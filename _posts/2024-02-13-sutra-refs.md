---
layout: post
title: 查经：菩提树下的修行和觉悟
tags: [经典导读]
wechat: 
---

## 大乘入楞伽经卷，实叉难陀译

世尊，如世尊說：‘我於某夜成最正覺，乃至某夜當入涅槃，於其中間不說一字，亦不已說， 亦不當說。不說是佛說。

某夜成正覺，某夜般涅槃， 於此二中間，我都無所說。

（2024/2/14 补充）

## 中部｜MN 36｜大萨遮经 Mahāsaccaka Sutta - 静虑林

[中部｜MN 36｜大萨遮经 Mahāsaccaka Sutta - 静虑林 (shineling.org)](https://www.shineling.org/mn36/)

“火种，那时候五比丘在我身边，他们心想：‘乔答摩沙门在得法之后便会把法告诉我们。’ 但在我吃回粗食物和粥饭时，他们厌弃我，心想：‘乔答摩沙门放弃了精勤修行，回复到奢华生活之中了。’

“火种，我吃回粗食物，得到气力之后，内心离开了五欲、离开了不善法，有觉、有观，有由离开五欲和不善法所生起的喜和乐；我进入了初禅。即使这样，我的内心也不会受生起的乐受所摆布。

“火种，我平息了觉和观，内里平伏、内心安住一境，没有觉、没有观，有由定所生起的喜和乐；我进入了二禅。即使这样，我的内心也不会受生起的乐受所摆布。

“火种，我保持舍心，对喜没有贪着，有念和觉知，通过身体来体会乐──圣者说：‘这人有舍，有念，安住在乐之中。’ ──我进入了三禅。即使这样，我的内心也不会受生起的乐受所摆布。

“火种，我灭除了苦和乐，喜和恼在之前已经消失，没有苦、没有乐，有舍、念、清净；我进入了四禅。即使这样，我的内心也不会受生起的乐受所摆布。

“火种，当我的内心有定、清净、明晰、没有斑点、没有污染、柔软、受驾驭、安住、不动摇时，把心导向宿命智。我能忆起过去无数生的事情──不论一生、两生、三生、百生、千生、百千生，不论无数的成劫、无数的坏劫、无数的成坏劫──在那一生之中是什么姓名，什么种族，什么种姓，吃什么食物，体会什么苦与乐，寿命有多长，死后又投生到另一生；而在另一生之中又是什么姓名，什么种族，什么种姓，吃什么食物，体会什么苦与乐，寿命有多长，死后又再投生到另一生。我能忆起过去无数生的生活方式和生活细节。火种，我在初夜时分得到第一种明。由于我不放逸、勤奋、坚定，所以驱除了无明，生起了明；驱除了黑暗，生起了光明。即使这样，我的内心也不会受生起的乐受所摆布。

“火种，当我的内心有定、清净、明晰、没有斑点、没有污染、柔软、受驾驭、安住、不动摇时，把心导向众生生死智。我以清净及超于常人的天眼，看见众生怎样死后再次投生；知道不同的业使众生在上等或下等、高种姓或低种姓、善趣或恶趣的地方投生──这些众生由于具有身不善行、口不善行、意不善行，责难圣者，怀有邪见，做出由邪见所驱动的业，因此在身坏命终之后投生在恶趣、地狱之中；那些众生由于具有身善行、口善行、意善行，称赞圣者，怀有正见，做出由正见所驱动的业，因此在身坏命终之后投生在善趣、天界之中。火种，我在中夜时分得到第二种明。由于我不放逸、勤奋、坚定，所以驱除了无明，生起了明；驱除了黑暗，生起了光明。即使这样，我的内心也不会受生起的乐受所摆布。

“火种，当我的内心有定、清净、明晰、没有斑点、没有污染、柔软、受驾驭、安住、不动摇时，把心导向漏尽智。我以究竟智，如实知道什么是苦，如实知道什么是苦集，如实知道什么是苦灭，如实知道什么是苦灭之道；我以究竟智，如实知道什么是漏，如实知道什么是漏集，如实知道什么是漏灭，如实知道什么是漏灭之道。当我有了以上的知见时，心便从欲漏、有漏、无明漏之中解脱出来。在得到解脱时会带来一种解脱智，我以究竟智知道：生已经尽除，梵行已经达成，应要做的已经做完，没有下一生。火种，我在后夜时分得到第三种明。由于我不放逸、勤奋、坚定，所以驱除了无明，生起了明；驱除了黑暗，生起了光明。即使这样，我的内心也不会受生起的乐受所摆布。


## 长部14经，大品［第二]，譬喻大经
[DN 14: Mahāpadānasutta—庄春江 (suttacentral.net)](https://suttacentral.net/dn14/zh/zhuang?lang=en&reference=none&highlight=false)
第二诵品

比丘们！那时，毘婆尸菩萨这么想：『我已经证得这通往正觉的道路，即：以名色灭而识灭；以识灭而名色灭；以名色灭而六处灭；以六处灭而触灭；以触灭而受灭；以受灭而渴爱灭；以渴爱灭而取灭；以取灭而有灭；以有灭而生灭；以生灭而老、死、愁、悲、苦、忧、绝望被灭，这样是这整个苦蕴的灭。』

## 大般涅槃经，卷下

须跋陀罗即问佛言：“今者世间沙门婆罗门外道六师、富兰那迦叶、末伽利拘赊梨子，删阇夜毘罗眡子、阿耆多翅舍钦婆罗、迦罗鸠駄迦旃延、尼犍陀若提子等，各各自说，是一切智，以余学者，名为邪见。言其所行，是解脱道，说他行者，是生死因。互相是非，云何而得知其虚实？何师应得沙门之称？何师定是解脱之因？”

尔时，如来即答之曰：“善哉！善哉！须跋陀罗，乃能问我如此之义。谛听谛听，吾为汝说。须跋陀罗！诸法之中若不见有八圣道法，当知无有一沙门名，二及三四，亦复不有；既无沙门，亦无解脱；解脱既无，非一切种智。须跋陀罗！若诸法中，有八圣道法，当知必有四沙门名；有沙门名，则有解脱；既有解脱，是一切种智。须跋陀罗！唯我法中，有八圣道，有四沙门名，是解脱道，是一切种智。彼诸外道，富兰那迦叶等，其说法中，无八圣道，无沙门名，非是解脱及一切种智。若言有者，当知必是虚诳之说。须跋陀罗！一切众生，闻我所说，信受思惟，当知其人必不空闻要得解脱。须跋陀罗！我在王宫未出家时，一切世间皆为六师之所迷醉，初未见有沙门之实。须跋陀罗！我年二十有九，出家学道，三十有六，于菩提树下，思八圣道究竟源底，成阿耨多罗三藐==三菩提==，得一切种智。即往波罗捺国鹿野苑中仙人住处，为阿若憍陈如等五人，转四谛法轮，其得道迹。尔时始有沙门之称，出于世间福利众生。须跋陀罗！当知我法能得解脱，如来实是一切种智。”

## 自说经，第一品 菩提品


如是我闻。尔时，世尊初成正觉，住优楼比螺尼连禅河畔菩提树下。尔时，世尊结跏趺坐，继续坐享七日间解脱乐。七日已，世尊由禅定起，于夜之初分，顺观缘起诸法：“此有故彼有，此生故彼生：即缘无明而有行，缘行而有识，缘识而有名色，缘名色而有六入，缘六入而有触，缘触而有受，缘受而有爱，缘爱而有取，缘取而有有，缘有而有生，缘生而有老死、忧、悲、苦、恼、愁闷。如是生起此苦聚。”世尊知此已，彼时唱此优陀那〔自说〕：

## 杂阿含经卷，第十五
（三六九）
如是我闻：

一时，佛住舍卫国祇树给孤独园。

尔时，世尊告诸比丘：“昔者毘婆尸佛未成正觉时，住菩提所，不久成佛，诣菩提树下，敷草为座，结跏趺坐，端坐正念，一坐七日，于十二缘起逆顺观察，所谓此有故彼有，此起故彼起，缘无明行，乃至缘生有老死，及纯大苦聚集，纯大苦聚灭。


## 佛说分别缘生经

西天译经三藏朝奉大夫试鸿胪卿传教大师臣法天奉　诏译

如是我闻：

一时佛在乌卢尾螺池边，泥连河侧菩提树下，成佛未久，独止其中，心生思念：“世间苦法，无能免者，无能怖者，决定实有，如是观察，是大义利；世间乐法，亦复如是，无能免者，无能厌者，决定实有，如是观察，是大义利。”

又复思惟：“所有世间天、人、魔、梵、沙门、婆罗门等界中，而于此法不能了知。若复有人，善能思惟，警觉苦乐，如是了达非究竟法，常所思念，依法修行，是人当得具足戒、定、慧、解脱、解脱知见等法。所有过去、未来诸佛，皆悉觉知世间苦乐，一一了知，如法修行，以自行力而成正觉。何以故？此法未曾有，无能了知者，所有过去如来、应供、正等正觉，皆于此法一一了知，如法修行，乃成正觉。未来世中，如来、应供、正等正觉，如是世间苦乐等法，一一了知，如法修行，乃圆道果。”

尔时娑婆界主大梵天王，以佛威力故，知佛所念，譬如力士屈伸臂顷，离梵天界，来诣佛所。修敬毕已，住立佛前，而白佛言：“世尊！佛所思念，如是如是，世间苦乐，无能免者，是大义利，过去未来，亦复如是。于天、人、魔、梵界中，唯佛世尊一一了知，若增若减、若善若恶，悉能分别，缘生之法，以佛智力，如实了知。”

佛言：“梵王！如是如是。世间众生，于一切法，无智无识，不能了知，无明痴暗之所覆闭，是为无明。从无明缘而生于行，行有三种，谓身、口、意。复从行缘而生于识，识有六种，谓眼识、耳识、鼻识、舌识、身识、意识。从于识缘而生名、色。名者除色，名有四种，谓受、想、行、识；色者所谓四大，一切色法，由四大生。如是色蕴、名蕴二种，是为名、色。从名、色缘生于六处，内六处者，有其六种，谓眼处、耳处、鼻处、舌处、身处、意处。从六处缘，复生于触，触有六种，谓眼触、耳触、鼻触、舌触、身触、意触。复从触缘而生于受，受有三种，谓乐受、苦受、不苦不乐受。复从受缘而生于爱，爱有三种，谓欲爱、色爱、无色爱。复从爱缘而生于取，取有四种，所谓欲取、见取、戒禁取、我语取。复从取缘而生于有，有者三种，谓欲有、色有、无色有。从有为缘即有生法，其生法者，谓众生界，随蕴生起，处处差别，生异灭法，常所迁易。从生为本，有蕴、有界、有处，乃至命根等法，是名为生。从生为缘而有老、死，老者所谓心识昏昧，发白面皱，气力劣弱，呻吟喘息，身体羸劣，乃至诸根而悉衰朽，是名为老；死复何相？死者谓诸众生界趣差别，悉归无常，寿限终尽，舍于暖触，命根灭已，诸蕴亦舍，四大离散，是名为死。如前所说，老与死法，是为二种。

“如是所说，即名分别缘生之法。若诸众生，能了知者，是人当得具足五分法身。”

尔时梵王，闻佛所说缘生法已，礼佛而退，还梵天界。

佛说分别缘生经

## 方广大庄严经，卷第九
成正觉品第二十二

佛告诸比丘：“尔时菩萨降伏魔怨，灭其毒刺创建法幢，初离欲恶有觉有观，离生喜乐入初禅，内静一心灭觉观，定生喜乐入二禅，离喜受圣人说住于舍，有念有想身受乐入第三禅，离忧喜舍苦乐、念清净入第四禅。

“尔时菩萨住于正定，其心清白光明无染，离随烦恼，柔软调和无有摇动，至初夜分得智得明，摄持一心获天眼通。菩萨即以天眼观察一切众生，死此生彼好色恶色，胜劣贵贱随业而往，皆悉了知。是诸众生缘身语意，造诸恶业诽谤圣人，邪见业故身坏命终便生恶趣。菩萨复观见诸众生，缘身语意造诸善业，正见业故身坏命终便生天上。于中夜分摄持一心，证得忆念过去宿命智，通观过去自他所受生事，皆悉了知一生二生，乃至十生百生、千生万生、亿生，百亿生千亿生，乃至照过无量百千那由他拘胝数生，乃至成劫坏劫、无量无边成劫坏劫，皆悉忆知。一一住处若名若姓，若色相若饮食若苦乐若受生若死没，所有色相住处事业，若自若他，皆悉了知。

“菩萨作是念言：『一切众生住于生老病死险恶趣中不能觉悟，云何令彼了知生老病死苦蕴边际？』作是思惟：『此老病死从何而有？』即时能知因生故有，以有生故老病死有。如是生者复因何有？即时能知因有故有。『如是有者复因何有？』即时能知因取故有。『如是取者复因何有？』即时能知因爱故有。『如是爱者复因何有？』即时能知因受故有。『如是受者复因何有？』即时能知因触故有。『如是触者复因何有？』即时能知因六处有。『如是六处复因何有？』即时能知因名色有。『如是名色复因何有？』即时能知因识故有。『如是识者复因何有？』即时能知因行故有。『如是行者复因何有？』即时能知因无明有。

“尔时菩萨既知无明因行，行因识，识因名色，名色因六处，六处因触，触因受，受因爱，爱因取，取因有，有因生，生因老死忧悲苦恼，相因而生。复更思惟：『因何无故老死无？因何灭故老死灭？』即时能知，无明灭故即行灭，行灭故即识灭，识灭故即名色灭，名色灭故即六处灭，六处灭故即触灭，触灭故即受灭，受灭故即爱灭，爱灭故即取灭，取灭故即有灭，有灭故即生灭，生灭故即老死灭，老死灭故即忧悲苦恼灭。复更思惟：『此是无明，此是无明因，此是无明灭，此是灭无明道，更无有余；此是行，此是行因，此是行灭，此是灭行道；此是识，此是识因，此是识灭，此是灭识道；此是名色，此是名色因，此是名色灭，此是灭名色道；此是六处，此是六处因，此是六处灭，此是灭六处道；此是触，此是触因，此是触灭，此是灭触道；此是受，此是受因，此是受灭，此是灭受道；此是爱，此是爱因，此是爱灭，此是灭爱道；此是取，此是取因，此是取灭，此是灭取道；此是有，此是有因，此是有灭，此是灭有道；此是生，此是生因，此是生灭，此是灭生道；此是老死，此是老死因，此是老死灭，此是灭老死之道，此是忧悲苦恼。如是大苦蕴生乃至灭，如是应知。此是苦，此是集，此是苦集灭，此是灭苦集道，应如是知。』”

佛告诸比丘：“菩萨于后夜分明星出时，佛、世尊、调御丈夫圣智，所应知，所应得，所应悟，所应见，所应证，彼一切一念相应慧证阿耨多罗三藐三菩提，成等正觉，具足三明。诸比丘！是时诸天众中无量天子作如是言：『我等应散香花供养如来。』复有天子，曾见先佛成正觉时，即作是言：『汝等未可散花，如来当现瑞相，往昔诸佛成正觉时皆现瑞相。』诸比丘！如来知彼天子思见瑞相，上升虚空高七多罗树，如佛所证以偈颂曰：

“『烦恼悉已断，诸漏皆空竭，更不复受生，是名尽苦际。』


## 佛本行集经成无上道品第三十三
32 菩萨降魔品

佛本行集经卷第三十

隋天竺三藏阇那崛多译

菩萨降魔品下

“尔时，彼处别有地神，将于一瓶凉冷之水，洒魔王上，而告之言：『汝魔波旬！速疾急起！走向自宫，今为汝故，当有种种器仗，欲来害于汝身，节节解汝。』而彼魔众，本时所作，杂类形容，殊异身体，变现而来，执持种种兵戈器械，如是怖已，不能复形。还如是归，至本来处，各相迷失，经由七日，于后或有得相见者，或不相见，其相见者，各相借问。或复哭母，或复哭父，或兄或弟，或姊或妹，互相谓言：『我等今者值此大厄，是我等殃，我等今得本命而还，深是我等不可思议。』而有偈说：

“『菩萨右手百福严，诸指网罗赤红甲，掌内千辐轮相炳，阎浮金光妙色充。以手安庠摩头趺，如是掌下似云电，口言：“大地汝明我，往昔无数劫修行，所有来乞曾不违，水火风神皆验实，梵天帝释并日月，十方诸佛悉鉴知，如我苦行求菩提，布施持戒精进忍，禅定智能等六度，及四无量诸神通，如是次第助道因，一切熏修尽皆证，十方我作诸功德，般遮于瑟及檀那，汝魔万分无一毫。”是时以手指此地，其地震声若钟响，六种涌没海波涛，魔覩倒地闷不稣，或有空音唱缚撮，虽降面失于光色，自知不及菩萨威，椎胸大哭唱叫声，身体疲乏无归处，东西南北纵横走，心迷闷绝无有情，象马车兵力悉摧，鸠槃毘舍遮罗刹，自然惊怖悉星散，退走求道各回遑。如鸟在泽被火飞，父母兄弟姊妹女，两两相求不知道，各问汝今何处停。设得相见迭相嫌，俱云厄至恐失命，彼诸魔众无亿数，忽然消灭似散云。如是苦经七日中，后遇相逢唱言活，我等心今大欢喜。时彼菩提树大神，慈心将冷水一瓶，洒于魔上作是说：“速起莫住随心去，汝今若不取我言，后值厄难当分甘。”夜叉罗刹鸠槃等，摩睺罗伽及毘舍，世间所有可畏形，魔王率将树下来，欲望恐怖于菩萨。端正容颜诸相满，功德具如千日光，心不惊动犹须弥，观彼魔众如幻化，诸法无异无分别，如星如露如浮云，法相如是正思惟，安心善住结加坐，若有我心彼闻见，如是邪念则生贪，痴人作是着我时，以心念故见恐怖。释迦牟尼大尊者，观于诸法平等如，十二因缘相续生，心意境界空无实。见谄曲魔不惊动，乏顿无利身体疲，木石刀杖悉弃捐，眷属驰走无依怙。』

“尔时，魔王波旬长子名曰商主，即以头顶礼菩萨足，乞求忏悔，口唱是言：『大善圣子！愿听我父发露辞谢，凡愚浅短，犹如小儿，无有智慧。我今忽来恼乱圣子，将诸魔众，现种种相恐怖圣子。我于已前，曾咨父言，以忠正心：“虽有智人善解诸术，犹尚不能降伏于彼悉达太子，况复我等？”但愿圣子！恕亮我父。我父无智，不识道理，如是恐怖大圣王子，当何取生？大圣王子！愿仁所誓，早获成就速证阿耨多罗三藐三菩提。』

“尔时，所有一切诸天，向于菩萨生信行者，若虚空中及在地上，或复诸方，彼等悉大欢喜踊跃遍满其体，不能自胜，以欢喜心，口唱是言：『唎唎[口*祁][口*祁]梨梨。』其声遍满四方虚空，震叫响彻弄诸衣服，『呜呼希有菩萨！今已降伏诸魔及魔军众。』以作天乐，以作天歌，赞叹菩萨。复将天花、曼陀罗花、摩诃曼陀罗花、曼殊沙花、摩诃曼殊沙花、优钵罗花、拘勿头花、钵头摩花、分陀利花，以天栴檀细末之香，散菩萨上。散已复散，雨而更雨。有偈说言：

“『菩萨既降伏魔王，此之大地六种动，众生没在无明暗，大圣神光普照明。天地开朗日月辉，犹如妇女庄严面，虚空下种种花雨，曼陀罗等及余花。』

“尔时，复有无量无边诸余天等，千万亿数，娑婆世主、大梵天王及帝释等，皆大欢喜，乃至遍体，不能自胜，合十指掌顶礼菩萨，口作是言：『今此圣者！必证阿耨多罗三藐三菩提。』是时其处菩提树下相去不远，有一龙王名曰迦罗，即便以偈叹菩萨言：

“『如我昔覩佛日兴，还如此处菩提树，作大神通希有事，善巧方便降魔王。世尊今者亦复然，铺草结加安隐坐，心不攀缘正意住，曾无一念暂时惊，如是勇猛大精进，决定最胜牟尼佛。而此大地六种动，其响震吼如钟声，东西南北涌复潜，不久必成大胜觉。虚空閦塞诸天众，百千万亿那由他，唱声微妙心喜欢，仁今必作大妙圣。诸天万亿不可数，各弄衣服满虚空，如是预相无有边，仁今作佛成大圣。千万那由他天众，在空顶礼合掌恭，此之先应难具言，仁今作佛大尊觉。天诸童子亿千万，喜欢手执妙天花，于仁者上雨花云，仁今作佛世尊胜。周匝菩提树林木，枝头皆向尊屈低，此诸瑞相非一条，仁今作佛大尊极。仁既降伏天魔众，可畏音响及殊形，悉以慈力摄化周，仁今作佛大尊称。』迦罗龙王叹佛已，心生快乐大喜欢。

33 成无上道品

佛本行集经成无上道品第三十三

“尔时，菩萨既已降伏一切魔怨，拔诸毒刺建立胜幢，坐金刚座已，灭一切诸世间内诤斗之心。灭诤斗已，内外调伏，心清净行，为令一切世间众生作利益故，为令一切世间众生得安乐故，为令一切诸恶众生发慈心故，为断一切诸恶众生结垢行故。自已灭除睡眠缠盖，心得清净，光明现前，正念圆满，亦教众生，令断一切睡眠覆障。自已断除一切调戏，得清净心，无有浊乱，亦教众生，令灭一切调戏之心，使得清净。自断一切疑悔之心，离暗弊行，于诸善恶一切法中，无有疑滞，得清净心。

“尔时，菩萨得断如是五种心已，烦恼渐薄。所以者何？此等五法，能为智能作覆障故，能为智能作不佐助，遮于涅槃微妙善路。如是一切悉皆弃舍，离诸欲心及不善法，分别内外，思惟观察，一心寂定，欲证憙乐入于初禅法中而行。

“尔时，菩萨如是思惟：『我今已证初增上心，现得安乐微妙之法，心不放逸，应当正念舍离聚落，依阿兰若所行法者，尽令得之。』是时菩萨，欲舍一切诸分别观，清净内心，一无分别，从三昧生欢喜乐已，证第二禅法中而行。

“尔时，菩萨复如是念：『我今已生此二增心，乃至舍离一切诸恶，成众行已入二禅。』时菩萨厌离欢喜，舍行清净，正念正慧，身受安乐，如圣所叹，舍于诸恶。已得安乐，如是增上，证第三禅法中而行。

“尔时，菩萨复如是念：『此我第三增益之心，乃至在于兰若行者。』是时菩萨，欲舍乐欲舍苦，如前所舍分别苦乐，无苦无乐，悉舍正念清净，证第四禅法中而行。

“尔时，菩萨复更思惟：『此我增心，第四现见法安乐行，已得证知，心不放逸。善男子！应正念一心，在阿兰若寂静而行。』

“尔时，菩萨如是一心，清净无垢，无障无翳，一切苦患悉皆除灭，调和柔软可作诸业，已住决定。其夜初更欲成身通，受于种种神通境界，所谓一身能作多身，复合多身还作一身，作一身已，于虚空中，上没下出，下没上出，隐显自在，横遍亦然。穿过山崖石壁无碍，应念而行，入壁便出，出已还入。譬如雾中，没已即现，现已还没。入地如水，履水如地，出没虚空，犹如飞鸟。或放烟熏，或出光焰，如大火聚。日月威德最大巍巍，能以手掌而扪摸之，现长大身乃至梵天。譬如工巧，巧师弟子，取清净金，作诸器皿，随意即成。亦分别知彼价贵贱。如工瓦师，瓦师弟子，成就泥团，置于轮上，欲作何器，即便得成，亦知其价，如善木师，木师弟子，伐取树木，不腐不枯，欲作何器，即能得成，亦知其价。如象牙师，牙师弟子，得好象牙，欲作何器即能作成，亦知其价。如是如是，菩萨亦然，如是成就清净之心，无浊秽心，无隔碍心，无患累心，柔和软心，成就业心，真寂定心。于夜初更，修习造作种种神通，成就智心，出现种种神通境界，所谓一身作于多身，略说乃至身至梵天。菩萨心得如是寂定，如是清净，如是无垢，如是无翳，除灭一切烦恼患累。造诸业已，心得寂灭。

“尔时，菩萨还于是夜初更之中，更欲证知宿命神通，成就心行，欲于自心知他人心种种念数。所谓受身一生之处，二生之处，三四五六七八九十、二十三十四十五十、一百二百、一千一万，无量亿万，半劫小劫，中劫大劫，无量小劫，中劫大劫。我昔某处，我名字某，如是姓族，如是种类，如是饮食，如是受乐，如是寿命，如是死已生于彼处，彼生复死。

“尔时，菩萨以如是相如是行知种种宿世，自身既尔，他身亦然。又复自知种种宿命，譬如有人，从自聚落出已，至于他聚落，行于其道路，知何处坐，知何处行，知何处眠，知何处言，知何处默。至此聚落，知彼聚落其间近远行路之时，何处而行，何处而坐，乃至何处眠卧言默，至彼聚落，还已聚落。复如是念，思惟悉知，从此聚落，经若干时，至彼聚落。复于某处若干时住，若干时行，若干时坐，若干时语，若干时默，过若干时，复至某邑。复知彼处，若干时行坐起眠卧语默停泊，乃至到于已聚落已，悉如是知。菩萨亦然。如是定心清净之心，无垢秽心，如是软心，无患恼心，可作业心，于彼初夜初更之中，得宿命智，正念证知，心成就行。

“尔时，菩萨既思惟知自身生处及他生处，所谓一生国土之处，乃至无量无边亿劫所生之处。是时菩萨，如相如教，次第闻说如知自身所生之处，及以他身种种生处亦复忆念。

“菩萨忆念如是生已，能于处处诸众生类，受诸生中，得慈念心，此我亲旧，此我外人，舍此亲已，复生某处，此世彼世，流转不息。犹如风车，犹如芭蕉，决定无实，烦恼无常，此义决定，心如是知。

“尔时，菩萨如是定心，如是清净，如是无垢，如是无恼，如是柔软，可作静业，于彼夜半，欲得成就证知天耳，而发是心：『彼以天耳善清净故，过于人耳。』闻种种声，所谓或闻地狱之声，或畜生声，天声人声，远声近声。譬如聚落城邑国土，或复市中，其间有人，升上高堂，或复楼上，于彼中住。复有一人，以清净耳，闻种种声，所谓或闻吹蠡贝声，或大鼓声，或小鼓声，细腰鼓声，或箜篌声，或琵琶声，箫笛笙瑟种种音声。或闻歌声，或闻舞声，或闻笑声，或闻哭声，或妇女声，或丈夫声，或童子声，或童女声。如是如是，菩萨如是寂定其心，清净无垢，无恼无浊，柔软作业，于彼夜半，闻种种声，乃至一切地狱等声。

“尔时，菩萨寂定清净，无垢无恼，于彼夜半，成就欲证彼天眼时过于人眼，遍见一切，或复命终堕落众生，或生众生，上界众生，下界众生，端正众生，丑陋众生，或堕恶道一切众生，或生善道一切众生。行者住者，或造业者，如所造业，悉皆以眼，通能达见。复知如是众生所作身业不净，意业不净，毁谤师僧，或着邪见，以邪见故，造是恶业，以是因缘，舍此身命，生于恶道地狱之中，受诸苦恼。如是众生，以口业故，受于种种诸恶道苦。是等众生，口业不净造恶口业，一切具足，以是因缘，生于畜生，受诸苦恼。是等众生，行身恶业，具身恶业，以是因缘，造意恶业，具意恶业，乃至毁谤一切诸圣，若干邪见，以邪见故，邪见因缘，命终舍身，堕于饿鬼，受饿鬼苦。如是众生，行身净业，口清净业，不毁诸圣，以行正见造正见业，以是因缘，命终舍身，生于天上。若干众生，以造清净身行口行，一切具足，不犯不缺，不谤诸圣，以有正见，如是正见业因缘故，命终舍身，生于人间。如是菩萨，以天眼净过于诸人，见诸众生，或堕落时，或受生时，上界众生，中下众生，端正丑陋，或身有香，或身患臭，或至恶道，或至善道，如所造业，真实皆知。譬如有人，于国城邑聚落市间喧閙之处，升上大台高楼中坐，以净天眼见于诸人，或东方来，或西方来，或西向东，或东向西，或南向北，或北向南，或从南来，或从北来，或来或去，或住或坐，展转其间，或有逆行，或有顺行。如是如是，菩萨如是寂定清净，无垢无恼，柔软作业，于彼夜半，乃至见于诸众生等随业受报，若善若恶。而有偈说：

“『地狱受业苦极殃，畜生各各相噉食，饿鬼恒常患饥渴，人间困厄求资财，天上报尽爱别离，此苦最重无方喻，展转一切众生类，处处无有欢乐时。此名死命鬼深渊，亦是烦恼海根底，众生没溺无出处，轮转此彼来去行。如是观察五道中，以于天眼遍能见，烦恼始终无有实，犹如叶叶破芭蕉。』

“尔时，菩萨如是寂心，如是净心，无垢之心，如是远离一切诸恶，心调柔软，可作于业，已得寂定。还于彼时，后夜将尽，心欲证知如意通故，而自发起，既发知已，复知他意，从何处生，思惟何事，一切遍至，如实通知。若有众生，发于欲心，欲行欲事，如是真知。若离欲心，远离于欲，如实证知。若瞋恚心，瞋恚发起，真实通知。厌离瞋心，远离瞋恚，如实通知。若有痴心，痴心发起，真实通知。厌离痴心，远离痴已，如实通知。如是略说，爱心离爱，乃至有为无为，下等上流，静乱广狭大小，有边无边，有上无上，得定无定，解脱无脱，如实通知。譬如丈夫，或复女妇，正少年时，常喜严身，庄严身已，或时净镜，或净水中，观于自面相皆见尽。如是如是，菩萨如是寂定其心，如是清净，如是无垢，如是无恼，柔软调和，可作于业，已得寂定，还彼后夜，以清净心，欲得证取宿命智通，如是自心他心亦然。从何发心，何处起心，心心遍尽，如实通知。若有欲心。若离欲心，如实通知。乃至解脱，不解脱心，如是通知。

“而菩萨得如是定心清净之心，无垢秽心，离一切恶，柔软之心可作于业，已得寂静。还彼后夜，欲得证知漏尽神通，内发智心，彼如是念：『此诸众生，没烦恼海，所谓数数生老病死，从此命终，至于彼处，受后生时，还得如是一切众苦，不能知离此等众苦，所谓生老病死等苦。』如是思惟：『我今当作何等方便，云何得离此等诸苦？作何业行，云何舍离生老病死，度至彼岸？』而说偈言：

“『世间生死没溺海，数数死已复受生，为此老病众苦缠，愚迷不能得出离。』

“尔时，菩萨说此偈已，复更思惟：『此老病死，从何而来？何因缘有此老病死？』菩萨如是思惟念时，知老病死因生故有，此老病死，以有生故，老病死随。

“菩萨复更思惟：『此生从何而有？何因缘故？得有是生？』菩萨如是思惟念已，知因有故故有是生。

“菩萨复更思惟：『此有从何而有？何因缘故得有此有？』菩萨如是思惟念已，知因取故故有是有。

“菩萨复更思惟：『是取从何而有？何因缘故得有是取？』菩萨如是思惟念已，知因爱故故有是取。

“菩萨复更思惟：『是爱从何而有？何因缘故得有是爱？』菩萨如是思惟念已，知因受故故有是爱。

“菩萨复更思惟：『此受从何而有？何因缘故得有此受？』菩萨如是思惟念已，知因触故故有此受。

“菩萨复更思惟：『是触从何而有？何因缘故得有是触？』菩萨如是思惟念已，知因六入故有此触。

“菩萨复更如是思惟：『此之六入从何而有？何因缘故有此六入？』菩萨如是思惟念已，知因名色故有六入。

“菩萨复更如是思惟：『此之名色何因缘有？从何而生？』菩萨如是思惟念已，知因于识故有名色。

“菩萨复更如是思惟：『此之识者何因缘有？从何而生？』菩萨如是思惟念已，知因诸行故有此识。

“菩萨复更如是思惟：『此之诸行何因缘有？从何而生？』菩萨如是思惟念已，知因无明故有诸行。

“菩萨复更如是思惟：『缘无明故故有诸行，缘诸行故故有于识，缘于识故故有名色，缘名色故故有六入，缘六入故故有于触，缘于触故故有于受，缘于受故故有于爱，缘于爱故故有于取，缘于取故故有于有，缘于有故故有于生，缘于生故故有于老，缘于老故故有病死及以忧悲诸苦恼等。』如是诸苦，各相因生。菩萨未曾从他人闻，未曾自见，从法生眼、生智、生意、生慧、生明。

“菩萨复更如是思惟：『有何无故无病老死？有何灭故灭老病死？』菩萨如是思惟念知，以无生故无老病死，以灭生故灭老病死。

“菩萨复更如是思惟：『以何无故而无此生？以何灭故而灭此生？』菩萨如是思惟念知，以无有无则无此生，以灭有灭则灭此生。

“菩萨复更如是思惟：『以何无故乃至一切诸行悉无？以何灭故乃至一切诸行悉灭？』菩萨如是思惟念知，以无无明故诸行无，以灭无明故诸行灭。

“菩萨复更如是思惟：『以灭无明故诸行灭，诸行灭故识亦随灭，略说乃至生死忧悲苦恼皆灭。如是一切诸苦及集并皆悉灭。』

“菩萨如是昔未曾闻，如是法中，生眼、生智、生意、生明、生光、生慧。时菩萨得如是定心，如是清净，如是无垢，如是得离一切诸恼柔软之心，可作业心。既得静心，此是无明，真实而知，亦知无明因如是生，亦知无明缘如是灭，真实谛了，此是无明尽灭之相。已得正道，真实而知，乃至略说，是识、名色、六入、触、受、爱、取、有、生、老病死等，如实而知。此是一切老病死集，此是一切老病死灭，此是一切老病死灭，灭已得道，如是悉知。此苦谛集，如实而知；此苦谛灭，如实而知；此是苦谛，灭已得道，如实而知。如是等漏，真实而知；如是漏集，如是漏灭，如是等漏，灭已得道，如实而知。此是欲漏，如实而知；此是有漏，此无明漏，如实而知。此处诸漏，悉灭无余，断绝诸有。

“譬如郭邑，或复城傍，或复聚落，相去不远有一水池，其水凉冷，甘美清净，间无秽浊，水常弥满，共岸齐平。又岸四边，多有诸树，围遶庄严。池内复有种种诸虫或蚌或螺，鼋鼍龟鼈，多诸水性，或石或砂，或诸鱼鱓，鳟鲂鳀鳢，及摩竭鱼，在于水内，东西南北，交横驰走，求觅饮食，或有住者，或相趁逐。而有一人，以清净眼，在于岸上，洞彻分明，见于彼等一切诸虫，知此是蚌是螺是龟是鼍是鼈、是砂是石是鱼是虫摩竭鱼等，若干求食，若干蛰眠，若干东西南北驰走，若干相趁。如是如是，菩萨如是寂定于心，如是清净，如是无垢，如是无恼，如是柔软，可作诸业，已得寂静。此是无明，如实而知；此无明集，此无明灭，此是无明灭已得道，如实而知。乃至略说，此处诸漏，悉皆灭尽，无有遗余。

“尔时，菩萨如是知时，如是见时，心从欲漏而得解脱，心从有漏而得解脱，从无明漏而得解脱。既解脱已，生慧解脱，生已即知，我生已尽，梵行成立，所作已办，毕竟更不受后世生。其夜三分已过，第四于夜后分，明星将欲初出现时，夜尚寂静，一切众生行与不行，皆未觉寤。是时婆伽婆即生智见，成阿耨多罗三藐三菩提。而有偈说：

“『是夜四分三已过，余后一分明将现，众类行不皆未动，是时大圣无上尊，众苦灭已得菩提，即名世间一切智。』

“尔时，婆伽婆得智见时，于此世间，梵宫魔宫，天人沙门，及婆罗门，世皆大明。小铁围山，并大铁围，其间从来恒常黑暗，未曾见光；此之日月，如是大德，如是光明，如是威力，遂不能令彼处光明照曜显赫。今者自然皆大开朗，悉覩光明，其间所有一切众生，各各相见，各各相知，各各相语：『此处亦复有众生乎？此处亦复有众生乎？』一切树木，即生花果，随熟堕地。世尊力故，虚空清净，无有尘雾，无有烟霞，忽自起云，降微细雨，以用洒地，复起凉风，冷煖调适，诸方澄净，显现分明。又虚空中，一切诸天，作天音乐，作天歌赞，而雨种种无量花雨，所谓曼陀罗花、摩诃曼陀罗花。复雨天衣憍奢耶等，复雨金银瑠璃等宝，复雨优钵罗、拘物头、分陀利，复雨种种末香涂香，散于佛上，散已复散，彼地周匝满一由旬，种种花雨，末香涂香，积至于膝。时此大地，六种震动，一切众生，一向皆受极妙快乐，诸苦不恼。当于彼时，无一众生有欲恼者，有瞋恚者，有贪痴者，亦复不生贡高之心，我慢之心，无有恐怖，不作众罪，无有疾病，众患皆差，更不发动。饥渴众生，悉得饱满，酒醉众生，皆得醒悟，更不饮酒。颠狂众生，皆得本心，盲瞑众生，皆得见色，聋者闻声，身体诸根，不完具者，悉得具足。贫穷众生，皆得地藏，羸瘦众生，皆得肥满，牢狱系禁，悉皆得脱枷鏁自然解散。地狱众生，悉免苦恼，畜生众生，恐怖皆灭，饿鬼众生，灭饥渴苦，悉得饱满。而有偈说：

“『尔时众生瞋等无，灭众苦受大快乐，酒醉狂颠得本性，一切怖者皆获安。』

“尔时，世尊既成阿耨多罗三藐三菩提已，即作如是师辅音吼，而说偈言：

“『往昔造作功德利，心所念事皆得成，速疾证彼禅定心，又复到于涅槃岸。所有一切诸怨敌，欲界自在魔波旬，不能恼我悉归依。以有福德智能力，若能勇猛作精进，求圣智者得不难，既得即尽诸苦边，一切众罪皆除灭。』

“尔时，如来初成佛已，最先说此口业之偈。

佛本行集经卷第三十


## 佛说众许摩诃帝经，卷第六

尔时菩萨欲至金刚座，先举右足，行如牛王，身若宝山，袈裟不动，心等虚空，面如满月，金光照耀，蕴大法药，灵禽异兽，右旋随转，有如是等十种祥瑞。菩萨思念：“以吉祥草铺金刚座。”天主帝释即时化身，往香醉山取吉祥草，其草柔软如兜罗绵，诣菩提树前陈金刚座上。

尔时菩萨举相好身，登金刚座结跏趺坐，而发誓言：“我不起此座，直至漏尽。”正意系心入三摩地。时魔宫中有二种旗：一名喜相，二名疑相；动有所表。时疑相旗忽然摇动，魔见惊疑，虑有不吉即作观想，知净饭王子悉达多坐金刚座求无上觉。时魔波旬生嫉妬心，变身为人，诈作净饭王书，至菩萨前致敬问讯：“云何住此久不归还？提婆达多入太子宫，恣行非法及杀释种。”菩萨初闻生三种不善：寻思婬欲，亲里杀害，及起瞋恚。知魔所作，复成三善：一、离欲，二、不杀，三、无瞋。

魔复问言：“云何坐此菩提树下？”佛言：“我求无上智。”魔言：“无上之智汝何得之？”佛言：“汝是魔罪之人，设一婆罗门供，尚得自在报应；我经三大阿僧祇劫，舍无数百千那由他俱胝头目、髓脑、国城、妻子、金银、珍宝，利益众生求无上智，云何不得？”魔言：“我设一婆罗门，会得富贵自在，汝能与我为证；汝经三大阿僧祇劫，舍头目髓脑等，利益众生求无上智，谁证于汝？”尔时世尊于金刚座上，即展右手金刚莎帝迦万字网鞔之相，作无畏印触地面上，告言：“为我证明。”时地天神从地涌出，合掌唱言：“魔王！我佛往昔经三大阿僧祇劫，舍无数百千那由他俱胝头目、髓脑、国城、妻子、金银、珍宝，利益众生求无上智，真实不虚，汝魔勿疑。”

魔王闻已心怀惊怖，默自思念：“若令菩萨成道，侵我境界夺我威光。”旋归天宫别作魔计。即化三女端正庄严，来于佛前，窈窕逶迤，诈为瞻仰而欲魔魅。佛以神力变成老母，发白面皱陋恶尫羸，以镜照之惭赧而退。魔王见已，恨事不成心生热恼，即时统领三十六俱胝鬼魅兵将，身披铠甲，手执枪剑及弓弩羂索种种器仗，复集毒龙、猛兽、象马、水牛、虎狼、野干等，奔聚同行，又于空中现云雷、电闪、霹雳、风雹，四面一时逼恼侵害。佛眼视之愍彼愚迷，入慈心定，即时净光天子，于虚空中变大伞盖，覆遍空中，遮止风雹刀剑弓箭种种器仗，俱作天花，所谓：优钵罗花、钵纳摩花、俱母那花、奔茶利迦花，绕金刚座如供养佛。即于三摩地运神通力，合多成一，以一为多，上虚空中行、住、坐、卧，身上出水，身下出火，履水如地等。

种种神变已，复观彼众布捺誐啰邪见、疑惑、贪欲、瞋恚、愚痴等，及彼有情离欲着欲，有想无想等，引近分解脱非解脱，如是等法通达明了。以宿命通，观魔等有情过去父母，一生、二生、百生、千生乃至增劫、减劫、无数之劫，世界国土族姓眷属，富贵、贫贱、长寿、短寿命终生处，无不证知。以天眼通观魔等有情未来诸趣，生死因果及身语意等，善不善业，受报好丑究竟明了。又复思惟：“欲界、色界、无色界，苦、集、灭、道四谛行相，若染、若净，分别、俱生，根随诸惑。”如是思已，无漏智观速得现前，见修二道顿舍不生，成无上觉。


## 过去现在因果经，卷第三


“尔时菩萨，以慈悲力，于二月七日夜，降伏魔已，放大光明；即便入定思惟真谛，于诸法中，禅定自在；悉知过去所造善恶，从此生彼，父母眷属，贫富贵贱，寿夭长短，及名姓字，皆悉明了，即于众生，起大悲心。而自念言：『一切众生，无救济者，轮回五道，不知出津，皆悉虚伪，无有真实；而于其中，横生苦乐。』作是思惟，至初夜尽。

“尔时菩萨，既至中夜，即得天眼；观察世间，皆悉彻见，如明镜中，自覩面像。见诸众生，种类无量，死此生彼，随行善恶，受苦乐报。见地狱中考治众生，或洋铜灌口；或抱铜柱；或卧铁床；或以铁镬而煎煮之；或于火上而加丳炙；或为虎狼鹰犬所食；或有避火依于树下，树叶坠落，皆成刀剑，割截其身；或以斧锯解剔肢体；或掷热沸灰河之中；或复掷于粪屎坑中；受如是等种种诸苦，以业报故，命终不死。菩萨既见如此事已，而心思惟：『此等众生，本造恶业，为世乐故，而今得果，极为大苦；若人有见如此恶报，无复更应作不善想。』

“尔时菩萨，复观畜生，随种种行，受杂丑形；或复有为骨肉筋角皮牙毛羽而受杀者；或复为人负荷重担，饥渴乏极，人无知者；或穿其鼻；或钩其首；常以身肉，而供于人，还与其类，更相食噉；受于如是种种之苦。菩萨既见，生大悲心，即自思惟：『斯等众生，恒以身力，而供于人，又加楚挞饥渴之苦，皆是本修恶行果报。』

“尔时菩萨，次观饿鬼；见其恒居黑暗之中，未曾暂覩日月之光；还是其类，亦不相见；受形长大，腹如太山，咽颈若针，口中恒有大火炽燃；常为饥渴之所燋迫，千亿万岁，不闻食声；设值天雨洒其上者变成火珠；或时过临江海河池，水即化为热铜燋炭；动身举步声，如人牵五百乘车，支体节节，皆悉火然。菩萨既见受如是等种种诸苦，起大悲心，而自思惟：『斯等皆为本造悭贪积财不施故，令今者受斯罪报。若人见彼受此苦痛，宜应惠施勿生恡惜；设使无财，亦应割肉以用布施。』

“尔时菩萨，次复观人，见从中阴始欲入胎，父母和合，以颠倒想，起于爱心；即以不净，而为己身；既处胎已，在于生熟二藏之间，熏炙身体，如地狱苦；至满十月，然后方生；初生之时，而为外人之所抱执，麤澁苦痛，如被刀剑；如是不久，复归老死，更为婴儿，轮转五道，不能自悟。菩萨见已，起大悲心，而自思惟：『众生皆有如斯之患，云何于中，躭着五欲，撗计为乐，而不能断颠倒根本。』

“尔时菩萨，次观诸天，见彼天子，其身清净，不受尘垢，如真琉璃，有大光明，两目不瞬；或有居在须弥山顶；或复居在须弥四镇；或复居在虚空之中；心常欢悦，无不适事，奏天美乐以自娱乐，不识昼夜；四方诸趣，无不绝妙；视东躭着，弥岁忘转；瞻西躭湎，经年不回；乃至南北，皆亦如是；饮食衣服，应念即至。虽有如此适意之事，犹为欲火之所煎燋，又见彼天福尽之时，五死相现：一者、头上花萎；二者、眼瞬；三者、身上光灭；四者、腋下汗出；五者、自然离于本座。其诸眷属，见天子身五死相现，心生恋慕；天子亦复自见己身，有五死相；又见眷属恋慕于己，当尔之时，生大苦恼。菩萨既见彼诸天子有如是事，起大悲心，而自思惟：『此诸天子，本修少善，得受天乐，果报将尽，生大苦恼；既命终已，舍彼天身，或有堕于三恶道中；本造善行，为求乐报；而今所得，少乐多苦，譬如饥人噉杂毒食，初虽为美，终成大患。云何智者，贪乐此耶？色无色界诸天，见寿命长，便谓常乐；既见变坏，生大苦恼，即起邪见，谤无因果；以此事故，轮回三涂，备受诸苦。』

“菩萨以天眼力，观察五道，起大悲心，而自思惟：『三界之中，无有一乐。』如是思惟至中夜尽。

“尔时菩萨，至第三夜，观众生性，以何因缘，而有老死？即知老死，以生为本，若离于生，则无老死；又复此生，不从天生，不从自生；非无缘生，从因缘生；因于欲有、色有、无色有业生。又观三有业从何而生？即知三有业从四取生。又观四取从何而生？即知四取从爱而生。又复观爱从何而生？即便知爱从受而生。又复观受从何而生？即便知受从触而生。又复观触从何而生？即便知触从六入生。又观六入从何而生？即知六入从名色生。又观名色从何而生？即知名色从识而生。又复观识从何而生？即便知识从行而生。又复观行从何而生？即便知行从无明生。若灭无明则行灭；行灭则识灭；识灭则名色灭；名色灭则六入灭；六入灭则触灭；触灭则受灭；受灭则爱灭；爱灭则取灭；取灭则有灭；有灭则生灭；生灭则老死忧悲苦恼灭。如是逆顺，观十二因缘，第三夜分，破于无明；明相出时，得智能光，断于习障，成一切种智。

“尔时菩萨，至第三夜，观众生性，以何因缘，而有老死？即知老死，以生为本，若离于生，则无老死；又复此生，不从天生，不从自生；非无缘生，从因缘生；因于欲有、色有、无色有业生。又观三有业从何而生？即知三有业从四取生。又观四取从何而生？即知四取从爱而生。又复观爱从何而生？即便知爱从受而生。又复观受从何而生？即便知受从触而生。又复观触从何而生？即便知触从六入生。又观六入从何而生？即知六入从名色生。又观名色从何而生？即知名色从识而生。又复观识从何而生？即便知识从行而生。又复观行从何而生？即便知行从无明生。若灭无明则行灭；行灭则识灭；识灭则名色灭；名色灭则六入灭；六入灭则触灭；触灭则受灭；受灭则爱灭；爱灭则取灭；取灭则有灭；有灭则生灭；生灭则老死忧悲苦恼灭。如是逆顺，观十二因缘，第三夜分，破于无明；明相出时，得智能光，断于习障，成一切种智。


## 大方等大集经，卷第九

北凉天竺三藏昙无谶于姑臧译

海慧菩萨品第五之二

尔时，佛赞文殊师利言：“善哉，善哉！善男子！如来昔坐菩提树下实无所得，无所得故便从中起。”

文殊师利言：“如来真实坐于道场菩提树耶？何故而言从坐而起？世尊！如来若坐菩提树下，如来、世尊则有二相：一者、如来；二者、菩提。如来、世尊已离二相。”

佛言：“善男子！菩提、众生、一切法性，等无差别一味一性，如来坐于菩提树下见如是法，是故名为逮得菩提。我都不见离菩提外别有一法，见一切法皆悉平等，而是平等不入于数，是故平等名为无碍，以是因缘如来名为一切无碍。善男子！若能如是见如来者，是人即得如来解脱，得解脱已则能如是真实知见。”


## 根本说一切有部毘奈耶破僧事，卷第五

“尔时世尊复从池边还菩提树下，于草敷上端身结跏如法而坐，观十二缘生循环返覆：所谓此有彼生：无明缘行、行缘识、识缘名色、名色缘六处、六处缘触、触缘受、受缘爱、爱缘取、取缘有、有缘生、生缘老死忧悲苦恼。此灭故彼灭：无明灭则行灭、行灭则识灭、识灭则名色灭、名色灭则六处灭、六处灭则触灭、触灭则受灭、受灭则爱灭、爱灭则取灭、取灭则有灭、有灭则生灭、生灭则老死忧悲苦恼灭。

“尔时世尊，于七日间入三摩地已，起而说颂曰：

“『若此法能生，佛常在于定；若能知因法，彼义灭一切。若此法能生，佛常在于定；若能知因苦，彼义灭一切。若此法能生，佛常在于定；若能灭受尽，彼义灭一切。若此法能生，佛常在于定；若能灭缘尽，彼义灭一切。若此法能生，佛常在于定；若能灭诸漏，彼义灭一切。若此法能生，佛常在于定；普照于世间，如日在空里。若此法能生，佛常在于定；降伏诸魔军，佛能断钩锁。』

“尔时世尊作是念已：『我得甚深之法，难见能见难知能知，不可思惟、难可思惟，其义微妙，唯有智者能知此法。若为他说，彼不能解。我法虚授徒自疲劳，益我愁恼。我今应独于寂静处，我所见法安乐境界思惟而住。』尔时世尊如上思惟，止心住已不念说法。时娑婆世界主梵天王，知佛心念即自思惟：『此世间败坏诸众生等，于彼苦境不能解脱。今时如来、应、正遍知出现世间，难逢难遇如乌昙钵罗花。佛今出世，乐自寂静不念说法。我今应往请佛。』作此念已，如大力士屈申臂顷，从梵天没至世尊前，顶礼佛足在一面立，即说颂曰：

“『快哉今此摩揭陀，而现未曾净妙法；


## 大方广佛华严经（80卷版），卷第五十一

如来出现品第三十七之二

尔时，如来以无障碍清净智眼，普观法界一切众生而作是言：『奇哉！奇哉！此诸众生云何具有如来智能，愚痴迷惑，不知不见？我当教以圣道，令其永离妄想执着，自于身中得见如来广大智能与佛无异。』即教彼众生修习圣道，令离妄想；离妄想已，证得如来无量智能，利益安乐一切众生。佛子！是为如来心第十相，诸菩萨摩诃萨应如是知。

## 大方广佛华严经（60卷版），卷第三十五
32 宝王如来性起品，之二

尔时，如来以无障碍清净天眼观察一切众生。观已，作如是言：『奇哉！奇哉！云何如来具足智能在于身中而不知见？我当教彼众生觉悟圣道，悉令永离妄想颠倒垢缚，具见如来智能在其身内，与佛无异。』如来即时教彼众生修八圣道，舍离虚妄颠倒；离颠倒已，具如来智，与如来等，饶益众生。佛子！是为菩萨摩诃萨第十胜行，知、见如来、应供、等正觉心。

*（以下是密教部）*
## 妙吉祥平等秘密最上观门大教王经，卷第二

尔时弥勒菩萨等共自叹已而白佛言：“世尊！此秘要最上法门，于何佛闻？师何佛学？依之修行获大神通得大菩提。”世尊告曰：“汝等有大智能作如是问，汝等谛听，当为汝说。我于过去无量劫中，与金刚大平等菩萨、金刚大身菩萨、金刚大辩菩萨、金刚大意菩萨、金刚大三摩地菩萨、金刚大降魔菩萨而为上首，及十七大菩萨并无量菩萨等，向于大毘卢遮那如来所，闻如是法作如是观，秘密修行得成正觉。过去诸佛若不依此法门，无由得证于菩提。”弥勒菩萨等闻佛所说，咸生欢喜，复白佛言：“世尊大慈大悲见垂哀愍，我誓修行求无上觉。唯愿世尊分别演说秘密法门。”世尊告曰：“汝等谛听，当为汝说。我生王宫至年十六，因游四门，见老病死及见沙门别教广明，遂悟无常轮回不息。年至十七，夜半逾城到毕钵罗林。于其林中一十二年苦行修行，每一年中苦行各别：一年林中持钵而食，林中多有树神；一年食其草根；一年食其杂果；一年食其杂叶；一年食其香汁；一年食[曰/月]悉底也二合，此言水中果也；一年食吉祥果如此土香桃也；一年日食枣一颗；一年日三时饮水；一年日二时饮水；一年树下习禅不起，以手搆者果叶而食；一年坐禅食气如此土胎息休粮也。至第十二年，极苦修行未成正觉。乃有过去毘婆尸佛等，垂大慈悲勅大弟子遂告吾曰：『我是过去六佛大弟子也，奉佛教勅故来相告。太子如斯苦行修行，终未能证无上菩提。太子速离宴座，食于乳麋，经于一月再诣本座，必证菩提。』言讫忽然不见。吾乃依教奉行，却诣本林而坐之，次乃自思惟空中告曰：『我苦行一十二年未证菩提。乃有圣者语我，我是过去六佛大弟子也。今日却诣本林，依何行愿作法法门得成正觉？』言讫过去六佛应声即至，而告之曰：**『大善男子！若要成正觉，须诣菩提树，依过去诸佛秘密观门课诵修行，经一十二月决成正觉。』吾闻说是已，依教奉行，果证菩提。** 汝等若不依此秘密观门课诵修行，终不成于无上菩提。”弥勒菩萨等闻如是已，发希有心白佛言：“世尊！愿为我等速演妙法，我等乐闻。”世尊告曰：“汝等谛听，当为汝说。凡欲作观修秘密门，先以净器盛新净水安于面前，想此净水如耨达池。运心请来而作佛事，内想如佛掌中而降，念请水真言一七遍。真言曰：


## 守护国界主陀罗尼经，卷第九

佛言：“秘密主！我于无量无数劫中修习如是波罗蜜多，至最后身，**六年苦行不得阿耨多罗三藐三菩提、成毘卢遮那**。坐道场时，无量化佛犹如油麻遍满虚空，诸佛同声而告我言：『善男子！云何而求成等正觉？』我白佛言：『我是凡夫，未知求处，唯愿慈悲为我解说。』是时，诸佛同告我言：『善男子！谛听谛听，当为汝说。**汝今宜应当于鼻端想净月轮，于月轮中作唵字观。作是观已，于夜后分得成阿耨多罗三藐三菩提。** 善男子！十方世界如恒河沙三世诸佛，不于月轮作唵字观得成佛者，无有是处。何以故？唵字即是一切法门，亦是八万四千法门宝炬关钥。唵字即是毘卢遮那佛之真身、唵字即是一切陀罗尼母，从此能生一切如来，从如来生一切菩萨，从菩萨生一切众生乃至少分所有善根。善男子！此陀罗尼具如是等不可思议威德功用，穷劫演说，劫数可尽，此陀罗尼功用威德不可穷尽。』”


