---
layout: post
title: 舍利弗結集的佛法大綱｜《長阿含經》卷8，眾集經
wechat: https://mp.weixin.qq.com/s/TRGNZzRJO6SuQfKi9mQPSA
description: 佛經的結集，早在佛世時就開始了。對佛學有興趣的朋友，以此為參考。
excerpt: 佛經的結集，早在佛世時就開始了。對佛學有興趣的朋友，以此為參考。
tags:
---

# 舍利弗結集的佛法大綱｜《長阿含經》卷8，眾集經

![桑吉三號塔中埋藏著佛陀兩大弟子舍利弗與摩訶目犍連的舍利](../images/2025-05-21-11-45-20.png)

按照佛教史的大多數說法，佛經的第一次結集，是在佛去世後，由大迦葉尊者組織結集的。由阿含尊者誦出佛經（法），由優波離尊者誦出律（律），合稱**正法律**。

然而，實際的情況是，結集早在佛世的時候，就開始了。《長阿含經》卷8中的眾集經，就記載了這樣一件事情。

> 如是我聞：
> 一時，佛於末羅遊行，與千二百五十比丘俱，漸至波婆城闍頭庵婆園。
> 爾時，世尊以十五日月滿時，於露地坐，諸比丘僧前後圍繞。世尊於夜多說法已，告舍利弗言：「今者四方諸比丘集，皆共精勤，捐除睡眠，吾患背痛，欲暫止息，汝今可為諸比丘說法。」

世尊說了很多佛法後，告訴舍利弗說，他有背痛，需要休息一下。請舍利弗尊者為比丘們繼續說法。注意，**在阿含經中的世尊，是非常樸素的、人間化的佛陀**，和人一樣，也會生病的，經中有多次記載了背痛。

> 對曰：「唯然！當如聖教。」

舍利弗痛快地答應了世尊。

> 爾時，世尊即四牒僧伽梨，偃右脇如師子，累足而臥。

然後，世尊就躺下了休息，以獅子臥的姿態躺著。大概是右邊側躺，右手在下，左手在上，右腳在下，左腳在上，左腳放在右腳上。雙腳略微彎曲。

> 時，舍利弗告諸比丘：「今此波婆城有尼乾子命終未久，其後弟子分為二部，常共諍訟相求長短，迭相罵詈，各相是非：『我知此法，汝不知此；汝在邪見，我在正法。言語錯亂，無有前後。』自稱己言，以為真正。『我所言勝，汝所言負，我今能為談論之主，汝有所問，可來問我。』

舍利弗說，尼乾子死後不久，他的弟子們就相互爭論，相互謾罵。彼此爭論，自己才是正法，別人是非法。當時的印度除了佛教外，還有其他宗教，就說佛經中經常提到的六師外道。尼乾子就是其中之一。

（備註，以佛教史來說，佛教的根本分裂也不可避免地發生了，不過是在佛滅度後的100-幾百年之間，分成了上座部和大眾部，後來又繼續分裂成了20個左右的部派。）

> 「諸比丘！時，國人民奉尼幹者，厭患此輩鬪訟之聲，皆由其法不真正故；法不真正無由出要，譬如朽塔不可復圬，此非三耶三佛所說。

舍利弗先說了，外道尼乾子說的不是正法，不是正等正覺的佛所說的。三耶三佛，更常見的名詞是三藐三佛陀（正等正覺者）。

> 諸比丘！唯我釋迦無上尊法，最為真正可得出要，譬如新塔易可嚴飾，此是三耶三佛之所說也。諸比丘！我等今者，宜集法、律，以防諍訟，使梵行久立，多所饒益，天、人獲安。

舍利弗繼續說，只有佛說的法，才是正法，才能出離生死。為了讓佛法久住，應該結集佛法（也就是佛經的意思）。然後舍利弗就開始歸納、整理、並誦出佛法了。

他是以怎樣的形式來歸納，整理佛法呢？從數字一、二、三開始，直到十。有興趣的朋友可以直接參考原文，後來，我再用現代的方法再次整理下，方便大家參考。也可以說，這是舍利弗尊者歸納和整理的佛法大綱。

有興趣的朋友建議去查佛學詞典，深入學習。

## 舍利弗的佛法大綱

### 如來說一正法

1. 如來說一正法，一切眾生皆仰食存。

一切眾生都依賴“食”才能生存。而“食”有四種（段食、觸食、思食、識食），眾生至少要依賴一種才能生存。欲界的人，四種食都有。色界沒有段食。而無色界的天人，就只有識食了。

2. 如來所說復有一法，一切眾生皆由行往。

一切眾生都依賴“行”（業力）才有生生死死的意思。


### 如來說二正法

1. 如來說二正法：一名，二色。
2. 復有二法：一痴，二愛。
3. 復有二法：有見、無見。
4. 復有二法：一無慚，二無愧。
5. 復有二法：一有慚，二有愧。
6. 復有二法：一盡智，二無生智。
7. 復有二法，二因二緣生於欲愛：一者淨妙色，二者不思惟。
8. 復有二法，二因二緣生於瞋恚：一者怨憎，二者不思惟。
9. 復有二法，二因二緣生於邪見：一者從他聞，二者邪思惟。
10. 復有二法，二因二緣生於正見：一者從他聞，二者正思惟。
11. 復有二法，二因二緣：一者學解脫，二者無學解脫。
12. 復有二法，二因二緣：一者有為界，二者無為界。

### 如來說三正法

1. 如來說三正法，謂三不善根：一者貪慾，二者瞋恚，三者愚痴。
2. 復有三法，謂三善根：一者不貪，二者不恚，三者不痴。
3. 復有三法，謂三不善行：一者不善身行，二者不善口行，三者不善意行。
4. 復有三法，謂三不善行：身不善行、口不善行、意不善行。
5. 復有三法，謂三惡行：身惡行、口惡行、意惡行。
6. 復有三法，謂三善行：身善行、口善行、意善行。
7. 復有三法，謂三不善想：欲想、瞋想、害想。
8. 復有三法，謂三善想：無慾想、無瞋想、無害想。
9. 復有三法，謂三不善思：欲思、恚思、害思。
10. 復有三法，謂三善思：無慾思、無恚思、無害思。
11. 復有三法，謂三福業：施業、平等業、思惟業。
12. 復有三法，謂三受：樂受、苦受、不苦不樂受。
13. 復有三法，謂三愛：欲愛、有愛、無有愛。
14. 復有三法，謂三有漏：欲漏、有漏、無明漏。
15. 復有三法，謂三火：慾火、恚火、愚痴火。
16. 復有三法，謂三求：欲求、有求、梵行求。
17. 復有三法，謂三增盛：我增盛、世增盛、法增盛。
18. 復有三法，謂三界：欲界、恚界、害界。
19. 復有三法，謂三界：出離界、無恚界、無害界。
20. 復有三法，謂三界：色界、無色界、盡界。
21. 復有三法，謂三聚：戒聚、定聚、慧聚。
22. 復有三法，謂三戒：增盛戒、增盛意、增盛慧。
23. 復有三法，謂三三昧：空三昧、無願三昧、無相三昧。
24. 復有三法，謂三相：止息相、精勤相、舍相。
25. 復有三法，謂三明：自識宿命智明、天眼智明、漏盡智明。
26. 復有三法，謂三變化：一者神足變化，二者知他心隨意說法，三者教誡。
27. 復有三法，謂三欲生本：一者由現欲生人天，二者由化欲生化自在天，三者由他化欲生他化自在天。
28. 復有三法，謂三樂生：一者眾生自然成辦，生歡樂心，如梵光音天初始生時。二者有眾生以念為樂，自唱善哉，如光音天。三者得止息樂，如遍淨天。
29. 復有三法，謂三苦：行苦、苦苦、變易苦。
30. 復有三法，謂三根：未知欲知根、知根、知已根。
31. 復有三法，謂三堂：賢聖堂、天堂、梵堂。
32. 復有三法，謂三發：見發、聞發、疑發。
33. 復有三法，謂三論：過去有如此事，有如是論；未來有如此事，有如是論；現在有如此事，有如是論。
34. 復有三法，謂三聚：正定聚、邪定聚、不定聚。
35. 復有三法，謂三憂：身憂、口憂、意憂。
36. 復有三法，謂三長老：年耆長老、法長老、作長老。
37. 復有三法，謂三眼：肉眼、天眼、慧眼。

### 如來說四正法

1. 如來說四正法，謂口四惡行：一者妄語，二者兩舌，三者惡口，四者綺語。
2. 復有四法，謂口四善行：一者實語，二者軟語，三者不綺語，四者不兩舌。
3. 復有四法，謂四不聖語：不見言見，不聞言聞，不覺言覺，不知言知。
4. 復有四法，謂四聖語：見則言見，聞則言聞，覺則言覺，知則言知。
5. 復有四法，謂四種食：摶食、觸食、念食、識食。
6. 復有四法，謂四受：有現作苦行後受苦報；有現作苦行後受樂報；有現作樂行後受苦報；有現作樂行後受樂報。
7. 復有四法，謂四受：欲受、我受、戒受、見受。
8. 復有四法，謂四縛：貪慾身縛、瞋恚身縛、戒盜身縛、我見身縛。
9. 復有四法，謂四刺：欲刺、恚刺、見刺、慢刺。
10. 復有四法，謂四生：卵生、胎生、溼生、化生。
11. 復有四法，謂**四念處**；於是，比丘內身身觀，精勤不懈，憶念不忘，舍世貪憂；外身身觀，精勤不懈，憶念不忘，舍世貪憂；內外身身觀，精勤不懈，憶念不忘，舍世貪憂。受、意、法觀，亦復如是。
12. 復有四法，謂**四意斷**；於是，比丘未起惡法，方便使不起；已起惡法，方便使滅；未起善法，方便使起；已起善法，方便思惟，使其增廣。*（備註，即四正勤，四正斷）*
13. 復有四法，謂**四神足**；於是，比丘思惟欲定滅行成就；精進定、意定、思惟定，亦復如是。
14. 復有四法，謂四禪；於是，比丘除欲、惡不善法，有覺、有觀，離生喜、樂，入於初禪。滅有覺、觀，內信、一心，無覺、無觀，定生喜、樂，入第二禪。離喜修舍、念、進，自知身樂，諸聖所求，憶念、舍、樂，入第三禪。離苦、樂行，先滅憂、喜、不苦不樂、舍、念、清淨，入第四禪。
15. 復有四法，謂四梵堂：一慈、二悲、三喜、四舍。
16. 復有四法，謂四無色定；於是，比丘越一切色想，先盡瞋恚想，不念異想，思惟無量空處，舍空處已入識處，舍識處已入不用處，舍不用處已入有想無想處。
17. 復有四法，謂四法足：不貪法足、不瞋法足、正念法足、正定法足。
18. 復有四法，謂四賢聖族；於是，比丘衣服知足，得好不喜，遇惡不憂，不染不著，知所禁忌，知出要路，於此法中精勤不懈，成辦其事，無闕無減，亦能教人成辦此事，是為第一知足住賢聖族。從本至今，未常惱亂；諸天、魔、梵、沙門、婆羅門、天及世間人，無能毀罵；飯食、床臥具、病瘦醫藥，皆悉知足，亦復如是。
19. 復有四法，謂四攝法：惠施、愛語、利人、等利。
20. 復有四法，謂四須陀洹支：比丘於佛得無壞信，於法、於僧、於戒得無壞信。
21. 復有四法，謂四受證：見色受證、身受滅證、念宿命證、知漏盡證。
22. 復有四法，謂四道：苦遲得、苦速得、樂遲得、樂速得。
23. 復有四法，謂**四聖諦**：苦聖諦、苦集聖諦、苦滅聖諦、苦出要聖諦。
24. 復有四法，謂**四沙門果**：須陀洹果、斯陀含果、阿那含果、阿羅漢果。
25. 復有四法，謂四處：實處、施處、智處、止息處。
26. 復有四法，謂四智：法智、未知智、等智、知他人心智。
27. 復有四法，謂四辯才：法辯、義辯、詞辯、應辯。
28. 復有四法，謂四識住處：色識住、緣色、住色，與愛俱增長，受、想、行識中亦如是住。
29. 復有四法，謂四扼：欲扼、有扼、見扼、無明扼。
30. 復有四法，謂四無扼：無慾扼、無有扼、無見扼、無無明扼。
31. 復有四法，謂四淨：戒淨、心淨、見淨、度疑淨。
32. 復有四法，謂四知：可受知受、可行知行、可樂知樂、可舍知舍。
33. 復有四法，謂四威儀：可行知行、可住知住、可坐知坐、可臥知臥。
34. 復有四法，謂四思惟：少思惟、廣思惟、無量思惟、無所有思惟。
35. 復有四法，謂四記論：決定記論，分別記論、詰問記論、止住記論。
36. 復有四法，謂佛四不護法；如來身行清淨，無有闕漏，可自防護；口行清淨、意行清淨、命行清淨，亦復如是。

### 如來說五正法

1. 如來說五正法，謂五入：眼色、耳聲、鼻香、舌味、身觸。
2. 復有五法，謂五受陰：色受陰，受、想、行、識受陰。
3. 復有五法，謂**五蓋**：貪慾蓋、瞋恚蓋、睡眠蓋、掉戲蓋、疑蓋。
4. 復有五法，謂五下結：身見結、戒盜結、疑結、貪慾結、瞋恚結。
5. 復有五法，謂五上結：色愛、無色愛、無明、慢、掉。
6. 復有五法，謂**五根**：信根、精進根、念根、定根、慧根。
7. 復有五法，謂**五力**：信力、精進力、念力、定力、慧力。
8. 復有五法，謂滅盡枝：一者比丘信佛、如來、至真、等正覺，十號具足。二者比丘無病，身常安隱。三者質直無有諛諂，能如是者，如來則示涅槃徑路。四者自專其心，使不錯亂，昔所諷誦，憶持不忘。五者善於觀察法之起滅，以賢聖行，盡於苦本。
9. 復有五法，謂五發：非時發、虛發、非義發、虛言發、無慈發。
10. 復有五法，謂五善發：時發、實發、義發、和言發、慈心發。
11. 復有五法，謂五憎嫉：住處憎嫉、檀越憎嫉、利養憎嫉、色憎嫉、法憎嫉。
12. 復有五法，謂五趣解脫：一者身不淨想，二者食不淨想，三者一切行無常想，四者一切世間不可樂想，五者死想。
13. 復有五法，謂五出要界：一者比丘於欲不樂、不動，亦不親近，但念出要，樂於遠離，親近不怠，其心調柔，出要離欲，彼所因欲起諸漏纏，亦盡舍滅而得解脫，是為欲出要。瞋恚出要、嫉妬出要、色出要、身見出要，亦復如是。
14. 復有五法，謂五喜解脫入。若比丘精勤不懈，樂閒靜處，專念一心，未解得解，未盡得盡，未安得安。何謂五？於是，比丘聞如來說法，或聞梵行者說，或聞師長說法，思惟觀察，分別法義，心得歡喜，得歡喜已，得法愛，得法愛已，身心安隱，身心安隱已，則得禪定，得禪定已，得實知見，是為初解脫入。於是，比丘聞法喜已，受持諷誦，亦復歡喜，為他人說，亦復歡喜，思惟分別，亦復歡喜，於法得定，亦復如是。
15. 復有五法，謂五人：中般涅槃、生般涅槃、無行般涅槃、有行般涅槃、上流阿迦尼吒。


### 如來說六正法

1. 如來說六正法，謂**內六入**：眼入、耳入、鼻入、舌入、身入、意入。
2. 復有六法，謂**外六入**：色入、聲入、香入、味入、觸入、法入。
3. 復有六法，謂六識身：眼識身，耳、鼻、舌、身、意識身。
4. 復有六法，謂六觸身：眼觸身，耳、鼻、舌、身、意觸身。
5. 復有六法，謂六受身：眼受身，耳、鼻、舌、身、意受身。
6. 復有六法，謂六想身：色想、聲想、香想、味想、觸想、法想。
7. 復有六法，謂六思身：色思、聲思、香思、味思、觸思、法思。
8. 復有六法，謂六愛身：色愛身，聲、香、味、觸、法愛身。
9. 復有六法，謂六諍本：若比丘好瞋不捨，不敬如來，亦不敬法，亦不敬眾，於戒穿漏，染汙不淨；好於眾中多生諍訟，人所憎惡，嬈亂淨眾，天、人不安。諸比丘！汝等當自內觀，設有瞋恨，如彼嬈亂者，當集和合眾，廣設方便，拔此諍本；汝等又當專念自觀，若結恨已滅，當更方便，遮止其心，勿復使起。諸比丘！佷戾不諦、慳恡嫉妬、巧偽虛妄、自因己見、謬受不捨、迷於邪見、與邊見俱，亦復如是。
10. 復有六法，謂六界：地界、火界、水界、風界、空界、識界。
11. 復有六法，謂六察行：眼察色，耳聲、鼻香、舌味、身觸、意察法。
12. 復有六法，謂六出要界。若比丘作是言：『我修慈心，更生瞋恚。』餘比丘語言：『汝勿作此言，勿謗如來，如來不作是說：欲使修慈解脫，更生瞋恚想，無有是處。佛言：除瞋恚已，然後得慈。』若比丘言：『我行悲解脫，生憎嫉心；行喜解脫，生憂惱心；行舍解脫，生憎愛心；行無我行，生狐疑心；行無想行，生眾亂想。』亦復如是。
13. 復有六法，謂六無上：見無上、聞無上、利養無上、戒無上、恭敬無上、憶念無上。
14. 復有六法，謂六思念：佛念、法念、僧念、戒念、施念、天念。*(備註：即六隨念)*

### 如來說七正法

1. 如來說七正法，謂七非法：無信、無慙、無愧、少聞、懈怠、多忘、無智。
2. 復有七法，謂七正法：有信、有慚、有愧、多聞、精進、總持、多智。
3. 復有七法，謂七識住：
   1. 或有眾生，若干種身，若干種想，天及人是，是初識住；
   2. 或有眾生，若干種身而一想者，梵光音天最初生時是，是二識住；
   3. 或有眾生，一身若干種想，光音天是，是三識住；
   4. 或有眾生，一身一想，遍淨天是，是四識住；
   5. 或有眾生，空處住、識處住、不用處住。*（備註，是五、六、七識住）*
4. 復有七法，謂七勤法：一者比丘勤於戒行，二者勤滅貪慾，三者勤破邪見，四者勤於多聞，五者勤於精進，六者勤於正念，七者勤於禪定。
5. 復有七法，謂七想：不淨想、食不淨想、一切世間不可樂想，無想、無常想、無常苦想、苦無我想。
6. 復有七法，謂七三昧具：正見、正思、正語、正業、正命、正方便、正念。
7. 復有七法，謂**七覺意**：念覺意、法覺意、精進覺意、喜覺意、猗覺意、定覺意、護覺意。

### 如來說八正法

1. 如來說八正法，謂**世八法**：利、衰、毀、譽、稱、譏、苦、樂。
2. 復有八法，謂八解脫：色觀色，一解脫；內無色想觀外色，二解脫；淨解脫，三解脫；度色想滅瞋恚想住空處解脫，四解脫；度空處住識處，五解脫；度識處住不用處，六解脫；度不用處住有想無想處，七解脫；度有想無想處住想知滅，八解脫。
3. 復有八法，謂**八聖道**：正見、正志、正語、正業、正命、正方便、正念、正定。
4. 復有八法，謂八人：須陀洹向、須陀洹、斯陀含向、斯陀含、阿那含向、阿那含、阿羅漢向、阿羅漢。

### 如來說九正法

1. 如來說九正法，所謂九眾生居：
   1. 或有眾生，若干種身，若干種想，天及人是，是初眾生居；
   2. 復有眾生，若干種身而一想者，梵光音天最初生時是，是二眾生居；
   3. 復有眾生，一身若干種想，光音天是，是三眾生居；
   4. 復有眾生，一身一想，遍淨天是，是四眾生居；
   5. 復有眾生，無想無所覺知，無想天是，是五眾生居；
   6. 復有眾生，空處住，是六眾生居；
   7. 復有眾生，識處住，是七眾生居；
   8. 復有眾生，不用處住，是八眾生居；
   9. 復有眾生，住有想無想處，是九眾生居。

（備註，即三界九地中的九地。）

### 如來說十正法

1. 如來說十正法，所謂十無學法，無學正見、正思、正語、正業、正命、正念、正方便、正定、正智、正解脫。

（備註，即阿羅漢的八正道，加上最後兩個正智、正解脫。有學只有八聖道。）

## 小結

以佛學來說，這些概念至少要記住和理解60%以上，才算及格了。對於想要實踐**深入經藏，智慧如海**的人來說，把這些概念都瞭解得差不多以後，讀佛經就非常容易了。


阿彌陀佛。

愚千一

