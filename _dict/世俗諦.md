---
title: 世俗諦
source: deerpark.app
---
### 佛光大辭典

梵語saṃvṛtti-satyatva， saṃvṛti-satya。(一)世間一般所見之真理、道理，為真俗二諦之一。‘勝義諦’（真諦）之對稱。略稱世諦、俗諦。由于絕對最高真理之第一義諦，不易為一般人所理解，故先以世俗之道理與事實為出發點，再次第導向高境地。如指月之指、渡彼岸之船，皆為到達真實第一義諦之必要手段。 (二)為‘覆俗諦’之舊稱；以其顯現有相，而隱覆真理，故稱覆俗諦。南海寄歸內法傳卷四之夾注（大五四·二二八中）：‘覆俗諦者，舊雲世俗諦，義不盡也；意道俗事覆他真理。色本非瓶，妄為瓶解；聲無歌曲，漫作歌心。（中略）由此蓋真，名為覆俗矣！’（參閱‘真俗二諦’4217）



### 法相辭典

★分別緣起初勝法門經二十三頁雲：即于如是四聖諦中，若法住智所行境界；是世俗諦。

★二解　瑜伽九十二卷十三頁雲：雲何世俗諦？謂即于彼諦所依處，假想安立我，或有情，乃至命者，及生者等。又自稱言：我眼見色，乃至我意知法。又起言說，謂如是名，乃至如是壽量邊際。廣說如前。當知此中唯有假想，唯假自稱，唯假言說，所有性相作用差別；名世俗諦。

★三解　顯揚二卷一頁雲：世俗諦者；謂名句文身，及依彼義一切言說，及依言說所解了義。又曾得世間心及心法，及彼所行境義。

★四解　顯揚五卷五頁雲：論曰：初世俗諦、說我，說法，及說作用。說我者：謂說有情、命者、生者、補特伽羅、人、天、男、女、佛友、法友、如是等。說法者：謂說色、受、如是等。說作用者：謂說能見、能聞、能生、能滅、如是等。是謂世俗諦，應知。此雖非實有；然依世俗故說有。問：若世俗諦非勝義故有；為何義故說？答：為隨餘故說。謂為欲隨順勝義諦故，說世俗諦。

★五解　顯揚十九卷六頁雲：一切言說，及因彼意解所得義，皆名世俗諦。

★六解　俱舍論二十二卷十頁雲：論曰：若彼物覺，彼破便無；彼物應知名世俗諦。如瓶被破為碎瓦時，瓶覺則無。衣等亦爾。又若有物，以慧析餘，彼覺便無；亦是世俗。如水被慧析色等時，水覺則無。火等亦爾。即于彼物未破析時，以世想名，施設為彼。施設有故；名為世俗。依世俗理，說有瓶等是實非虛；名世俗諦。



### 陳義孝佛學常見辭彙

又名世諦，或俗諦，是世俗的道理的意思。



### 丁福保佛學大辭典

【術語】慈恩謂為世俗諦。義淨謂為覆俗諦。皆為於勝義諦之稱。單曰世諦或俗諦，亦同。世俗之道理也。寄歸傳四曰：「覆俗諦，舊云世俗諦，義不盡也。意道：俗事覆他真理，色本非瓶妄為瓶解，聲無歌曲漫作歌心。（中略）由此蓋真名為覆俗矣。此據覆即是俗，名為覆俗，或可但云真諦覆諦。」



