---
title: 五根色
source: deerpark.app
---

**來源：丁福保佛學大辭典**

<p>【術語】信根白，白者，越百六十心垢之義也，是為信之色，故為最初。精進根赤，赤者，大勤勇之義也，是為精進之色，故為第二。念黃，一念理相應時，定慧均等（黃色為黑白均等之色），而七覺開發，是為念之色，故為第三。定根青，青者大空三昧之義也，是為定之色，故為第四。慧根黑，即如來究竟之色也，是為慧之色，故為第五。又信根白，最初也。精進根黃，黃者，如金剛（金剛為地，其色黃）之不可沮壞，是進之義也，故為第二。念根赤，心障淨除而光明顯照，是念之義也，故為第三。餘二者如上所辨。見大日經疏六。</p>

**來源：佛光大辭典**

<p>五根之色。五根指信根、精進根、念根、定根及慧根。據大日經疏卷六載，若以五色配列五根，則分別為白、赤、黃、青、黑等色，稱為五根色。又有以白、黃、赤、青、黑等順序略異之五色為五根色者。</p>
