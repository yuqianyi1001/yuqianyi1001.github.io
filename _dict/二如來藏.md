---
title: 二如來藏
source: deerpark.app
---

### 三藏法數

﹝出大乘止觀法門﹞ 如來者，即理性如來也。藏以含攝為義，謂一切眾生，煩惱心中，具足無量無邊不可思議無漏清淨之業，如石中有金，水中有火，故云垢藏之中，佛性滿足，是名如來藏也。 〔一、空如來藏〕，謂此心性，雖隨染淨之緣，建立生死、涅槃等法，然心體平等，離性離相，非唯所起染淨等法皆空，而能起之心，亦不可得；是名空如來藏。 〔二、不空如來藏〕，謂此心性，具足無漏清淨功德及諸有漏業惑染法，包藏含攝，無德不備，無法不現，故名不空如來藏。



### 丁福保佛學大辭典

【名數】一空如來藏，二不空如來藏。

【名數】見如來藏條。

參照：<a href="/dict/如來藏">如來藏</a>



### 佛光大辭典

指空如來藏、不空如來藏。如來，即理性如來；藏者，含攝之義。一切眾生煩惱心中，具足無量無邊不可思議無漏清淨之業，稱為如來藏。據大乘止觀法門卷一載，如來藏有二種，即：(一)空如來藏，此心性雖隨染淨之緣，建立生死涅等法，然心體平等，離性離相，所起染淨等法及能起之心，皆不可得，故稱空如來藏。 (二)不空如來藏，此心性具足無漏清淨功德及諸有漏業惑染法，包藏含攝，無德不備，無法不現，故稱不空如來藏。


