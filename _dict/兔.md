---
title: 兔
source: deerpark.app
---

**來源：丁福保佛學大辭典**

<p>【動物】印度人亦如吾國舊俗，信月中有兔，謂懷兔者即是月。假如有論者，立「懷兔者非月」之宗，則彼於因明三十三過中，犯世間相違之過焉。見懷兔條。西域記七，記月中有兔之說。謂狐兔猿三獸，異類相悅，天帝欲試其心，故現飢乏形，使各求食。狐銜一鮮鯉，猿採異華果，以饋天帝。兔獨無所得，乃自燒身，以供天帝。天帝感其心，寄兔於月輪，傳乎後世。月中之兔，自斯而有。又雜寶藏經二，經律異相四十七，記兔自燒身供大仙之因緣。</p><p>參照：<a href="/dict/懷兔">懷兔</a></p>
