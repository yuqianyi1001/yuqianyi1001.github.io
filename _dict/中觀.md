---
title: 中觀
source: deerpark.app
---

### 陳義孝佛學常見辭彙

觀想中諦之道理，為三觀之一。



**來源：三藏法數**

中即中正，絕二邊對待之謂也。謂觀一念之心，非空非假，即空即假，名之為中。由觀一念中故，一中一切中，無空無假而不中；以三觀當處皆能絕待故也。蓋言空則空外無法，言假則假外無法，言中則中外無法，三皆絕待，即為圓中，是名中觀。



### 丁福保佛學大辭典

【術語】三觀之一。觀中諦之理也。諸宗各以中觀為觀道之至極，法相宗以觀徧計所執非有，依他圓成非空為中觀，三論宗以觀諸法不生不滅，乃至不來不去為中觀，天台宗以觀三千諸法一一絕待為中觀。然天台所立之中觀，有隔歷圓融之二法，別教所說，為隔歷之中，圓教所說，為圓融之中。隔歷之中，於空假之外，有絕待之中，乃但中也。圓融之中，為空假絕待之中，其中即不但中也。蓋別教之義，原隔歷空假之二者，故隨於空假之外不得不隔歷中道。然空假本來非為別物，空即假，假即空也，然則離此空假相待之絕待之中，亦非在相待之外。相待即絕待也，絕待即相待也，故空假中之三者為一法之異名，即假即空即中也。空之外無假，假之外無空，空假相待之外，無中之絕待，中之絕待外，無空假之相待。是為圓教至極之中觀。



### 佛光大辭典

(一)即天台宗所立三觀之一，與‘空觀’、‘假觀’相對稱。（參閱‘一心三觀’23）

(二)指三論宗中‘八不中道’之理。


