---
title: 菩提子
source: deerpark.app
---
### 佛光大辭典

乃西藏語 bo-di-ci 之果，而非指菩提樹之果實，產于雪山附近。其樹屬一年生草本，春天生苗，莖高三、四尺，葉如黍，開紅白花，呈穗狀；夏秋之間結實，圓而色白，有堅殼，如琺琅質，俗用為念佛之數珠，故稱菩提子。木本者為其別種，我國唯天台山有之，稱為天台菩提。又于本草綱目無患子條中，舉出無患子之七種異名，其中之一即稱菩提子。校量數珠功德經（大一七·七二七中）：‘若菩提子為數珠者，或用掐念，或但手持，數誦一遍，其福無量。’（參閱‘念珠’3215）



### 丁福保佛學大辭典

【物名】指西藏語之Bodi－ci果，可以作數珠，產於雪山地方，非菩提樹之實也。校量數珠功德經曰：「若用菩提子為數珠者，或用搯念，或但手持數誦一徧，其福無量。」見數珠條。案菩提子一名川穀，一年生草。所在有之，春生苗，莖高三四尺，葉如黍，開紅白花作穗，夏秋之間結實，圓而色白，有堅殼，如琺瑯質。俗用為念佛之數珠，故名菩提子。木本者別為一種。中國惟天台山有之，謂之天台菩提。

參照：<a href="/dict/數珠">數珠</a>



