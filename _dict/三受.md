---
title: 三受
source: deerpark.app
---
### 佛光大辭典

梵語tisro vedanāḥ，巴利語 tisso vedanā。又作三痛。受，領納之義。即內之六根，觸對外之六境，所領納之三種感覺。即：(一)苦受（梵duḥkha -vedanā ），又作苦痛。即領納違情之境相，令身心受逼迫。(二)樂受（梵sukha -vedanā ），又作樂痛。即領納順情之境相，令身心適悅。(三)舍受（梵upekṣā -vedanā ），又作不苦不樂受、不苦不樂痛。即領納中容之境相，身心無有逼迫，亦無有適悅。此三受通于眼等六根，亦通有漏無漏。或各自分成兩種，與五識相應者，稱為身受；與意識相應者，稱為心受。﹝雜阿含經卷八、成唯識論卷五、阿毗達磨發智論卷十四、成實論卷六﹞（參閱‘五受’1103、‘受’3096）



### 三藏法數

﹝出雜阿含經﹞ 受者，領納也。謂六根之識，領受六塵之境也。（六根之識者，眼識、耳識、鼻識、舌識、身識、意識也。六塵者，色塵、聲塵、香塵、味塵、觸塵、法塵也。） 〔一、苦受〕，謂於六塵違情之境而有逼迫之苦，是名苦受。 〔二、樂受〕，謂於六塵順情之境而有適悅之樂，是名樂受。 〔三、不苦不樂受〕，謂於六塵不違不順之境，所受非苦非樂，是名不苦不樂受。



### 法相辭典

★如受蘊差別中說。

★二解　集異門論五卷一頁雲：三受者：一、樂受，二、苦受，三、不苦不樂受。樂受雲何？答：順樂受觸所生身樂，心樂，平等受受所攝是謂樂受。復次修初第二第三靜慮時，順樂受觸所生身樂、心樂，平等受受所攝，是謂樂受。苦受雲何？答：順苦受觸所生身苦，心苦，不平等受受所攝，是謂苦受。不苦不樂受雲何？答：順不苦不樂受觸所生身舍、心舍，非平等非不平等受受所攝，是謂不苦不樂受。★　



★法蘊足論九卷十頁雲：復有三受，說名受蘊。謂樂受、苦受、不苦不樂受。雲何樂受？謂順樂觸所生身樂心樂，平等受受所攝，是名樂受。復次修初第二第三靜慮順樂受觸所起心樂，平等受受所攝，是名樂受。雲何苦受？謂順苦觸所生身苦心苦，不平等受受所攝，是名苦受。雲何不苦不樂受？謂順不苦不樂觸所生身舍心舍，非平等非不平等受受所攝，是名不苦不樂受。復次修未至定，靜慮中間，第四靜慮，及無色定，順不苦不樂觸所生心舍，非平等非不平等受受所攝，是名不苦不樂受。



### 陳義孝佛學常見辭彙

苦受、樂受、不苦不樂受。苦受是環境不如意時心中所生起的苦惱感受；樂受是環境順意時心中所生起的快樂感受；不苦不樂受又名捨受，即處於不順不逆的環境時心中所生起的不苦不樂感受。



### 丁福保佛學大辭典

【名數】受者領納外境也。境有順違俱非之三，故受有苦樂捨之三：一、苦受，領納違情之境而起苦惱之感者。二、樂受，領納順情之境而起適恒之感者。三、不苦不樂受，又曰捨受，領納不適不順之境而苦樂之感共捨離者。俱舍論一曰：「受蘊，謂三領納隨觸，即樂及苦，不苦不樂。」



