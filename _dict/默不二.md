---
title: 默不二
source: deerpark.app
---

**來源：丁福保佛學大辭典**

<p>【術語】維摩居士，默然無言之入不二法門也。見默然條。</p><p>參照：<a href="/dict/默然">默然</a></p>

**來源：佛光大辭典**

<p>又作默然無言。謂維摩詰居士默然無言，以示菩薩之入不二法門。據維摩詰所說經卷中之入不二法門品載，文殊師利等三十二菩薩與維摩詰居士談論有關入不二法門之問答。其中，諸菩薩對生滅、善惡等相對原理，各提出超越此類相對問題之答案，而以之為入不二法門；文殊菩薩則認為一切法無言無說，無示無識，離諸問答，如是始為入不二法門；面對文殊等諸菩薩之詮釋，唯獨維摩詰默然不語（默不二），無言以對，藉之顯示入不二法門之最高諦理，文殊遂嘆之為‘真入不二法門’。故有‘維摩一默’之稱。</p><p>維摩詰所說經卷中入不二法門品（大一四·五五一下）：‘文殊師利問維摩詰：“我等各自說已，仁者當說，何等是菩薩入不二法門？”時維摩詰默然無言。文殊師利嘆曰：“善哉！善哉！乃至無有文字語言，是真入不二法門。”’（參閱‘入不二法門’259）</p>
