---
title: 草環
source: deerpark.app
---
### 佛光大辭典

又作茅環、指釧。以茅草所造之指環，為密教修法時所用。據蘇悉地經卷一載，行者若供養、持誦、護摩時，著草環于右手無名指上，可除滅罪障，所作皆成。日本小野三流、台密諸流至今猶用之。



### 丁福保佛學大辭典

【物名】又曰茅環，指釧。以茅草所造之指環。密教修法時用之。蘇悉地經一曰：「又作法時，當用茅草而作指釧，著於右手無名指上。應誦當部三字半心真言，或經百徧或千徧，後安指上。若供養之時，持誦之時，護摩之時，應著草釧。以著此草環故，罪障除滅，手得清淨，所作皆成。」蘇悉地供養法下曰：「其茅環者，稱無名指量，以茅三纏作金剛結。」



