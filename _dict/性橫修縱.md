---
title: 性橫修縱
source: deerpark.app
---

**來源：丁福保佛學大辭典**

<p>【術語】台家所說法報應之三如來，正了緣之三佛性，行智理之三法，法般解之三德等，在圓教為不縱不橫，在別教為縱橫差別，約之於性修因果二門，而謂之性橫修縱，因縱果橫。性橫修縱者，就三德明之，則此三齊為性德，般若解脫之二德不更為智斷之修用，三法自立，互不相融，如三帝王之鼎立，故謂之為橫。而其修成時，更起緣因了因之功以相資助，故先法身，次般若，後解脫，次第顯發。謂之為修縱。因縱果橫者，在因而行時，行智理次第資發，故謂之為因縱。如前之修縱。至果則性德三身一時顯發，故謂之果橫。如前之性橫。蓋橫者以別異之義而名，縱者以次第之義而名也。文句九曰：「若但性德三如來是橫，修德三如來是縱。」同記曰：「別教雖有性德之語，三皆在性而不互融，故成別義。若三在修前後而得，道理成縱。」光明記一曰：「行智理三，次第資發，修時縱也。法報應三，果中齊顯，證時橫也。」如斯在別教非橫即縱者，以不知三德修性之關係故也。在圓教為不縱不橫。蓋三德俱為性具者圓教之意以為般若解脫雖在於性而有修用之功，何則？九界之惑業，為性惡之德，惑業之性，即般若解脫之性德，故由迷言之，雖為惑業，由解言之，即為緣了。可以知圓教之二德雖在於性，而有修用之功矣。故此三德本來有性修之關係，一性如帝王，二修如二臣，一性具二修，即成不橫之義也。然別教以為九界迷妄之惑業，性雖於理不離，而相與理別，三性共為此惑業所覆，橫凝在性，不為二德二修之用，故三德各別，成性橫之義也。又圓教雖言般若解脫即緣了之二修為修德，然非如別教在理性之外，乃為性所具之本有之德，故即於是性。如此二修即於一性故成不縱之義。別教於惑業之外，別修成了緣之德，則必為前後，故成修縱之義也。妙宗鈔二曰：「三雖性具，緣了是修。二雖是修，非適今有。二若非修，三法則橫。二若非性，三法則縱。」</p>

**來源：佛光大辭典**

<p>天台宗所說三如來、三佛性、三法、三德等，于該宗所立藏、通，別、圓等四教中，在圓教為不縱不橫，在別教則為縱橫差別。就性修、因果二門而言，乃有性橫修縱、因縱果橫之說。橫者，差別之義；縱者，次第之義。R以法身，般若、解脫等三德為例，以說明性橫修縱之義，謂法身，般若、解脫三德齊為性德，三法自立，互不相融，如三王之鼎立，故稱性橫；而其修成之時，更起緣因、了因之功以相資助，先法身，次般若，後解脫，次第顯發，故稱修縱。法華文句卷九（大三四·一二八中）：‘若但性德三如來者是橫，但修德三如來者是縱。’﹝法華文句記卷九、金光明經文句記卷一﹞</p>
