---
title: 瞻波國
source: deerpark.app
---

### 法相辭典

★西域記十卷四頁雲：瞻波國、週四千餘裡。國大都城、北背伽河，週四十餘裡。土地墊濕，稼穡滋盛，氣序溫暑，風俗淳質。伽藍數十所，多有傾毀。僧徒二百餘人，習小乘教。天祠二十餘所，異道雜居。都城壘磚，其高數丈。基址崇峻，卻敵高險。在昔劫初，人物伊始；野居穴處，未知宮室。後有天女，降蹟人中；遊伽河，濯流自媚。感靈有娠，生四子，分贍部洲。各擅區宇。建都築邑，封疆畫界。此則一子之國都，贍部洲諸城之始也，城東百四五十裡。伽河南，水環孤嶼，崖t崇峻。上有天祠，神多靈感。鑿崖為室，引流成沼。花林奇樹，巨石危峰，仁智所居，觀者忘返。國南境山林中，野象猛獸，群遊校多。自此東行四百餘裡，至羯朱□宦薰（彼俗或謂羯蠅揭羅國中印度境）。羯朱□宦薰、週二千餘裡。土地卑濕，稼穡豐盛，氣序溫，風俗淳，敦尚高才，崇貴學藝。伽藍六七所，僧徒三百餘人。天祠十所，異道雜居。近數百年，王族絕嗣，役屬鄰國。所以城郭丘墟，多居村邑。故戒日王遊東印度，于此築宮，理諸國務。至則葺茅為宇；去則縱火焚燒。國南境多野象；北境去伽河不遠，有大高台。壘磚石而以建也。基址廣峙，刻雕奇制。週台方面，鏤眾聖像。佛及天形，區別而作。自此東渡伽河，行六百餘裡，至奔那伐彈那國（中印度境）。



### 丁福保佛學大辭典

【地名】Campā，瞻波，木名，以木名國。在中印度恒河濱，此國都城名瞻波城，中印度都城之元始也。西域記十曰：「昔劫初人物伊始，野居穴處，未知宮室。後有天女降迹人中，遊殑伽河，濯流自媚，感靈有娠。生四子，分王瞻部洲，各擅區字，建都築邑，封疆畫界，此則一子之國都，瞻部洲諸城之始也。」



### 佛光大辭典

(一)瞻波，梵名Campā  ，巴利名同。意譯無勝。位于中印度吠舍離國南方之古國。又作瞻婆國、瞻匐國、瞻卜國、詹波國、闡卜國、閻波國、佔波國、畈□。據大唐西域記卷十所載，其都城位于恆河南岸。劫初之時，有一天女降于此地，天女生四子，各于贍部洲建都，瞻波即其中之一，此即贍部洲諸城創立之始。該國有頹圮之伽藍數十所，另有小乘教僧侶二百餘人，及二十餘所天祠，顯見異道雜居之情形。

然據長阿含卷五典尊經及卷十五種德經、梵文史詩羅摩耶那（Rāmāyaṇa）等記載，瞻波為鴦伽國（梵Aṅga  ）之都城，原稱馬利尼（梵Mālinī  ），至瞻波王時，乃以其名營建此城。

由諸部經典中顯見瞻波國為佛陀多次遊化之地。如雜阿含經卷三十載，佛陀自摩揭陀國經瞻波國，遊化至修摩（梵Sambha  ）。十誦律卷四十載，瞻波國為佛陀說法六大城之一，並曾于此處說長阿含卷九之十上經及卷十五之種德經、中阿含卷九之瞻波經及卷五十二之優婆離經等。又如四分律卷四十四、十誦律卷三十等所載之瞻婆犍度，即于此地所制定。

有關瞻波國現址之推斷，據英國考古學者康林罕（A. Cunningham）考證，在今孟加拉之巴加鋪（Bhagalpur）。另據學者德氏（N.L. Dey）之考證，耆那教教祖大雄（梵Mahāvīra  ）亦曾在該國弘法，故其地為耆那教之聖地，並存有大雄之祠堂。﹝長阿含經卷三、增一阿含經卷一序品、卷四十八、海八德經、賢愚經卷五金天品、阿育王傳卷一、高僧法顯傳、翻梵語卷八、S. Hardy: Manualof Buddhism; A. Cunningham :Ancient Geography of India; N.L. Dey : The Geographical Dictionary of Ancient and MediaevalIndia; T.W. Rhys David : Buddhist India﹞

(二)又作林邑國。位於越南南部順化一帶之古國。（參閱‘林邑國’3311）


