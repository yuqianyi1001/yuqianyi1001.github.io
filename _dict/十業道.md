---
title: 十業道
source: deerpark.app
---
### 法相辭典

★俱舍論十六卷四頁雲：又經中言：有十業道，或善或惡。其相雲何？頌曰：所說十業道，攝惡妙行中。粗品為其性。如應成善惡。論曰：于前所說惡妙行中，若粗顯易知；攝為十業道。如應、若善，攝前妙行。不善業道，攝前惡行。不攝何等惡妙行耶？且不善中身惡業道，于身惡行，不攝一分。謂加行後起。餘不善身業。即飲諸酒，執打縛等。以加行等，非粗顯故。若身惡行，令他有情失命失財失妻妾等，說為業道。令遠離故。語惡業道，于語惡行，不攝加行後起；及輕意惡業道，于意惡行，不攝惡思，及輕貪等。善業道中，身善業道，于身妙行，不攝一分。謂加行後起及餘善身業。即離飲酒施供養等。語善業道，于語妙行，不攝一分。謂愛語等。意善業道，于意妙行，不攝一分。謂諸善思。

★二解　大毗婆沙論一百十三卷十六頁雲：十業道者：謂身三業道，語四業道，意三業道。問：十善業道，十不善業道，豈不合說有二十耶？何故此中但說有十？答：不過十故。謂依惡行所依止處，發起十種不善業道。即依此處由遠離故；即能發起十善業道。復有說者，略說十種。廣說二十。如略廣，如是無差別、差別，總、別，遍、不遍，無異、有異，俱時、次第、應知亦爾。復有說者，隨利根者，故說有十。隨鈍根者，故說二十。如利根、鈍根。如是因力、緣力、內力、外力，內如理作意所任持力、外他言音多修習力，略開智力，廣辯智力，應知亦爾。是名十業道自性。已說自性；所以今當說。問：何故名業道？業道有何義？答：思名為業。思所遊履，究竟而轉；名為業道。問：若思名業。思所遊履究竟而轉名業道者；餘善、不善、一切無記，無不皆為思所遊履究竟而轉；一切皆應說名業道。有何殊勝不共因緣，唯說此十，以為業道？答：此是世尊有餘之說。大師觀彼所化有情心行願樂簡略而說。脅尊者曰：唯佛世尊，究竟了達諸法性相，亦知勢用；非餘所知。若法，有業道相者：即便立之。無者不立。尊者妙音，亦作是說。大師知此十種業道，有如是勢用，如是強盛，如是親近，能與業思作所行路，令究竟轉。除此業道，餘一切法，無如是事。復有說者，由二因緣，建立業道。一、世所訶毀，二、世所稱嘆。即是十種不善業道，及善業道。問：若世所訶毀，名業道者。是則惡心出佛身血，一切世間皆共訶毀；何故不說以為業道？答：若世所訶毀，如來出世及不出世，一切時有者；立為業道。出佛身血，有佛世有，無佛世無；故不立業道。于稱嘆中，遠離出血所有問答，應知亦爾。復有說者，由三因緣，建立業道。一、由依處，二、由施設，三、由分別愛非愛果。復有說者，若由此故，令內外物，有時衰損，有時增盛，建立業道。如彼廣說。



### 丁福保佛學大辭典

【名數】有善惡之二種。見善惡條。

參照：<a href="/dict/善惡">善惡</a>

【名數】與十業同。

參照：<a href="/dict/十業">十業</a>



