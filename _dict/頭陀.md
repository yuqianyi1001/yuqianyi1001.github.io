---
title: 頭陀
source: deerpark.app
---

**來源：陳義孝佛學常見辭彙**

<p>華譯為抖擻，即抖擻衣服飲食住處等三種貪著的行法，修頭陀行者要遵守十二條規則，叫做十二頭陀。俗稱行腳乞食的僧人為頭陀，亦稱行者。</p>

**來源：丁福保佛學大辭典**

<p>【術語】Dhūta，又作杜荼，杜多。譯曰抖擻，抖揀，洮汰，浣洗等。謂抖擻衣服飲食住處三種貪著之行法也。行事鈔頭陀行儀編曰：「善見云：頭陀者漢言抖擻，謂抖擻煩惱，離諸滯著。」同資持記曰：「抖擻舉棄於物令盡無餘，從喻為名。」大乘義章十五曰：「頭陀胡語，此方正翻名為抖揀，此離著行，從喻名之。如衣抖揀能去塵垢，修習此行，能捨貪著，故曰抖揀。」玄應音義七曰：「頭陀此應訛也，正言杜多，譯云去洮汰，言大灑也，舊云斗藪一義也。」瑜伽倫記六下曰：「舊言頭陀訛也，今名杜多，此云修治，或翻抖揀，翻洗浣等。」釋氏稽古略曰：「宗一禪師往開元寺受具，雪峰以其苦行，呼為頭陀。」按俗稱僧人之行腳乞食者為頭陀。亦稱行者。</p>

**來源：佛光大辭典**

<p>梵語dhūta，巴利語同。謂去除塵垢煩惱。苦行之一。又作杜荼、杜多、投多、偷多、塵吼多。意譯為抖擻、抖束、鬥藪、修治、棄除、沙汰、浣洗、紛彈、搖振。意即對衣、食、住等棄其貪著，以修鍊身心。亦稱頭陀行、頭陀事、頭陀功德（梵dhūta -guṇa ）。</p><p>對日常生活所立如下之十二種修行規定，即稱十二頭陀行：(一)在阿蘭若處，離世人居處而住于安靜之所。(二)常行乞食。(三)次第乞食，乞食時不分貧富之家，而沿門託缽。(四)受一食法，一日一食。(五)節量食，指不過食，即缽中只受一團飯。(六)中後不得飲漿，中食之後，不再飲漿。(七)著弊衲衣，穿著廢棄布所作之襤褸衣。(八)但三衣，除三衣外，無多餘之衣。(九)塚間住，住于墓地。(十)樹下止。(十一)露地坐，坐于露天之地。(十二)但坐不臥，即常坐。</p><p>行頭陀，或遊歷諸方時，大乘比丘所常攜帶之十八種道具，稱為頭陀十八物，簡稱十八物。至後世，頭陀行則轉為巡歷山野而能耐艱苦之行腳修行之意，或特指乞食之行法而言。行腳時，為防所用衣物染污而攜帶之盛物袋，稱為頭陀袋。後來埋葬死者時，掛其胸前，裝盛死者旅途用具之袋，亦稱為頭陀袋。﹝十二頭陀經、善見律毗婆沙卷六、顯揚聖教論卷十三、大乘義章卷十五、慧琳音義卷四十七﹞</p>
