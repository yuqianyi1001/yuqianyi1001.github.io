---
title: 有尋有伺
source: deerpark.app
---
### 佛光大辭典

巴利語savitakka-savicāra。與尋、伺二心所相應之意。據俱舍論卷二載，十八界之法中，就尋、伺二法相應之有無，可分為四品，即：有尋有伺、無尋無伺、無尋唯伺、無伺唯尋。其中，眼等前五識，以行相粗外門轉，故與尋、伺恆常相應，是為有尋有伺。五根、五境之十色界，非相應法，故常不與尋、伺相應，是為無尋無伺。意界、意識界、法界等三界，通于有尋有伺、無尋唯伺、無尋無伺之三品。亦即在欲界及初靜慮中，意界、意識界及法界等三界，除尋、伺二法外，其餘之相應法常與尋、伺相應，故為有尋有伺。而在初靜慮及第二靜慮中間，此等之法唯與伺相應，故為無尋唯伺。第二靜慮以上乃至有頂地，此等之法不與尋、伺相應，故為無尋無伺。由此可知，欲界及初靜慮稱為有尋有伺地，初靜慮及第二靜慮中間稱為無尋唯伺地，第二靜慮以上稱為無尋無伺地。

此外，法界中之非相應法及靜慮中間之伺法，皆為無尋無伺。又尋法唯與伺法相應，故一切時中，皆為無尋唯伺。而在欲界與初靜慮中之伺法，唯與尋法相應，故為無伺唯尋。然于大毗婆沙論等經論中，尚有其他異說。﹝大毗婆沙論卷五十二、卷九十、卷一四五、瑜伽師地論卷四、卷五十六、大乘阿毗達磨雜集論述記卷四、順正理論卷四、俱舍論卷十、俱舍論光記卷二﹞



### 法相辭典

★瑜伽三十三卷九頁雲：有尋有伺者：由于尋伺，未見過失，自地猶有對治欲界諸善尋伺；是故說名有尋有伺。

★二解　大毗婆沙論八十卷十五頁雲：有尋有伺者：與尋俱法，名有尋。與伺俱法，名有伺。

★三解　法蘊足論六卷一頁雲：有尋有伺者：雲何尋？謂離欲惡不善法者，心尋求，遍尋求，近尋求，心顯了，極顯了，現前顯了，推度構畫，思惟分別，總名為尋。雲何伺？謂離欲惡不善法者，心伺察，遍伺察，近伺察，隨行隨轉，隨流隨屬，總名為伺。尋與伺，何差別？令心粗性是尋，令心細性是伺。此復如何？如打鐘時，粗聲暫發，細聲隨轉。粗聲喻尋，細聲喻伺。搖鈴扣缽吹螺擊鼓放箭震雷，粗細二聲，為喻亦爾。又如眾鳥，飛翔虛空，鼓翼踴身，方得隨意。鼓翼喻尋，踴身喻伺。是謂尋伺二相差別。雲何有尋有伺？謂離欲惡不善法者，心相應品，具有尋伺。



### 丁福保佛學大辭典

【術語】三三摩地之一。見三摩地條。

參照：<a href="/dict/三摩地">三摩地</a>



