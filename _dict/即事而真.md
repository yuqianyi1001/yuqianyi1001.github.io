---
title: 即事而真
source: deerpark.app
---
### 佛光大辭典

又作觸事而真。即謂所觸之事皆真。指生滅差別現象之事相即為常住平等之真理。此乃表示真理非離現實之事象而別有之語。‘即事而真’一語出于大日經疏卷一，然顯教中亦有相當于此一名詞之用語，如三論宗之‘觸事即真’，天台宗之‘當位即妙，本有不改’，華嚴宗之‘當相即道’。然顯教諸家從生起現象（相）之本體（性）即絕對平等之體（真如）之觀點，即站在‘攝相歸性’之立場而言；密教則從現象自體之當體即是真理之觀點，即站在‘性相法爾’之立場而言。﹝不真空論（僧肇）、法華經玄義卷六下、摩訶止觀卷七上﹞



### 陳義孝佛學常見辭彙

謂事理本來不二，在淺近的事相上，就已具有最深妙的真理。



### 丁福保佛學大辭典

【術語】謂事理本來無二，於淺近之事相上自具深妙之真理也。止觀一曰：「離說無理，離理無說；即說無說，無說即說。無二無則即事而真。」光明玄曰：「若取即事而真，為真身。」法華玄義四曰：「雖服甘露，不能即事而真，傷命早夭。」大日經疏一曰：「譬如幻師以咒術力加持藥草，能現種種未曾有事。五情所對，悅可眾心。若捨加持，然後隱沒。如來金剛之幻，亦復如是。緣謝則滅，機興則生。即事而真，無有終盡。」



