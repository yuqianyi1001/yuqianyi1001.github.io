---
title: 歸依法
source: deerpark.app
---
### 三藏法數

法即軌則之義。謂佛所說，若教若理，可為眾生修行軌則，故言法也。歸者，反邪法，還修正法也。依者，憑佛所說教法，得出三塗及三界生死。故經云：歸依於法者，永離於殺害也。



### 法相辭典

★大毗婆沙論三十四卷九頁雲：諸歸依法者，何所歸依？答：若法、實有，現有，想等想，施設，言說；名為達磨。歸依如是愛盡離滅涅、名歸依法。此中若法實有者：顯實有涅。此言為遮有作是說，唯眾苦滅，說名涅；非實有體。欲顯涅實有自體，故作是說。現有者：顯涅如現實有；非假說有。餘如前釋。有本但言。歸依愛盡離滅涅名歸依法；不說實有現有等言。斯有何義？謂涅體、寂滅離相。想名言說、所不及故。無有于中執為非有此不應理。邪見撥無寂滅涅，現可得故。此但應說誦者遺忘。問：歸依法者，為歸依自相續諸蘊滅？為歸依他相續諸蘊滅？為歸依無情數諸蘊滅耶？設爾；何失。若但歸依自相續諸蘊滅者；雲何不是少分歸依？若亦歸依他相續等諸蘊滅者；如何但言我歸依法；不言一切？又如何說救護義是歸依義？他相續等諸蘊滅，于我無救護義故。答：應作是說：歸依自他相續、及無情數、一切蘊滅。問：若爾；何故但言我歸依法；不言一切？答：法言總攝一切法滅。種類同故，以一言說。問：他相續等諸蘊滅，于我無救護義；何為歸依？答：彼雖于我無救護義；而彼于他有救護義。救護相等。故亦歸依。此依得說。若依自性；隨有漏法，有爾所故；自他所得滅無有異。我于一切有漏蘊中，我得離系；故一切滅、于我，皆有救護義。

★二解　發智論二卷七頁雲：歸依法者：何所歸依？答：若法、實有現有，想等想，施設言說；名為達磨。歸依如是愛盡離滅涅。名歸依法。



### 陳義孝佛學常見辭彙

歸投依靠教義而求得真理的意思。



### 丁福保佛學大辭典

【術語】捨邪法而修正法也。大乘義章十曰：「憑法為藥。故名歸法。」



