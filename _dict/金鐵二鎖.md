---
title: 金鐵二鎖
source: deerpark.app
---
### 丁福保佛學大辭典

【譬喻】金鎖鐵鎖雖有勝劣，而被縛則一，以譬內著外著，其邪一也。止觀十上曰：「外道見通韋陀，乃至圓門，三念處三解脫，名數是同。所起見罪繫縛無異，如金鐵二鎖。」同輔行十之二曰：「大論二十五云：譬在囹圄，桎梏所拘。雖復蒙赦，更繫金鎖。人為愛繫，如在囹圄。雖得出家，更著禁戒，如繫金鎖。今借譬此內外生著，在獄鐵鎖如外計，逢赦金鎖如內計。金鐵雖殊被縛義等，佛法雖勝，見繫無差。」



