---
title: 十殊勝語
source: deerpark.app
---

**來源：丁福保佛學大辭典**

<p>【名數】一、所知依殊勝殊勝語，阿賴耶識也。是為所知之本體，故名所知依。二、所知相殊勝殊勝語。阿賴耶識三種之自相，即徧計所執性依他起性圓成實性也。是為所知之相。故名所知相。三、入所知相殊勝殊勝語，唯識性也。是為行者證入之所，故名入所智相。四、彼入因果殊勝殊勝語，世出世之六波羅蜜也。地前世間之六波羅蜜，謂之因。地上出世間之六波羅蜜。謂之果。是為彼行者修入之所，故名彼入因果。五、彼因果修差別殊勝殊勝語，十地之行法也。修者修習之義，是為彼行者所宜修習之因果差別，故名彼因果修差別。六、增上戒殊勝殊勝語，即於十地之修差別中，特依戒而學之，一切之不善不復作也。七、增上心殊勝殊勝語，於十地之修差別中，特依心而學之，發諸三摩地也。八、增上慧殊勝殊勝語，於十地之修差別中，特依慧而學之，發無分別智也。九、彼果斷殊勝殊勝語。斷煩惱所智二障所證之無住涅槃也。是為彼行人斷二障所得之證果，故名彼果斷。十、彼果智殊勝殊勝語，三身所依之大圓鏡智等四智也。又無分別智也。彼十地中之無分別智。有所對治。今此佛智，已離一切之障，則究竟解脫之無分別智也。是為彼行人離一切障所生之智德，故名彼果智。此十法通名殊勝殊勝語者，以十法之體殊勝，故名殊勝。因此體之殊勝，而其所說之語言亦殊勝，故名殊勝語。說殊勝法之殊勝語。故名殊勝殊勝語。此十種殊勝語。為大乘之教體。見玄奘譯世親攝論釋一。</p>

**來源：佛光大辭典**

<p>即大乘之教體。據攝大乘論卷一載，即：(一)所知依殊勝殊勝語，阿賴耶識為所知之本體，故稱所知依。(二)所知相殊勝殊勝語，所知相指阿賴耶識三種之自相，即遍計所執自性、依他起自性、圓成實自性。(三)入所知相殊勝殊勝語，唯識性為入所知相之體，乃行者證入之處。(四)彼入因果殊勝殊勝語，世出世之六波羅蜜為彼入因果之體；地前世間之六波羅蜜稱為因，地上出世間之六波羅蜜稱為果，系行者修入之處。(五)彼因果修差別殊勝殊勝語，即于十地之行法，行者所宜修習之因果（前所述世出世之六波羅蜜）差別。(六)增上戒殊勝殊勝語，律儀為增上戒之體，即于十地修差別中，特依戒而學之，不復作一切不善。(七)增上心殊勝殊勝語，以首楞伽摩虛空藏等諸三摩地為其體，即于十地修差別中，特依心而學之，發諸三摩地。(八)增上慧殊勝殊勝語，無分別智為其體，于十地之修差別中，特依慧而學之，發無分別智。(九)彼果斷殊勝殊勝語，無住涅為其體，依行者斷二障所得之證果稱之彼果斷。(十)彼果智殊勝殊勝語，三種佛身，即自性身、受用身、變化身為彼果智之體，此果智即指三身所依之大圓鏡智等四智，是行者離一切障所生之智德。此十法稱為‘殊勝殊勝語’之因，系以十法之體殊勝，稱為殊勝；由殊勝之體所說之言語亦殊勝，稱為殊勝語；而說殊勝法之殊勝語，即稱殊勝殊勝語。﹝攝大乘論釋卷一（玄奘譯）﹞</p>
