---
title: 四假
source: deerpark.app
---

**來源：丁福保佛學大辭典**

<p>【名數】成實論中又明四假：一因生假，一切之有為法，由因而生皆為無性，故名因生假，如六因四緣生諸法。是前三假中之法假。二緣成假，如攬五蘊成人，捉四境成家。是前三假中之受假。三相待假，如長短等相待而立。四相續假，如一念之色聲，不成身語業，色聲相續，方成身語業。見大乘義章一，俱舍光記三十。</p><p>【名數】三論玄義謂一切諸法皆是假，然其要用，凡有四門：一因緣假，如空有二禪，是非自有，由空故有，空非自空，由有故空，是因緣假之義也。二隨緣假，如隨三乘之根性說三乘之教門是也。三對緣假，如對治常而說無常，對治無常而說常是也。四就緣假，外人說諸法實有，諸佛菩薩就彼諸法推求，竟不可得，是名就緣假。此四假總收十二部經八萬之法藏，四諦具用四假。但智度論多用因緣假（為釋經也），中論十二門論多用就緣（為破外計也），百論多用對緣假（為破常無常之二邊也）。</p><p>成實論亦說四假。見假條。</p><p>參照：<a href="/dict/假">假</a></p>

**來源：佛光大辭典**

<p>三論宗主張一切諸法皆假，並設其要用為因緣假、隨緣假、對緣假、就緣假四門。此為因應眾生之不同機緣而設，與四悉檀之義同。</p><p>據三論玄義載：(一)因緣假，又作相成假，謂一切法皆賴因緣而明。例如說空、有二諦，有非自性有，因空故有；空亦非自性空，由有故空。此假相當于四悉檀之‘第一義悉檀’。(二)隨緣假，隨眾生根性而說種種方便。對聽聞‘有’得悟者則示有，對聽聞‘空’得悟者則示空，對聽聞‘非有非空’得悟者則示非有非空。如為三乘根性者說三乘教門。此假相當于四悉檀中之‘各各為人悉檀’。(三)對緣假，眾生之執見非一，對緣假則如藥之破除眾生執病。例如為‘執有’者說空，以破其有；為‘執空’者說有，以破其空。此假相當于四悉檀之‘對治悉檀’。(四)就緣假，去凡聖相，隨眾生意而誘引開導。如外道人說諸法實有時，諸佛菩薩就彼諸法推求，終至不可得之法，以破斥其見。此假相當于四悉檀中之‘世界悉檀’。</p><p>上述四假總收十二部經八萬之法藏，四諦即具用四假。然大智度論多用因緣假以釋經義，中論、十二門論多用就緣假以破斥外道之執，百論多用對緣假以破斥常、無常二邊之見。此外，俱舍論光記卷二十九依成實論另立四假，即：相續假、相待假、緣成假、因生假等。﹝大乘玄論卷五、三論玄義檢幽集卷七、大乘義章卷一、俱舍論光記卷三十﹞（參閱‘三假施設’604、‘四悉檀’1758、‘假’4376）</p>
