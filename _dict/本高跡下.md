---
title: 本高跡下
source: deerpark.app
---
### 丁福保佛學大辭典

【術語】台家論本迹高下，立四句：一本高迹下，二本下迹高，三本迹俱高，四本迹俱下。本高迹下者，如佛現菩薩之身也，本下迹高者，如菩薩現佛身也。本迹俱高如佛現佛身也。本迹俱下者，如初地之菩薩現初地之相也。故如自佛現神者，即謂為本高迹下。以佛對於神為上位也。見法華玄義釋籤十五。



