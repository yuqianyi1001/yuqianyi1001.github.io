---
title: 一如
source: deerpark.app
---

**來源：陳義孝佛學常見辭彙**

<p>一是平等不二，如是如常不變，所以一如就是真如的意思。</p>

**來源：三藏法數**

<p>﹝出首楞嚴三昧經﹞ 不二不異，名曰一如，即真如之理也。所謂真如界內絕生佛之假名，平等性中無自他之形相。故經云：魔界如，佛界如，一如無二如。是也。（魔，梵語具云魔羅，華言殺者，謂能奪人功德之財，殺人智慧之命也。佛，梵語具云佛陀，華言覺者。謂能自覺、覺他、覺行圓滿也。魔、佛皆言如者，魔為修惡之極，佛為修善之極，善惡雖分，其性本一。故云一如，無二如也。）</p>

**來源：丁福保佛學大辭典**

<p>【術語】一者不二之義。如者不異之義。名不二不異曰一如。即真如之理也。三藏法數四曰：「不二不異，名曰一如，即真如之理也。」文殊般若經下曰：「不思議佛法，等無分別，皆乘一如，成最正覺。」讚彌陀偈曰：「同乘一如號正覺。」教行信證四曰：「法性即是真如，真如即是一如。」密教以事事物物曰理，稱其理彼此同相曰一如。故與顯教諸法同體之一如差異，蓋顯教之一如，一法界也。密教之一如，多法界也。吽字義曰：「同一多如，多故如如。」</p><p>【人名】明上天竺寺之僧。撰法華科註並撰大明三藏法數。見續稽古略三。</p>

**來源：佛光大辭典**

<p>(一)真如之理乃不二不異、平等無差別，故稱一如。一者，絕待唯一；如者，乃梵語tathā（真如）之意譯，又作不異。謂真如界內，生佛之假名泯絕，平等性之中，無自他之形相。首楞嚴三昧經卷下（大一五·六三九下）：‘魔界如即是佛界如；魔界如、佛界如，不二不別。’﹝法華經玄義卷七下、摩訶止觀卷五上、淨名玄論卷一﹞</p><p>(二)（1352～1425）大明三藏法數之編者。浙江上虞人，俗姓孫。永樂年中任僧錄司，住持上天竺寺。據釋氏稽古略續集之記載，永樂十七年（1419）二月二十八日，帝詔賜僧錄司右善世一如佛像二軸、佛骨五塊、鈔一千貫、諸佛菩薩名稱歌曲大小三本，道成佛一軸、思擴佛一軸，大小歌曲各三本。師曾編輯禪宗語錄，與道成等八人奉命校勘藏經，比對新舊，聚僧眾寫錄。又奉敕修訂大藏群經，採輯編類，而成大明三藏法數。又依法華文句記作法華科注，後世稱為一如新注。于洪熙元年入寂，享年七十四。﹝補續高僧傳卷四、東裡集卷二十五﹞</p>
