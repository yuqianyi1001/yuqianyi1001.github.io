---
title: 獼猴婬鱉
source: deerpark.app
---

**來源：丁福保佛學大辭典**

<p>【傳說】摩訶僧祇律五曰：「過去世時，香山中有仙人住處，去山不遠有一池水。時池水中有一鱉，出池求食，食已向日張口而眠。時香山中有諸獼猴，入池飲水已。上岸，見此鱉張口而眠，時彼獼猴更欲作婬法，即以身生內鱉口中。鱉覺合口，藏六甲裏時鱉急捉獼猴，卻行欲入水。獼猴急怖，便作是念：若我入水，必死無疑。然苦痛力弱，任鱉回轉，流離牽曳。遇值險處，鱉時仰臥。是時獼猴兩手抱鱉，作是念言：誰當為我脫此苦難。獼猴曾知仙人往處，彼當救我。便抱此鱉向彼處去，仙人遙見便作是念：咄哉異事！今是獼猴作何等？欲戲弄獼猴故言：婆羅門是何等寶物？滿鉢持來。得何等信而來向我？爾時獼猴即說偈言：我愚痴獼猴，無事觸惱他。救厄者賢士，命急在不久。今日婆羅門，若不救我者。須臾斷身生，困厄還山林。」</p>
