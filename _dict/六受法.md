---
title: 六受法
source: deerpark.app
---

**來源：三藏法數**

﹝出大集法門經﹞ 〔一、眼觸受〕，觸，即觸著，亦對也。受，領納也。謂眼與好惡之色相觸對時，即生苦樂之受，是名眼觸受。 〔二、耳觸受〕，謂耳與好惡之聲相觸對時，即生苦樂之受，是名耳觸受。 〔三、鼻觸受〕，謂鼻與香臭之物相觸對時，即生苦樂之受，是名鼻觸受。 〔四、舌觸受〕，謂舌與美惡之味相觸對時，即生苦樂之受，是名舌觸受。 〔五、身觸受〕，謂身與美妙麤惡之境相觸對時，即生苦樂之受，是名身觸受。 〔六、意觸受〕，謂意分別五塵好惡妍醜之境，即生苦樂之受，是名意觸受。（五塵者，色塵、聲塵、香塵、味塵、觸塵也。）



### 丁福保佛學大辭典

【名數】見六受條。

參照：<a href="/dict/六受">六受</a>


