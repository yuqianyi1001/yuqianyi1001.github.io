---
title: 四不見
source: deerpark.app
---

**來源：三藏法數**

<p>﹝出圓覺經鈔﹞ 〔一、魚不見水〕，謂魚以水為窟宅，游泳水中，悉無所障，故云魚不見水。 〔二、人不見風〕，謂風發於萬竅，但有聲響可聞，而無形相可見，故云人不見風。 〔三、迷不見性〕，謂靈明覺知之性，人人本具，但為煩惱無明覆障，迷而不了，故云迷不見性。 〔四、悟不見空〕，謂修行之人，既能覺了靈知之性，本來空寂，而此空性，亦不可得，故云悟不見空。</p>

**來源：丁福保佛學大辭典**

<p>【名數】一魚不見水，魚以水為居宅，游泳水中，無所障礙，故曰魚不見水。二人不見風，風者但有聲響可聞，而形相不可見，故曰人不見風。三迷不見性，靈明覺知之性，人人本具，但為煩惱無明所障覆，而不了知，故曰迷不見性。四悟不見空，學人既覺了靈知之性，本來空寂，而此空性亦不可得，故曰悟不見空。見圓覺經鈔。</p>

**來源：佛光大辭典**

<p>指由于境界之差異，所產生之四種不可見之情形。據大明三藏法數卷十九載，即：(一)魚不見水，謂魚以水為居宅，遊泳水中，無所障礙，故稱魚不見水。(二) 人不見風，謂風僅有聲響可聞，而無形相可見，故稱人不見風。(三)迷不見性，謂靈明覺知之性，人人本具，但迷者為煩惱無明所障覆而無法了知，故稱迷不見性。(四)悟不見空，謂證悟之人既覺了靈知之性本來空寂，而不執其唯空，空性亦不可得，故稱悟不見空。</p>
