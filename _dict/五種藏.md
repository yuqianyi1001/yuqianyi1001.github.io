---
title: 五種藏
source: deerpark.app
---
### 佛光大辭典

五種之如來藏。指如來藏、法界藏（正法藏）、法身藏、出世間上上藏、自性清淨藏。出于勝N經自性清淨章。佛性論卷二自體相品釋之，謂真性有五藏之義，即：(一)如來藏，自性為藏之義。謂一切諸法皆不出于如來之自性，故說一切諸法為如來藏。(二)正法藏，因為藏之義。謂一切聖人之四念處等之正法皆取此性為境，故稱此性為正法藏。(三)法身藏，至得為藏之義。謂一切聖人皆信樂正性，並因而得四德及過恆沙數等一切如來之功德，故稱此性為法身藏。(四)出世藏，真實為藏之義。謂正性離世間法一切之過失而真實不壞，故稱此性為出世藏。(五)自性清淨藏，秘密為藏之義。謂一切法皆隨順于正性，則稱為內，是正非邪，即為清淨。反之，若諸法違逆此理，則稱為外，是邪非正，名為染濁，故稱自性清淨藏。﹝勝N經寶窟卷下之末﹞



### 三藏法數

﹝出華嚴經隨疏演義鈔﹞ 〔一、如來藏〕，藏即含藏也。謂真如法性之體，不離一切眾生色心，具足圓滿染淨諸法，是名如來藏。 〔二、自性清淨藏〕，謂一切眾生，自性清淨心，從無始已來，三智四德，具足無缺，煩惱垢纏，不能染污，是名自性清淨藏。（三智者，一切智、道種智、一切種智也。四德者，常德、樂德、我德、淨德也。） 〔三、法身藏〕，謂聖人自性清淨法身，為無上菩提，河沙功德之所依止，是名法身藏。（梵語菩提，華言道。） 〔四、出世間上上藏〕，謂聖人已得無量勝妙功德，圓滿無上菩提，顯示一切總持法門，而能超過二乘及諸菩薩，是名出世間上上藏。（總持者，謂持善不失，持惡不生也。二乘者，聲聞乘、緣覺乘也。） 〔五、法界藏〕，謂法界之理，通因徹果，外持一切染淨有為，內含一切恒沙性德，是名法界藏。



### 丁福保佛學大辭典

【名數】佛性論二謂真性有五藏之義：一、如來藏，自性是藏之義，以一切諸法，不出如來之自性故。二、正法藏，因是藏之義，以一切聖人四念處等之正法皆取此性為境故。三、法身藏，至得是藏之義，以一切聖人信樂此佛性故，使聖人得法身之果德故。四、出世藏，真實是藏之義，以此佛性離世間法一切之過失而真實不壞故。五、自性清淨藏，秘密是藏之義，若一切法隨順此佛性，則名為內，是正而非邪，即為清淨。若諸法違逆此理則名為外，是邪而非正，名為染濁故。

勝鬘經列五藏：一、如來藏，二、法界藏，三、法身藏，四、出世間上上藏，五、自性清淨藏。此中所謂法界藏者，論之正法藏也。法界為生正法之因，故名法界藏。亦名正法藏。故佛性論中引今之勝鬘經曰：「故勝鬘經言：世尊！佛性者，是如來藏、是正法藏、是法身藏、是出世藏、是自性清淨藏，由說此五藏義故，如意功德而得顯現。」已上五藏之義，梁之攝論釋說之，華嚴演義鈔十三引之。與法界之五義相同。見法界條。

參照：<a href="/dict/法界">法界</a>



