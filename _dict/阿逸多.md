---
title: 阿逸多
source: deerpark.app
---

**來源：丁福保佛學大辭典**

<p>【人名】Ajita，舊稱阿逸多，阿嗜多。新稱阿氏多，阿制多。譯曰無能勝，最勝之義。是彌勒菩薩之字。維摩經什註曰：「彌勒，姓也。阿逸多，字也。南天竺婆羅門子。」玄應音義二十六曰：「阿氏多，此云無勝，舊言阿嗜多，或作阿逸多，皆訛也。是彌勒今生名也。」慧苑音義上曰：「阿逸多，正云阿制多，此曰無能勝也。」慈恩之阿彌陀經疏曰：「阿逸多菩薩者，依新譯稱讚淨土經，翻為無能勝，或言彌勒，此言慈氏。由彼多修慈心，多入慈定，故言慈氏。修慈最勝，名無能勝。」</p>

**來源：佛光大辭典**

<p>梵名Ajita  。為佛陀弟子之一。又作阿氏多、阿恃多、阿嗜多、阿夷哆。意譯無勝、無能勝或無三毒。立志當來成L遙ㄨŚaṃkha  ，螺）轉輪聖王。古來或以阿逸多即為彌勒，但似另有其人。于巴利大藏經之經集（Sutta-nipāta）彼岸道品（Pārāyana-vagga）之序偈中則並舉阿恃多及帝須彌勒（Tissametteyya）之名，即完全以之為另一人，且于該品中又兼列阿恃多問經（Ajitamāṇavapucchā）以及帝須彌勒問經（Tissametteyyamāṇavapucchā）二經。又中阿含卷十三說本經及賢愚經卷十二載，尊者阿夷哆，于未來久遠人壽為八萬歲時，願成轉輪王，名號為螺。尊者彌勒亦于未來久遠人壽為八萬歲時，願成佛，號為彌勒如來。大毗婆沙論卷一七八亦載，阿氏多比丘于有而起意樂，起勝解，起欣慕，起希望，起尋求，故佛訶斥之。慈氏菩薩于有不起意樂乃至尋求，于利樂諸有情事起意樂乃至尋求，故佛贊嘆之。此等皆說阿逸多與彌勒實為兩人，同為佛陀時代受佛教化之弟子。﹝中阿含經卷十五、阿羅漢具德經、玄應音義卷二十五、慧苑音義卷上、慧琳音義卷二十二﹞</p>
