---
title: 願波羅蜜
source: deerpark.app
---
### 佛光大辭典

梵語praṇidhāna-pāramitā。又作缽羅尼陀那波羅蜜。十波羅蜜之第八。即菩薩以上求菩提、下化眾生之誓願，為到達彼岸之大行者。據八十華嚴經卷十八，列舉願波羅蜜十德：(一)盡成就一切眾生，(二)盡莊嚴一切世界，(三)盡供養一切諸佛，(四)盡通達無障礙法，(五)盡修行遍法界行，(六)身恆住盡未來劫，(七)智盡知一切心念，(八)盡覺悟流轉還滅，(九)盡示現一切國土，(十)盡證得如來智慧。以此十德能清淨願波羅蜜。﹝六十華嚴經卷三、觀藥王藥上二菩薩經﹞



### 三藏法數

願即誓願，志求滿足也。謂上求佛道，下化眾生，盡未來際，成就行願也。經云：菩薩成就一切眾生，供養一切諸佛，盡未來劫，證得如來智慧，是名願波羅蜜。（劫，梵語具云劫波，華言分別時節。）



### 陳義孝佛學常見辭彙

十波羅蜜之一。見十波羅蜜條。



### 丁福保佛學大辭典

【術語】十波羅密之第八。菩薩以上求菩提下化眾生之誓願，為到彼岸之大行者。見三藏法數三十八。



