---
title: 天台韶國師
source: deerpark.app
---
### 丁福保佛學大辭典

【人名】吳越王之為師也。三十二祖傳曰：「德韶，處州龍泉人，族陳氏，法眼之法嗣也。入天台山建寺院，大興玄妙之宗，吳越王錢元瓘尊為國師。時天台智者教典散落，惟新羅國有全本，往彼國繕寫備足，入藏。傳法弟子百餘人，永明壽為上首。嘗以涅槃四種聞示學者，曰聞、不聞、不聞聞、不聞不聞，諸方目為四料揀，清雍正十二年封妙慈圓徹禪師。」



