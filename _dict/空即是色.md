---
title: 空即是色
source: deerpark.app
---

**來源：陳義孝佛學常見辭彙**

<p>空性固空，色性亦空，若悟空性平等，則色空不二，故般若心經說：「色即是空，空即是色。」</p>

**來源：丁福保佛學大辭典**

<p>【術語】對於色即是空而言。般若心經曰：「舍利子！色不異空，空不異色。色即是空，空即是色。受想行識，亦復如是。」此就五蘊而說有空不二之理者。色為色蘊，謂有四大五根等之一切形質者。此色蘊為因緣所生之法，無有實性，則是色無異於空也。此實性雖空，然因緣所會之處有色相，是空無異於色也。然則自實性言之，為色即是空（名之為真諦），自因緣言之，則為空即是色（謂之俗諦），而皆曰即是者，示不二也。即歸於中道之一實諦。</p>

**來源：佛光大辭典**

<p>梵語śūnyatā varūpam。‘色即是空’之對句。指人間之物質、身體本系空無實體，而由地、水、火、風四大和合而成，故稱空即是色；四大若離散，則復歸空無，故稱色即是空。空即是色，並非析色見空，而系體達色之當體即空之故，空者亦非意味斷滅，即有即空方是真空。此真空既為有，故必不異于有，以空即是有，而說空即是色。般若心經（大八·八四八下）：‘觀自在菩薩行深般若波羅蜜多時，照見五蘊皆空，度一切苦厄。舍利子！色不異空，空不異色；色即是空，空即是色。受、想、行、識亦復如是。’﹝般若波羅蜜多心經疏（慧淨）、般若波羅蜜多心經幽贊卷下，注華嚴法界觀門﹞（參閱‘色即是空’2544）</p>
