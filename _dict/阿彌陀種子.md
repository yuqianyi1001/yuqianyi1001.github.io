---
title: 阿彌陀種子
source: deerpark.app
---

### 丁福保佛學大辭典

【種子】<img src="gaiji/DF-87A7.png"/>Hrib紇哩字也。密教為人法一體，故<img src="gaiji/DF-87A7.png"/>紇哩為阿彌陀之種子亦為其三昧耶形之蓮華種子，其所以為種子者，有二義：一就字音，名八葉心蓮之肉團心，名訖栗駄心，今字謂之訖里瞿有同音之意，以同音而亦有同體之義故為蓮華之種子也。二就字義，<img src="gaiji/DF-87A7.png"/>為<img src="gaiji/DF-8770.png"/><img src="gaiji/DF-876A.png"/><img src="gaiji/DF-8743.png"/><img src="gaiji/DF-874B.png"/>之四字合成，此四字配於東西南北。<img src="gaiji/DF-8770.png"/>ha字者，東方，痴煩惱，即無明也，<img src="gaiji/DF-8770.png"/>有因之義，無明為一切惑業之因，一切之惑業，以之為首，故以之為東方。<img src="gaiji/DF-876A.png"/>ra字者，南方，貪煩惱也，<img src="gaiji/DF-876A.png"/>為塵染之義，是愛著之煩惱，南方之火大赤色，人所愛著，與貪煩惱相應。<img src="gaiji/DF-8743.png"/>i字者，西方，瞋煩惱也，<img src="gaiji/DF-8743.png"/>為殃禍之義，殃禍由瞋恚而生，西方風大能破壞物，與瞋煩惱相應。<img src="gaiji/DF-874B.png"/>ah字者，北方，涅槃也，<img src="gaiji/DF-874B.png"/>為寂靜之義，前之三毒寂靜，即是涅槃，北方黑色與涅槃相應，此涅槃由三毒中出生，猶蓮華之從淤泥中生，名蓮華曰水精華，以此水大為自性清淨之性分故也。由泥中出者，是即淤泥自性清淨之德也，恰如涅槃由三毒而出，彼此其義相應，故以<img src="gaiji/DF-87A7.png"/>字為蓮華之種子，亦為即阿彌陀之種子，蓋據中圖之次第，阿彌陀者涅槃也。見護身法鈔。


