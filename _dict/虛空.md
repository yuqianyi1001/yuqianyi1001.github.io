---
title: 虛空
source: deerpark.app
---
### 佛光大辭典

梵語ākāśa。音譯阿迦舍。(一)俱舍七十五法之一，唯識百法之一。亦為‘無為法’之一，即說一切有部、經量部所說三無為之一，大眾部、化地部所說九無為之一，百法明門論、成唯識論卷二所舉六無為之一，大乘五蘊論所舉四無為之一，瑜伽師地論卷三、阿毗達磨雜集論卷二等所舉八無為之一。經論中多以之作為譬喻用，其義有五：(一)橫遍之義，北本涅經卷二十二德王品、淨土論（世親），皆以虛空譬喻廣大無邊際。(二)恆常之義，北本涅經卷三十七迦葉品，以虛空譬喻無變易之常性。(三)無礙之義，據北本涅經卷三十七迦葉品載，世間之中，無障礙處，名為虛空。(四)無分別之義，即無親疏、遠近、愛憎之差別，北本涅經卷十六梵行品載，譬如虛空，無有父母兄弟妻子，乃至無有眾生壽命；一切諸法亦復如是，無有父母乃至壽命，菩薩摩訶薩見一切法亦復如是，其心平等如彼虛空。(五)容受之義，北本涅經卷十六梵行品載，譬如虛空，廣大無對，悉能容受一切諸法。又宗鏡錄卷六舉無障礙、週遍、平等、廣大、無相、清淨、不動、有空、空空、無得等十義以解說、比喻真如之理。此外，印度外道中，口力論師以虛空為萬物之真因，由虛空生風，乃至生萬物，其後還沒虛空，稱為涅。﹝大毗婆沙論卷七十五、俱舍論卷一、卷六、外道小乘涅論、瑜伽師地論卷五十三、阿毗達磨藏顯宗論卷一、順正理論卷一、大乘義章卷二、俱舍論寶疏卷一﹞（參閱‘虛空無為’5263）

(二)空界之別稱。六界之一。指一切諸法存在之場所、空間。然于說一切有部中，虛空與空界則有所分別，以虛空非色，空界是色；虛空無見，空界有見；虛空無漏，空界有漏；虛空無為，空界有為。吾人所見之空為空界，非為虛空。但諸經中多將此兩者互用，不作分別。又說一切有部主張空界之色以明暗為體，即為實有，其他諸部則持否定之說。﹝瑜伽師地論卷五十四、大毗婆沙論卷七十五、俱舍論卷一、法蘊足論卷十、順正理論卷二、大乘義章卷二、瑜伽論記卷十四下﹞



### 法相辭典

★瑜伽五十三卷十四頁雲：復次虛空雲何？謂唯諸色非有所顯；是名虛空。所以者何？若處所行都無所得；是處方有虛空想轉。是故當知此唯假有；非實物有。

★二解　顯揚一卷十五頁雲：虛空者：謂諸心心法所緣外色對治境界性。

★三解　顯揚二卷八頁雲：虛空者：謂色對治所緣境界。

★四解　成唯識論二卷四頁雲：離諸障礙，故名虛空。

★五解　雜集論二卷十頁雲：虛空者：謂無色性。容受一切所作業故。無色性者：謂唯違于色，無性相法，意識境界；是名虛空。意識境界者：謂法界攝故。唯違色言、為別受等共有真如、擇滅非擇滅無常性等。雖兔角等、亦是無性；然彼不與諸法相違。以彼唯是畢竟無故。又兔角等、非唯違色。由與受等諸法共故。是故唯說與色相違。無性相言、為別受等無色之法。何以故？受等自體、是有性相；非無性相故。

★六解　五蘊論七頁雲：雲何虛空？。謂若容受諸色。

★七解　俱舍論一卷三頁雲：虛空但以無礙為性。由無障故，色于中行。

★八解　俱舍論六卷十五頁雲：經部師說：唯無所觸、說名虛空。謂于暗中無所觸對，便作是說：此是虛空。

★九解　品類足論一卷七頁雲：虛空雲何？謂體空虛、寬曠無礙，不障色行。

★十解　入阿毗達磨論下十四頁雲：容有礙物，是虛空相。此增上力、彼得生故。能有所容受，是虛空性故。此若無者：諸有礙物、應不得生。無容者故。如世尊說：梵志當知；風依虛空。婆羅門曰：虛空依何？佛復告言：汝問非理。虛空無色，無見無對，當何所依。然有光明，虛空可了。故知實有虛空無為。此體若無；風何依住。說無色等言、何所依因。有光明、何所了別。了龜毛等不因此故。



### 陳義孝佛學常見辭彙

虛與空。虛與空都是無的別名。虛無形質，空無障礙，故名虛空。



### 丁福保佛學大辭典

【術語】虛與空者，無之別稱也。虛無形質，空無障礙，故名虛空。此虛空有體有相，體者平等周徧，相者隨於他之物質而彼此別異也。依有部之宗義分之為虛空與空界之色，以其體為虛空，以其相為空界之色。以此虛空為一無為法，數於三無為之一而攝於法處之中，空界之色者，為眼所見之色法而攝於色處之中，即有為法也。世人以此空界之色為虛空，故世人所謂虛空者為妄法，而不免生滅。楞嚴經六曰：「空生大覺中，如海一漚發，有漏微塵國，皆依空所生。」同九曰：「當知虛空生汝心內，猶如片雲點太清裏，況諸世界在虛空耶？」同十曰：「乃至虛空皆因妄想之所生起。」起信論曰：「虛空相是其妄法，體無不實，以對色故有，是可見相，令心生滅。以一切色法，本來是心，實無外色。若無色則無虛空之相。」大乘義章二曰：「虛空有體有相，體則周徧，相則隨色，彼此別異。」此體之虛空無為，有部立為有法，大乘立為無法。見虛空無為條。

參照：<a href="/dict/虛空無為">虛空無為</a>



