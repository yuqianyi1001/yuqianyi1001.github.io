---
title: 烈士池
source: deerpark.app
---
### 法相辭典

★西域記七卷六頁雲：施鹿林東行二三裡、至@堵波，傍有涸池，週八十餘步。一名救命。又謂烈士。聞諸先志曰：數百年前、有一隱士，于此池側，結廬屏蹟，博習技術，究極神理。能使瓦礫為寶，人畜異形。但未能馭風雲，陪仙駕。閱考古，更求仙術。其方曰：夫神仙者、長生之術也。將欲求學，先定其志。築建壇場，週一丈餘，命一烈士、信勇昭著，執長刀，立壇隅，屏息絕言，自昏達旦。求仙者中壇而坐。手按長刀，口誦神咒，收視反聽，遲明登仙，所執刀，變為寶劍。陵虛履空，王諸仙侶。執劍指麾，所欲皆從。無衰無老，不病不死。是人既得仙方；行訪烈士。營求曠歲，未諧心願。彼于城中，遇見一人，悲號逐路。隱士睹其相，心甚慶悅。即而慰問。何至怨傷？曰：我以貧窶，傭力自濟。其主見知，特深信用。期滿五歲，當酬重賞。于是忍勤苦，忘艱辛。五年將週，一旦違失。既蒙笞辱；又無所得。以此為心，悲悼誰恤。隱士命與同遊，來至草廬。以術力故，化具餚饌。已而令入池浴，服以新衣。又以五百金錢遺之曰：盡，當來求；幸無外也。自時厥後，數加重賂，潛行陰德，感激其心。烈士屢求效命，以報知己。隱士曰：我求烈士，彌歷歲時。幸而會遇，奇貌應圖。非有他故。願一夕不聲耳。烈士曰：死尚不辭；豈徒屏息。于是設壇場，受仙法，依方行事。坐待日昏。昏暮之後，各司其務。隱士誦神咒。烈士按刀。殆將曉矣；忽發聲叫。是時空中火下，煙燄雲蒸。隱士疾引此人入池避難。已而問曰：誡子無聲，何以驚叫。烈士曰：受命後，至夜分，昏然若夢，變異更起。見起事主、躬來慰謝。感荷厚恩，忍不報語。彼人震怒，遂見殺害。受中陰身。顧屍嘆惜。猶願歷世不言，以報厚德。遂見託生南印度大婆羅門家。乃至受胎出胎，備經苦[火*田]。荷恩荷德，嘗不出聲。洎呼受業冠婚喪親生子，每念前恩，忍而不語。宗親威屬、鹹見怪異。年過六十有五；我妻謂曰：汝可言矣。若不語者；當殺汝子。我時惟念已隔生世；自顧衰老，惟此軟子。因止其妻、令無殺害；遂發此聲耳。隱士曰：我之過也。此魔嬈耳。烈士感恩，悲事不成，憤恚而死。免火災難，故曰救命。感恩而死，又謂烈士池。



### 丁福保佛學大辭典

【地名】此池在鹿野苑之傍。西域記七曰：「從施鹿林東行二三里，至率堵波。傍有涸池，周八十餘步，一名救命，又曰烈士云云。」詳記此池之因緣。



