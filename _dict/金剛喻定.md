---
title: 金剛喻定
source: deerpark.app
---

**來源：法相辭典**

<p>★雜集論十卷十四頁雲：金剛喻定者：謂居修道最後斷結道位所有三摩地。此復略有二種。謂加行道攝。無間道攝。加行道攝者：謂從此已去，不為一切障所礙，而能破一切障。無間道攝者：謂從此無間，盡智無生智生。又此三摩地，無間，堅固，一味，遍滿。雲何此金剛喻定名無間？謂此相續流，非世間行所間缺故。堅固者：非一切障所壞；能壞一切障；極堅猛故。一味者：無分別性，純一味故。遍滿者：緣一切所知法共相真如為境故。為顯此義，薄伽梵說：如大石山，無缺無隙無穴一段，極善圓滿。十方猛風所不動轉。</p><p>★二解　俱舍論二十四卷十頁雲：即此所說阿羅漢向中，斷有頂惑第九無間道，亦說名為金剛喻定。一切隨眠，皆能破故。先已破故，不破一切。實有能破一切功能。諸能斷惑無間道中，此定相應最為勝故。</p><p>★三解　大毗婆沙論二十八卷一頁雲：問：何故名為金剛喻定？答：無有煩惱不斷不破不穿不碎。譬如金剛，無有若鐵若牙若貝若珠若石等，不斷不破不穿不碎。是故此定名金剛喻。假使具縛有情身中，能起此定；爾時即能頓斷三界一切煩惱。雲何知然；金剛喻定現在前時，頓證三界見修所斷煩惱斷故。問：此無間道，四蘊五蘊為自性；何故但說定耶？答：定遍增故。如見道，五蘊為自性。見遍增故；但名見道。如現觀邊世俗智，四蘊五蘊為自性。智遍增故；但說名智。如四通行，四蘊五蘊為自性。通慧偏增故；但名通行。如是此道，雖四蘊五蘊為自性；而定偏增，是故但名金剛喻定。問：何故此道定偏增耶？答：非想非非想處下下煩惱，難斷難破，極難越度；須堅固定，為所依止，發大精進，乃能除遣。譬如有人，欲殺香象，先安其足；後發武勇，成其殺事。是故此道，定用偏增。復次非想非非想處下下煩惱，最極微細，不明不顯，難可覺知；須依勝定，令心澄細，方能除斷。如善射者，欲射毛端；依巧便法，令心澄細，發箭方中。是故此道，定用偏增。如彼卷一頁至十一頁廣說。</p>

**來源：丁福保佛學大辭典**

<p>【術語】其體堅固，其用銳利，得斷一切煩惱之禪定謂之金剛喻定。若以麟之一角喻之，其覺悟猶言麒喻獨覺。是由梵之語法譯者。與金剛定，金剛三昧，金剛心等同。此為三乘行心最後心之禪定，由此禪定而斷盡最極微細之煩惱各得其極果。在聲聞乘謂之阿羅漢向之最終，在菩薩乘謂之等覺位。俱舍論二十四曰：「金剛喻定者，阿羅漢向中斷有頂惑第九無間道，亦說名為金剛喻定，一切隨眠皆能破故。」唯識論十曰：「由三大劫阿僧企耶修集無邊難行勝行，金剛喻定現在前時，永斷本來一切麤重，頓證佛果圓滿轉依，窮未來際利樂無盡。」</p><p>佛智之稱。勝鬘經曰：「金剛喻者，第一義智。」同寶窟下本曰：「佛智是常，不為生滅所壞，類同金剛堅固不為物壞，故云金剛喻。」</p>

**來源：佛光大辭典**

<p>梵語vajropamā-samādhi。指如金剛一般堅利之定。又作金剛三昧、金剛滅定、金剛心、頂三昧。定，其體堅固，其用銳利，可摧毀一切煩惱，故以能破碎諸物之金剛比喻之。此乃三乘學人之末後心，亦即小乘聲聞或大乘菩薩于修行即將完成之階段，欲斷除最後煩惱所起之定；生起此定可斷除極微細之煩惱而各得其極果，于聲聞之最高悟境可達阿羅漢果，于菩薩則得佛果。</p><p>一般稱斷煩惱之階位為無間道，而由此證得真理之階位稱為解脫道，遂以起金剛喻定相當于無間道，由此得阿羅漢果或佛果亦相當于解脫道，故能起金剛喻定之無間道，亦稱為金剛無間道。﹝大毗婆沙論卷二十八、大智度論卷四十七、俱舍論卷二十四、成唯識論卷十﹞</p>
