---
title: 佛
source: deerpark.app
---
### 佛光大辭典

梵語buddha 之音譯，巴利語同。全稱佛陀、佛馱、休屠、浮陀、浮屠、浮圖、浮頭、沒馱、勃陀、F陀、步他。意譯覺者、知者、覺。覺悟真理者之意。亦即具足自覺、覺他、覺行圓滿，如實知見一切法之性相，成就等正覺之大聖者。乃佛教修行之最高果位。自覺、覺他、覺行圓滿三者，凡夫無一具足，聲聞、緣覺二乘僅具自覺，菩薩具自覺、覺他，由此更顯示佛之尊貴。對佛證悟之內容，諸經論有種種說法。對佛身、佛土等，各宗派亦各有異說。但大乘則總以‘至佛果’為其終極目的。

稱贊佛之功德有種種異名，即如來十號，或一切知者、一切見者、知道者、開道者、說道者，或世尊、世雄（斷世間一切煩惱之雄猛、雄健者）、世眼（世間之引導者）、世英（世間優秀者）、天尊（五天中之最勝第一義天），或大覺世尊（簡稱大覺尊）、覺王（覺皇）、法王、大導師、大聖人、大沙門、大仙（大仙，仙人中之最尊者）、大醫王（如應病與藥之名醫，應心病而說法者）、佛天（五天中之最勝第一義天）、佛日（比喻佛為太陽之語）、兩足尊、二足尊、兩足仙、二足仙（以上四名為二足生類中之最尊者之意。又二足即具足願與行，或福與慧者之意）、天中天（諸天中之最勝者）、人中牛王（比喻佛為牛王之語）、人雄師子（人中之雄者，恰如獸類中之獅子）等種種異名。

佛為能化之人，可教導我人，故稱之為能人；由是阿彌陀佛即稱為安樂能人（安樂世界之能人）。另有以能人為能仁，能仁即釋迦之意譯；故又借釋迦佛之名，遍指一般殊勝之佛。佛所特有之殊勝德性，具足于其身者有三十二相、八十種好，此外尚具有十力、四無所畏及十八不共法等殊勝之能力。又，佛有七項殊勝功德超越常人，稱為七勝事，或稱七種最勝、七種無上，即身勝、如法住勝、智勝、具足勝、行處勝、不可思議勝、解脫勝等。佛之定、智、悲均為最勝者，故稱大定、大智、大悲，配于斷德、智德、恩德等三德，合稱為大定智悲。

過去世所出現之佛（過去七佛、燃燈佛等），稱為過去佛或古佛。未來將出現于娑婆世界之佛（彌勒佛），則稱後佛或當來佛。早期，佛系指歷史上之佛，亦即指釋尊而言。其後復產生過去七佛之思想，而後更有未來佛與彌勒佛之產生；今于釋尊與彌勒二佛之間，別有無佛之世。小乘認為現在世不可能二佛並存，至大乘佛教時期隨其世界觀之擴大，認為于一時中有多佛並存。例如，東方有阿■佛及西方有阿彌陀佛，同時在現在他方世界，復有無數（如恆河沙之數）佛存在，即所謂十方恆沙諸佛。故一般以小乘為一佛說，而大乘為多佛說。

小乘中之大眾部則認為，其他三千大千世界，同時有其他諸佛存在，故主張‘一界一佛，多界多佛’之說。有部則主張多界一佛說；此時之‘界’，系指三千大千世界而言。此外，三世諸佛指過去莊嚴劫之千佛、現在賢劫之千佛以及未來星宿劫之千佛，合三劫為三千佛；其佛名出于三劫三千佛名經，佛名會即指據此經之說而行之法會。又，入佛道之因緣，稱為佛緣。﹝雜阿含經卷十二、卷二十、新華嚴經卷四十二、千佛因緣經、賢劫經卷八嘆古品、大般若經卷三六五巧便行品、首楞嚴三昧經卷上、瑜伽師地論卷八十二、大智度論卷九、卷二十九﹞（參閱‘如來’2346、‘佛土’2609、‘佛身’2629）



### 三藏法數

佛，梵語具云佛陀，華言覺。覺具三義：一者自覺，謂悟性真常，了惑虛妄；二者覺他，謂運無緣慈，度有情眾；三者覺行圓滿，謂歷劫修因，行滿果圓，是名為佛。（無緣慈者，謂無心攀緣一切眾生而能自然現益也。）

佛即就人得名，覺照為義。謂覺斯玄妙，開解一切，悟大夜之重昏，朗萬法之幽邃也。

佛，梵語具云佛阤，華言覺。謂智慧具足，三覺圓滿，故號為佛。（三覺者，自覺、覺他、覺行圓滿也。）



### 法相辭典

★如如來十號中說。

★二解　大毗婆沙論一百四十三卷七頁雲：問：若如是者；三乘無學，皆是具知。何故世尊獨名為佛？答：能初覺故；能遍覺故；能別覺故；說名為佛。聲聞獨覺，不能初覺，不能遍覺，不能別覺；故不名佛。有說：若于爾燄自覺遍覺無錯謬覺；說名為佛。獨覺雖能自覺；無餘二種。聲聞俱無；故不名佛。有說：若于諸緣，能自然覺，一切種覺；說名為佛。獨覺雖有自然覺；而無一切種覺。聲聞俱無。故不名佛。有說：若智，于能覺，所覺，行相，所緣，根根義，有境境，爾燄中能遍明覺；說名為佛。二乘不爾。有說：若有聞而不舍；說名為佛。二乘不爾。有說：若相續中，永伏一切非理習氣；說名為佛。二乘不爾。有說：若有于甚深緣起河，能盡源底；說名為佛。二乘不爾。故經喻以三獸渡河。謂兔馬象。兔于水上，但浮而渡。馬或履地，或浮而渡。香象恆時蹈底而渡。聲聞獨覺及與如來渡緣起河，如次亦爾。有說：若斷二種無知，謂染不染；說名為佛。聲聞獨覺，惟能斷染，不斷不染；故不名佛。有說：若斷二種疑惑，謂事隨眠；說名為佛。聲聞獨覺，雖斷隨眠；而不斷事。故不名佛。有說：若盡智時，二障俱斷，心得解脫謂煩惱障及解脫障；說名為佛。聲聞獨覺，或先脫煩惱障，後解脫障。或先斷解脫障，後煩惱障。無俱脫者，故不名佛。有說：若具二圓滿者；說名為佛。謂所依能依。諸餘有情，或所依圓滿，非能依。如轉輪王。或能依圓滿，非所依。謂聲聞獨覺。惟佛具二，故得佛名。如所依能依；器、器中，處、處中，明、與行，應知亦爾。有說：若三事圓滿；說名為佛。謂色、族、辯。二乘不爾。有說：若三事圓滿；說名為佛。謂立誓，果成，恣間。二乘不爾。有說：若具三不護，三不共念住；說名為佛。二乘不爾。有說：若所言無二，辯才無竭，所記無謬；說名為佛。二乘不爾。有說：若具四智；說名為佛。謂因智，時智，相智，說智。二乘不爾。有說：若具四智；說名為佛。謂無著智，無礙智，無謬智，不退智。二乘不爾。有說：若具種種因覺，種種果覺，種種相續覺，種種對治覺；說名為佛。二乘不爾。有說：若世八法所不能染，功德彼岸，無能逮者，一切危扼，堪能拔濟；說名為佛。二乘不爾。有說：若具十八不共佛法，十力，四無所畏，大悲，三不共，念住；說名為佛。二乘不爾。有說：若有深遠微細遍行平等大悲心者；說名為佛。深遠者：三無數劫所積集故。微細者：覺三苦故。遍行者：緣三界故。平等者：于怨親中無轉異故。由如是等種種因緣，于三具知，惟一名佛。

★三解　法蘊足論二卷六頁雲：所言佛者，謂于如來無學智見明鑑覺慧照現觀等，已能具起及得成就；故名為佛。且如有一大婆羅門，來詣佛所，以妙伽他贊問佛曰：稽首世導師，名最上覺者。何緣父母等，號尊名佛陀？世尊哀愍彼婆羅門，亦以伽他而告彼曰：婆羅門當知，我如去來佛，成就覺者相。故我名佛陀。婆羅門當知；我觀三世行，皆有生滅法。故我名佛陀。婆羅門當知；我于應知斷證修事已辦；故我名佛陀。婆羅門當知；我于一切境，具一切知見。故我名佛陀。婆羅門當知；我于無量劫，修諸純淨行，經無量死生。今于最後身，離塵垢毒箭，證得無上覺。故我名佛陀。



### 陳義孝佛學常見辭彙

梵語佛陀的簡稱，華譯為覺者，也就是正覺和知的大覺大悟者。知是說對於宇宙事理無所不知覺，正覺是說所知正確真實而無外道那樣邪見妄執的錯誤，所以佛的另一尊號叫做正知或正等覺。覺有三義，即自覺、覺他、覺行圓滿。自覺是自己知正覺以超越三界凡夫；覺他是先覺覺後覺，以修菩薩行而超越二乘，使眾生皆得如自己一樣的大覺大悟；覺行圓滿是自他兩覺兩利功德圓滿，以超越菩薩而完成究竟的佛果。



### 丁福保佛學大辭典

【術語】Buddha，佛陀之略，又作休屠、佛陀、浮陀、浮圖、浮頭、勃陀、勃駄、部陀、母陀、沒馱。譯言覺者，或智者。覺有覺察覺悟之二義，覺察煩惱，使不為害，如世人之覺知為賊者，故云覺察，是名一切智。覺知諸法之事理，而了了分明，如睡夢之寤，謂之覺悟，是名一切種智。自覺復能覺他，自他之覺行窮滿，名為佛。自覺者，簡於凡夫，覺他者簡於二乘，覺行窮滿，簡異於菩薩。何則？以凡夫不能自覺，二乘雖自覺而無覺他之行，菩薩自覺覺他而覺行未為圓滿故也。又以知者既具足二智而覺知一切諸法，了了分明故也。南山戒本疏一曰：「佛，梵云佛陀，或云浮陀、佛駄步他、浮圖、浮頭。蓋傳者之訛耳。此無其人，以義翻之為覺。」宗輪論述記曰：「佛陀梵音，此云覺者，隨舊略語，但稱曰佛。」佛地論一曰：「於一切法，一切種相，能自開覺，亦開覺一切有情。如睡夢覺醒，如蓮華開，故名佛。」智度論二曰：「佛陀秦言知者，有常無常等一切諸法，菩提樹下了了覺知，故名佛陀。」同七十曰：「佛名為覺，於一切無明睡眠中最初覺故，名為覺。」法華文句一曰：「西竺言佛陀，此言覺者、知者，對迷名知，對愚名覺。」大乘義章二十末曰：「佛者就德以立其名，佛是覺知，就斯立稱。覺有兩義：一覺察，名覺，如人覺賊。二覺悟，名覺，如人睡寤。覺察之覺對煩惱障，煩惱侵害事等如賊，唯聖覺知不為其害，故名為覺。涅槃云：如人覺賊，賊無能為，佛亦如是。覺悟之覺對其知障，無明昏寢事等如睡，聖慧一起，朗然大悟，如睡得寤，故名為覺。既能自覺，復能覺他。覺行窮滿，故名為佛。言其自覺簡異凡夫，云覺他者明異二乘，覺行窮滿彰異菩薩。」善見律四曰：「佛者名自覺亦能覺他，又言知，何謂為知？知諦故，故名為佛。」仁王經上曰：「一切眾生，斷三界煩惱果報盡者名為佛。」



