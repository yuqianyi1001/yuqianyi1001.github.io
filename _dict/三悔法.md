---
title: 三悔法
source: deerpark.app
---
### 三藏法數

﹝出天台四教儀集註﹞ 〔一、懺悔〕，梵語懺摩，華言悔過。華梵兼舉，故稱懺悔。懺名修來，悔名改往。謂修將來之善果，改已往之惡因，是名懺悔。 〔二、勸請〕，勸請有二：一謂十方世界有佛將入涅槃者，勸請住世，利濟眾生。二謂十方世界有佛初成正覺者，勸請轉於法輪，度諸眾生。雖不面見諸佛而虔心勸請，以達歸敬之誠，是名勸請。 〔三、回向〕，謂三業所修一切諸善，乃至懺悔、勸請種種功德，回施法界一切眾生，同證菩提，是名回向。（三業者，身業、口業、意業也。梵語菩提，華言道。）



### 丁福保佛學大辭典

【名數】三種之懺悔法。見懺悔條。

參照：<a href="/dict/懺悔">懺悔</a>



