---
title: 四洲
source: deerpark.app
---

**來源：陳義孝佛學常見辭彙**

<p>東勝身洲、南贍部洲、西牛貨洲、北俱盧洲。東勝身洲其狀如半月形，其人身形勝故，名勝身洲；南贍部洲其狀上大下小，略如吾人之面，亦稱南閻浮提，閻俘即贍部樹，此洲有此樹故名，吾人的世界，即在此洲；西牛貨洲其狀周圓，其地多牛，以牛為貨易，故名牛貨；北俱盧洲其狀方正，此洲人壽皆千歲，衣食自然，惟無佛法，故列為八難之一。</p>

**來源：丁福保佛學大辭典**

<p>【名數】住須彌山四方鹹海之四大洲也。一南贍部洲Jambudvipa，舊云南閻浮提。或從林立號，或以果立名。二東勝神洲，梵云東毘提訶Pūrvavideha，舊云東弗婆提。為身形勝故，名為勝身。三西牛貨洲，梵云西瞿陀尼，舊云西瞿耶尼Aparagodāniya，為貿易牛故，名為牛貨。四北瞿盧洲Uttarakuru，舊云北鬱單越，譯曰勝處。於四洲中國土最勝，故名勝處。見西域記一，俱舍光記八。</p>

**來源：佛光大辭典**

<p>梵語catvāro dvīpāḥ，巴利語cattāro dīpā。古代印度人之世界觀，謂于須彌山四方，七金山與大鐵圍山間之堿海中，有四個大洲。又稱四大部洲、四大洲、四天下、須彌四洲、四洲形量。</p><p>據大唐西域記卷一、俱舍論光記卷八等記載，四洲即：(一)東勝身洲（梵Pūrva -videha ），舊稱東弗婆提、東毗提訶，或東弗于逮。略稱勝身（梵Videha  ，毗提訶）。以其身形殊勝，故稱勝身。地形如半月，人面亦如半月。(二)南贍部洲（梵Jambu -dvīpa ），舊稱南閻浮提。贍部（梵jambu  ）原為蒲桃樹之音譯，本洲即以此樹而得名。地形如車箱，人面亦然。(三)西牛貨洲（梵Apara -godānīya ），舊稱西瞿耶尼。以牛行貿易而得名。地形如滿月，人面亦然。(四)北俱盧洲（梵Uttara -kuru ），舊稱北鬱單越。俱盧，意謂勝處，以其地勝于上述三洲而得名。地形正方，猶如池沼，人面亦然。</p><p>日、月、星辰圍繞于須彌山腹，普照四天下。又四大洲各有二中洲與五百小洲，四大洲及八中洲皆住人，二千小洲則或住人或不住人。北洲之果報最勝，樂多苦少，惟無佛出世，故為八難之一。四洲各有特殊之三事：(一)南洲，住民勇猛強記而能造業行、能修梵行、有佛出其土，此三事勝于其他三洲及諸天。(二)東洲，其土極廣、極大、極妙。(三)西洲，多牛、多羊、多珠玉。(四)北洲，則無所系屬、無有我所、壽命千歲。﹝長阿含經卷十八閻浮提洲品、卷二十忉利天品、起世經卷一、新華嚴經卷十三、大智度論卷十、俱舍論卷十一、卷二十、法苑珠林卷二﹞</p>
