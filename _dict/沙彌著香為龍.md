---
title: 沙彌著香為龍
source: deerpark.app
---

### 丁福保佛學大辭典

【傳說】有阿羅漢常入龍宮食已，以鉢授沙彌使洗，鉢中有殘食數粒，沙彌嗅之大香，食之甚美。便作方便入師繩床下，以兩手捉繩床腳，其師去時與繩床同入龍宮。龍言此未得道，何以將來？師言不覺。沙彌得飯食，又見龍女身體端正，香妙無比，心大染著，即作惡願。我當作福奪此龍宮殿。龍言後此沙彌莫將來。沙彌還已，一心布施持戒，專求所願，願早作龍。是時繞寺從足下出水，自知必得作龍。徑至師原入處之大池邊，以袈裟覆頭，入即死，變作大龍。福德大故，即殺彼龍，舉池悉赤。見智度論十七，西域記一。

參照：<a href="/dict/繩床">繩床</a>


