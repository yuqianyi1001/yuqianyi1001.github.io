---
title: 敗根
source: deerpark.app
---

### 丁福保佛學大辭典

【術語】又云敗種。謂聲聞、緣覺二乘，永不成佛，於法華以前入於灰身滅智之涅槃，自認永不成佛者，毫不生求菩提之心也。因而譬以廢壞之草木根及種子。三論玄義曰：「大品呵二乘為痴狗，淨名貶聲聞為敗根。」維摩經不思議品曰：「於此大乘已如敗種。」涅槃經如來性品曰：「如焦種雖遇甘露，百千萬劫終不生芽。」止觀八曰：「焦種不生，根敗難用。」玄義九曰：「墮三無為坑，若死若死等苦，已如敗種，再不還生，智醫攝手，方藥無用。



### 佛光大辭典

又作敗種、敗種二乘、焦種。大乘彈呵聲聞、緣覺二乘為小乘，謂此二乘如草木之種子已敗壞，或根已腐敗，比喻其永不能成佛。二乘安于灰身滅智之涅，自認永不成佛，更無企求無上菩提之志，故大乘呵責之，喻如腐敗之草木種子，又如焦種，雖遇甘露，百千萬劫永不生芽。惟天台宗則謂，此一說法為法華以前方等部之說相；至法華經時，始重顯二乘作佛之真實義，而以敗根蘇生為其妙諦。﹝北本大般涅經如來性品、三論玄義、法華玄義卷九下﹞


