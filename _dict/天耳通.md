---
title: 天耳通
source: deerpark.app
---

### 法相辭典

★雜集論十四卷二頁雲：天耳通者：謂依止靜慮，于隨聞種種音聲威德具足中，若定若慧。餘如前說。種種聲者：謂人天等聲。



### 三藏法數

天耳通者，謂於世間一切眾生苦樂、憂喜、種種音聲，悉能聞也。

謂能聞六道眾生，苦、樂、憂、喜、語言，及世間種種音聲，是名天耳通。



### 丁福保佛學大辭典

【術語】天耳智證通之略。



### 佛光大辭典

梵語divya-śrotra-jñāna-sākṣātkriyābhijñā。五通之一，六通之一。謂以天耳緣欲色二界聲處之通力。又作天耳智通、天耳智證通、天耳通證。據集異門足論卷十五、大智度論卷五所載，以四根本靜慮為依地，得色界四大種所造淨色之耳根，稱為天耳。以此天耳能聞自地及下地之天聲、人聲、非人聲及遠近等一切之音聲，稱為天耳通。乃以耳識相應之慧為體，其性無記，攝于十智中之有漏世俗智。天耳通有修得、報得二種，凡于人界修四禪定，由定力發得色界四大清淨造色，而得天耳之作用者，稱為修得；由生四禪天所得之果報，稱為報得。﹝大毗婆沙論卷一四一、法界次第卷中上﹞（參閱‘五通’1153、‘六神通’1290）


