---
title: 四韋陀
source: deerpark.app
---
### 三藏法數

﹝出摩登伽經并翻譯名義﹞ 梵語韋陀，華言智論，即婆羅門所作邪論也。以世間之智，造養生等書，而有四種不同，故名四韋陀典。其書不曾傳至東土。（梵語婆羅門，華言淨行。） 〔一、阿由〕，梵語阿由，華言方命，亦曰壽。謂養生繕性之書也。（繕者，治也。） 〔二、殊夜〕，梵語殊夜（無翻），謂祭祀祈禱之書也。 〔三、婆磨〕，梵語婆磨（無翻），謂禮儀、占卜、兵法軍陣之書也。 〔四、阿達婆〕，梵語阿達婆（無翻），謂異能、技數、禁咒、醫方之書也。



### 丁福保佛學大辭典

【術語】婆羅門四種之韋陀經也。詳見韋陀條。

參照：<a href="/dict/韋陀">韋陀</a>



