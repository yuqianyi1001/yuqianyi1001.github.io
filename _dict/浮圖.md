---
title: 浮圖
source: deerpark.app
---

**來源：丁福保佛學大辭典**

<p>【雜語】Buddha，又Stūpa，又作浮頭、浮屠、佛圖，舊譯家以為佛陀之轉音。廣弘明集二曰：「浮圖，或言佛陀，聲明轉也，譯云淨覺。滅穢成覺，為聖悟也。」南山戒疏一上曰：「言佛者，梵云佛陀，或言浮陀、佛馱、步陀、浮圖、浮頭，蓋傳音之訛耳。此無其人，以義翻之名為覺。」秘藏記本曰：「浮圖，佛也，新人曰物他也，古人曰浮圖也。」新譯家以為窣堵波（即塔）之轉音。智度論十六曰：「諸聚落佛圖精舍等。」西域記一曰：「窣堵波，即舊所謂浮圖也。」瑜伽倫記十一上曰：「窣堵波者，此云供養處，舊云浮圖者，音訛也。」梵語雜名曰：「浮圖，素覩波，塔，制怛里。」世多通用後義。</p>

**來源：佛光大辭典**

<p>又作浮屠、佛圖、蒲圖、休屠。(一)梵語buddha（佛陀）之訛譯。我國古代稱佛陀為‘浮屠氏’，稱佛教為‘浮屠教’。魏書釋老志：‘浮屠，正號曰佛陀，佛陀與浮圖聲相近，皆西方言，其來轉為二音，華言譯之謂淨覺。’（參閱‘佛’2605）</p><p>(二)梵語buddha-stūpa（巴buddha-thūpa  ）之訛略。指佛寺、佛塔、卒塔婆而言。大智度論卷十一（大二五·一四四上）：‘阿輸伽王一日作八萬佛圖。’﹝翻譯名義集卷二十、類聚名物考卷二十五﹞（參閱‘塔’5421）</p>
