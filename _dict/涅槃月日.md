---
title: 涅槃月日
source: deerpark.app
---

**來源：丁福保佛學大辭典**

<p>【雜語】大般涅槃經一曰：「二月十五日臨涅槃。」善見律一曰：「二月十五日平旦時入無餘涅槃。」長阿含經四曰：「二月八日取涅槃。」菩薩處胎經曰：「二月八日入般涅槃。」薩婆多論二曰：「以八月八日沸星出時取般涅槃。」西域記六曰：「聞之先記曰：佛生年八十，以吠舍佉月後半十五日入般槃涅，此當於三月十五日也。說一切部則謂佛以迦剌底迦月後半八日入般涅槃，此當於九月八日也。」涅槃經三十，就佛於二月十五日涅槃，共列十七義。共一義二月為春陽之月，萬物生長。此時眾生多生常想，為破眾生如是常想而顯如來真常故也。又十五日日無虧盈，諸佛大涅槃，亦無虧盈，故以十五日入涅槃也。</p>
