---
title: 降魔
source: deerpark.app
---
### 佛光大辭典

梵語māra-tarjana，或māra-dharṣaṇa。意即對治、降伏惡魔。惡魔乃擾亂身心，障礙善法，破壞勝事，奪取慧命者，通常分為心內之煩惱魔與心外之天魔，皆為修行佛道之障礙，修行者可賴禪定或智慧力加以降伏。同時佛菩薩為引導眾生，亦須以定慧之力降伏魔害。例如，不動明王所持之劍稱為降魔劍，此即其象征之意。傳說釋尊在菩提樹下端坐時，即有群魔來襲，然盡為釋尊逐退，而後終成正等正覺。故降魔亦為釋尊八相之一。釋尊降魔之事蹟，諸經所載甚多，如佛本行經卷三降魔品、佛所行贊卷三破魔品、普曜經卷六降魔品等均詳舉之。自古描繪釋尊降魔圖像之造立甚盛，其最著名者，乃印度阿旃多石窟第一窟正面佛龕前室右壁之釋尊降魔成道圖，被推定為七世紀之作品。此外，右手垂膝上，左手提衣之印相，稱降魔印。右足置左股之上，復以左足壓右股，手亦以左居上之結跏趺坐，稱為降魔坐。﹝無量壽經、聖無動尊一字出生八大童子秘要法品、摩訶止觀卷八﹞



### 陳義孝佛學常見辭彙

降伏惡魔。



### 丁福保佛學大辭典

【術語】降伏惡魔也。佛將成正覺坐菩提道場時，欲界第六天現惡魔之相來試種種之妨害。或以溫言誑之，或以暴威逼之，佛盡降伏之，是云降魔。佛說無量壽經上曰：「受施草敷佛樹下，跏趺而坐，奮大光明，使魔知之。魔率官屬，而來逼試。制以智力，皆令降伏。」維摩經佛國品曰：「始在佛樹力降魔，得甘露滅覺道成。」



