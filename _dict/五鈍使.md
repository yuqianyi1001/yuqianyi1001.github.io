---
title: 五鈍使
source: deerpark.app
---
### 佛光大辭典

‘五利使’之對稱。兩者並稱十使。于十隨眠之中，推求之性鈍拙者有五，即貪、嗔、癡、慢、疑等五種。此五者能驅使行者之心神，使其流轉于三界，故稱‘使’，乃煩惱之異名。﹝大乘義章卷五、天台四教儀集注卷中本﹞（參閱‘煩惱’5515）



### 三藏法數

﹝出天台四教儀集註﹞ 五鈍者，鈍即遲鈍也。謂此五種妄惑，由推前身見等五種利使而生，對利說鈍，故名鈍使。 〔一、貪欲使〕，貪即引取無厭也。謂諸眾生，貪著世間色欲財寶，恣縱心情，而無厭足，由此貪惑之所驅役，流轉三界，故名為使。（三界者，欲界、色界、無色界也。） 〔二、瞋恚使〕，瞋即忿怒，謂諸眾生，於違情境上，起諸瞋恚，惱亂自他，由此瞋惑之所驅役，流轉三界，故名為使。 〔三、無明使〕，無明即迷惑不了，乃癡惑也。謂諸眾生，以迷心緣境，於一切法，不能明了，由此癡惑之所驅役，流轉三界，故名為使。 〔四、慢使〕，慢即自恃輕他也。謂諸眾生，自恃種姓富貴，有德有才，輕蔑於他。由此慢心之所驅役，流轉三界，故名為使。 〔五、疑使〕，疑即猶豫不決也。謂諸眾生，迷心乖理，不能通達法相，由此疑惑之所驅役，流轉三界，故名為使。



### 陳義孝佛學常見辭彙

五種慢性的煩惱，即貪、瞋、癡、慢、疑。見十使條。



### 丁福保佛學大辭典

【術語】謂本惑十使中貪瞋痴慢疑之五使。貪瞋痴慢之四使，都為迷執於世間事物而起之惑，其性分鈍者，故謂為鈍使。疑使為就四諦真理而起之惑，以猶豫不決為自性，其性分亦非銳者，故類從貪等四使而為鈍使。



