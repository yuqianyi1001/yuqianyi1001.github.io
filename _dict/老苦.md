---
title: 老苦
source: deerpark.app
---

### 陳義孝佛學常見辭彙

四苦之一。見四苦條。



### 法相辭典

★瑜伽六十一卷十四頁雲：雲何老苦？當知亦由五相。謂于五處衰退故苦。一、盛色衰退故，二、氣力衰退故，三、諸根衰退故，四、受用境界衰退故，五、壽量衰退故。

★二解　法蘊足論五卷七頁雲：雲何老苦？老、謂老時發落發白，皮緩面皺，身曲背傴，喘息逾急，扶杖而行，支體斑黑，衰退鈍，根熟變壞，諸行故敗，朽壞羸損，總名為老。何因緣故說老為苦？有情老時，領納攝受種種身苦事故；廣說乃至領納攝受種種身心燒然事故；說老為苦。復次老時，受三種苦。一者、苦苦，二者、行苦，三者、壞苦。故名老苦。



### 三藏法數

老苦有二種：一者，增長。謂從少至壯，從壯至衰，氣力羸少，動止不寧。二者，滅壞。謂盛去衰來，精神耗減，其命日促，漸至朽壞，是名老苦。



### 丁福保佛學大辭典

【術語】四苦之一。大乘義章三本曰：「衰變名老，老時有苦，就時為目，名為老苦。」



### 佛光大辭典

梵語jarā-duḥkha，巴利語 jarā-dukkha。四苦之一，八苦之一。指眾生衰老時所受之身心苦惱。瑜伽師地論卷六十一列舉老有五相，即：盛色衰退、氣力衰退、諸根衰退、受用之境界衰退、壽量衰退。于此五處衰退，故稱為苦。據中阿含卷七分別聖諦經載，眾生老時，頭白齒落，盛壯日衰，身曲腳戾，拄杖而行，肌縮皮弛，諸根遲鈍，顏色醜惡，身心皆受極大之苦楚，是為老苦。﹝增一阿含經卷六、卷十八、修行本起經卷下、北本大般涅經卷十二、大毗婆沙論卷七十八、大乘義章卷三本﹞（參閱‘八苦’291、‘四苦’1736）


