---
title: 法城
source: deerpark.app
---

### 丁福保佛學大辭典

【術語】正法能遮防非法，故名曰城，又涅槃之妙果，是安身之處，故名曰城，又名一切之經法以能守護正法故也。無量壽經上曰：「嚴護法城。」同慧遠疏曰：「法能遮防，說之為城。」同嘉祥疏曰：「法城者，涅槃妙果，是安身處，故稱為城。說法令眾生修戒定慧以莊嚴之也。」維摩經佛國品曰：「為護法城，受持正法。」同註：「什曰：法城者，即實相法也。復次，一切經法皆名法城。」



### 佛光大辭典

正法可杜防非法，猶如城池之防患外敵，故稱法城。準此，一切經法亦稱法城，此乃因經法可守護正法之故。又涅妙果乃安身之處，故亦稱法城。無量壽經卷上（大一二·二六六上）：‘嚴護法城，開闡法門；洗濯垢污，顯明清白；光融佛法，宣流正化。’﹝維摩經佛國品、無量壽經義疏（慧遠）﹞


