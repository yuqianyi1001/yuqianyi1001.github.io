---
title: 阿羅漢向
source: deerpark.app
---
### 佛光大辭典

為四向之第四。即趨向阿羅漢果之‘因位’。得第三果‘阿那含果’之人于斷除三界之見惑及欲界九品之思惑後，更起加行，斷除色界、無色界之惑，其間即稱為阿羅漢向。由斷除有頂九品之惑，而滅盡三界見、思之惑，證入阿羅漢果。

又阿羅漢果為四果之第四，于解脫道已生盡智，四智圓融無礙而無法可學，升至極位，故稱為無學。在四向四果中，此果乃聲聞乘之極果，其餘之四向三果則稱為有學。﹝俱舍論卷二十四、大毗婆沙論卷二十八﹞（參閱‘四向四果’1683）



### 三藏法數

梵語阿羅漢，華言無學，謂此人將入阿羅漢道，未至本位，不稱為果，但稱為向，言其從此向第四果也。



### 法相辭典

★顯揚三卷十一頁雲：七、阿羅漢向。謂如有一、學已見蹟；為斷非想非非想地煩惱故；修對治行。

★二解　俱舍論二十四卷十頁雲：論曰：即不還者、進斷色界及無色界修所斷惑，從斷初定一品為初，至斷有頂八品為後，應知轉名阿羅漢向。

★三解　法蘊足論二卷十四頁雲：阿羅漢向者：已得無間道，能證阿羅漢果。謂此無間，證得無上阿羅漢果。或住不還果已；能進求阿羅漢果證。名阿羅漢向。



### 丁福保佛學大辭典

【術語】四向之一。不還之聖者，進斷餘殘之煩惱而向於阿羅漢果者。見俱舍論二十四。



