---
title: 偈
source: deerpark.app
---

**來源：陳義孝佛學常見辭彙**

<p>偈他的簡稱，華譯為頌，即一種略似於詩的有韻文辭，通常以四句為一偈。</p>

**來源：丁福保佛學大辭典**

<p>【術語】Gāthā，譯曰頌。定字數結四句者。不問三言四言乃至多言，要必四句。頌者，美歌。伽陀者，聯美辭而歌頌之者，故譯曰頌。見伽陀條。又偈訓為竭，竭也。攝盡其義之意。天台仁王經疏中曰：「偈者，竭也。攝義盡，故名為偈。」</p><p>參照：<a href="/dict/伽陀">伽陀</a></p>

**來源：佛光大辭典**

<p>有廣狹二義，廣義之偈，包括十二部教中之伽陀（梵gāthā  ）與o夜（梵geya  ），兩者均為偈頌之體，然兩者之意義互異：偈前無散文（長行），而直接以韻文記錄之教說，稱為孤起偈，即伽陀；偈前有散文，而尚以韻文重復其義者，稱為重頌偈，即o夜。然諸經論中或有混用此二者之情形。狹義之偈則單指梵語之gāthā 。音譯伽陀、伽他、偈陀、偈他。意譯諷誦、偈頌、造頌、孤起頌、不重頌偈、頌、歌謠。為九部教之一，十二部經之一。此文體之語句，則稱偈語。梵文文獻中由特定音節數與長短組成之韻文，通用于佛教經律論。偈之種類極多，佛典中最常用者為兩行十六音節（兩句八音節）所組成，稱首盧迦（梵śloka  ），又稱通偈。另一種為兩行二十二至二十四音節（兩句十一至十二音節）所組成，稱為 triṣṭubh（音律之一種）。此外，不限音節數者為兩行八句（四個短音量有七句與一音節）所組成，稱為āryā（音律之一種）。</p><p>以下為一行首盧迦之例：a=nītyāba=ta=sāṃskārā， ūtpādāvy a=ya=-dhārmi=ṇa=ḥ（□記號為短音節，─記號為長音節）。此一偈之漢譯有四字與五字各兩句兩行，自外形觀之，如同漢詩，但無韻律。長偈中未必為一頌二行，而每有一至四行者，原典中偈之音節數與漢譯後之偈句，其字數並無直接關系。此外，一般首盧迦不限制音節之長短。另有為表示散文之長度，而將各段散文逐一分別為三十二音節者。例如漢譯大般若經最初四百卷相當于四百卷之梵本，稱作十萬頌般若。</p><p>漢譯經典中，多處提及偈頌，然各經所說不一，順正理論卷四十四謂，偈有二、三、四、五、六句等。大智度論卷三十三謂，一切之偈，稱為只夜，亦稱伽陀，有三句、五句、六句等。成實論卷一謂，o夜（偈）有伽陀、路伽兩種，路伽又分順煩惱、不順煩惱兩種，十二部經中之伽陀即屬不順煩惱之類。百論疏卷上謂，偈有兩種，一種稱通偈，即首盧迦，為梵文三十二音節構成；一種稱別偈，由四言、五言、六言、七言，皆以四句而成。又佛教之詩文稱為偈別；偈即作詩，別為作文之意。﹝顯揚聖教論卷六、大毗婆沙論卷一二六、玄應音義卷二十四、大乘法苑義林章卷二本﹞（參閱‘十二部經’344、‘孤起偈’3142、‘o夜’3918）</p>
