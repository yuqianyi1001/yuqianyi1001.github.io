---
title: 阿羅邏迦藍
source: deerpark.app
---
### 佛光大辭典

梵名Ārāḍa -kālāma ，巴利名Āḷāra-kālāma  。為釋尊初出王宮時，最先問道之外道仙人，系印度毗舍離城人（一說王舍城附近之人）。又作阿迦羅摩、阿藍迦藍、阿羅邏、阿藍、羅迦藍、迦羅摩、迦蘭、伽藍、阿蘭。意譯作自誕、懈怠之意。與鬱陀羅摩子並稱于世。為數論派學者，于當時六師外道中頗負盛名。欲斷除生死之根本而出家持戒，行謙卑忍辱，于空閒處修禪定。惟釋尊不能滿意其說，居止數月，即往訪鬱陀羅摩子。釋尊成道轉法輪時，欲先教化此仙人，然此仙人已逝世。

迦藍之教義，諸佛經中多以無所有處為其所謂究竟之涅。推知其涅思想為當時印度一般之思潮。又原始佛教將修禪階段分為九段，于過去現在因果經卷三，迦藍即列舉四禪、空處、識處、無所有處、非想非非想處等八段之說，後再加滅盡定而成九段。﹝中阿含卷五十六羅摩經、眾許摩訶帝經卷六、六度集經卷七、出曜經卷七、方廣大莊嚴經卷七頻婆娑羅王勸受俗利品、佛般泥洹經卷下、北本涅經卷二十七﹞



### 丁福保佛學大辭典

【人名】又作阿羅邏迦羅摩。阿羅荼迦邏摩。阿蘭迦蘭等。佛本行集經二十一曰：「有一仙人修道之所，名阿羅邏，姓迦藍氏。」中阿含五十六，羅摩經曰：「盛時年二十九，（中略）便住阿羅邏迦羅摩所。」般若經五百九十九曰：「阿羅荼迦邏摩子。」若依此等說，則阿羅邏迦藍，為阿邏羅之具名，然他經，謂阿羅邏迦藍是二人。佛本行經三曰：「菩薩不然阿蘭是法，於是復詣迦蘭問法，（中略）捨迦蘭法，於是便至尼連禪江。」釋迦譜一曰：「有二仙人阿羅邏迦蘭。」（二人之說則迦蘭似為Udraka Rāmaputra者）。



