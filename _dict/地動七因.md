---
title: 地動七因
source: deerpark.app
---

**來源：陳義孝佛學常見辭彙**

<p>佛欲說法時地動的七種原因，即為使諸魔怖、為使眾生心不散亂、為使放逸者生覺知、為使眾生覺悟微妙法相、為使眾生觀佛之說法遍一切智、為使根熟之眾生得解脫、為使隨順而問正義。</p>

**來源：三藏法數**

<p>﹝出華嚴經疏﹞ 〔一、令諸魔生怖〕，魔有多種，故曰諸魔。令生怖者，謂佛成道時，必須地動，令邪魔恐怖，而回正念也。 〔二、令眾生心不散亂〕，令眾生心不散亂者，謂佛欲說法時，必先地動，令諸眾生恭敬嚴謹，心不散亂，而能信受也。 〔三、令放逸者生覺知〕，令放逸生覺知者，謂佛說法時，或有放逸之人，不能畢集，必須地動，令其覺知，皆來諦聽也。 〔四、令眾生知法相〕，令眾生知法相者，謂佛說法，微妙難知，必先地動，普令一切眾生，心生警悟，覺了諸法之相也。 〔五、令眾生觀說法處〕，令眾生觀說法處者，謂佛說法時，欲令十方世界統為一佛國土，必須地動，令諸眾生得見說法殊勝之處也。 〔六、令成熟者得解脫〕，令成熟得解脫者，謂佛說法時，若有根緣成熟眾生來聞正法，必須地動，令其覺悟而得解脫也。 〔七、令隨順問正義〕，令隨順問正義者，謂佛說法時，為諸眾生不解正義，必須地動，令其警覺，隨順請問，各得開解也。</p>

**來源：丁福保佛學大辭典**

<p>【名數】佛將說法，而現地動，有七因。華嚴經疏六謂：「一為使諸魔怖，二為使眾生心不散亂，三為使放逸者生覺知，四為使眾生警悟，覺了微妙法相，五為使眾生觀佛之說法徧一切智，六為使根熟之眾生得解脫，七為使隨順而問正義。」</p>
