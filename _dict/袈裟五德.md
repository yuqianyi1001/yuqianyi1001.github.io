---
title: 袈裟五德
source: deerpark.app
---
### 佛光大辭典

指袈裟所具有之五種功德。釋氏要覽卷上載，釋迦如來昔為大悲菩薩時，曾于寶藏佛前，誓願于己成佛時，袈裟能成就五種功德。(一)佛弟子雖犯種種邪見，然若能敬心尊重袈裟，必可達聲聞、緣覺、菩薩等三乘之果位，得不退轉。(二)天、龍、神、鬼、人及非人，若能恭敬袈裟，則可于三乘解脫道上，得不退轉。(三)若有鬼神、諸人，為飢渴、貧窮等所迫，得袈裟小塊乃至四分，即可飲食充足。(四)若眾生共相衝突，起怨賊之想，如念及袈裟之神力，便生慈悲之心。(五)若持有袈裟小塊，恭敬尊重，則一旦在兵陣，常得勝于他人。﹝悲華經卷八、大乘悲分陀利經卷六、四分律刪繁補闕行事鈔卷下一﹞



### 陳義孝佛學常見辭彙

悲華經中說，釋迦佛以前在寶藏佛之前，誓已成佛時袈裟有五德，即一、或犯重邪見之四眾，以一念敬心尊重袈裟，必於三乘受記；二、天龍人鬼若敬袈裟少分即得三乘不退；三、若鬼神諸人得袈裟少分乃至四寸，則飲食充足；四、眾生共違反，念袈裟便生悲心；五、若在兵陳持此少分，恭敬尊重，常得勝他。



### 丁福保佛學大辭典

【名數】悲華經八曰：釋迦如來，昔於寶藏佛前，誓己成佛時袈裟有五德：一或犯重邪見之四眾，以一念敬心尊重袈裟，必於三乘受記。二天龍人鬼若恭敬袈裟少分即得三乘不退。三若鬼神諸人得袈裟少分乃至四寸，則飲食充食。四眾生共違反，念袈裟便生悲心。五若在兵陳持此少分，恭敬尊重，常得勝他。又見行事鈔下一，釋氏要覽上。



