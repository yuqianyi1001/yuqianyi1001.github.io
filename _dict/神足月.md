---
title: 神足月
source: deerpark.app
---

### 丁福保佛學大辭典

【術語】又曰神變月，正五九三長齋月之異名也。此月，諸天以神足巡行四天下，故曰神足月或神變月。雜阿含經四十曰：「於月八日十四日十五日及神變月受戒布薩。」同四十一曰：「汝等諸瞿曇於法齋日及神足月受持齋戒修功德不。」智度論十三曰：「六日神足月，受持清淨戒。」不空羂索神變真言經曰：「修此法者，當於十方一切諸佛神通月修，所謂正月五月九月白月一日至十五日。」見三長齋月條。

參照：<a href="/dict/三長齋月">三長齋月</a>


