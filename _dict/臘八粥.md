---
title: 臘八粥
source: deerpark.app
---
### 佛光大辭典

指每年農歷十二月八日寺院所制之五味粥。又作五味粥、紅糟、七寶粥、佛粥。依據大宋僧史略卷上、禪林象器箋飲啖門等之記載，宋代時以農歷十二月八日為佛誕日，都城諸大寺作浴佛會，以諸果品、五b等制七寶五味粥，稱為臘八粥。是日，寺院以此粥供佛後多饗之信徒，其後此風氣漸廣傳至民間，一般人亦于此日制臘八粥，而成為我國民間風俗之一。蓋佛教界一般多以十二月八日為佛陀成道日，然亦有根據譬喻經而謂十二月八日為佛誕日，于是日舉行浴佛會，宋代之寺院即屬此例，惟後世多以此日為成道日，故臘八之法會亦稱成道會。

臘八粥所用之材料，佛典並未詳舉，敕修百丈清規卷七月分須知條與禪林象器箋飲啖門亦僅謂，以紅色小豆等五b眾味混合熬制而成五味粥，故又稱為紅糟。若據燕京歲時記臘八粥條之記載，則謂臘八粥系以黃米、白米、江米、小米、菱角米、栗子、紅江豆、去皮棗泥等，合水煮熟，外用染紅桃仁、杏仁、瓜子、花生、榛穰、鬆子，及白糖、紅糖、瑣瑣葡萄，以作點染，切不可用蓮子、扁豆、薏米、桂元，用則傷味。每至臘七日，則剝果滌器，終夜經營，至天明時，粥亦熬熟。除供佛祭祖外，亦可分饋親友，然不得過午。﹝諸經要集卷八、宗門武庫﹞



### 丁福保佛學大辭典

【雜名】宋時東京十二月初八日，都城諸大寺，送七寶五味粥。謂之臘八粥。見天中記。又清嘉錄卷十二曰：「案荊楚歲時記，十二月初八日為臘日。魏臺訪議漢以戌臘，魏以丑臘，以臘非定以初八日也。又西域諸國志云：天竺國十二月十六日為臘，而唐書曆志以十二月為臘月，故八日為臘八。吳自牧書夢粱錄云：十二月八日寺院謂之臘，八大剎等寺，俱設五味粥，名曰臘八粥。又夢元老東京夢華錄：十二月初八日諸僧寺送七寶五味粥於門徒鬥飲，謂之臘八粥，一名佛粥。陸放翁詩：今朝佛粥更相餽，反覺江村節物新。周密武林舊事云：寺院及人家，皆有臘八粥，用胡桃松子乳蕈柿粟為之。又孫國敉燕都遊覽志云：十二月八日，民間作臘八粥，以米果雜成，多者為勝。又吳曼雲江鄉節物詞小序云：杭俗臘八粥一名七寶粥，本僧齋供，今則居室者亦為之矣。詩云：雙弓學得僧廚法，瓦鉢分盛和蔗胎。莫笑今年榛粟少，記曾畫粥斷虀來。而九縣志亦皆云：十二月八日以菜果入米煮粥名曰臘八粥。」李福臘八粥詩曰：「臘月八日粥，傳自梵王國。七寶美調和，五味香糝入。用以供伊蒲，藉之作功德。僧尼多好事，踵事增華飾。此風未汰除，歉歲尚沿襲。今晨或饋遺，啜之不能食。吾家住城南，飢民兩寺（時開元瑞光兩寺官設粥廠救濟貧民）集。男女叫號喧，老少吞聲泣。問爾泣何為？答言我無得。此景親見之，令我心悽惻。荒政十有二，蠲賑最下策。慳囊未易破，胥吏弊何極。所以經費艱，安能按戶給。吾佛好施舍，君子貴周急。願言借粟多，蒼生免菜色。此志虛莫償，嗟歎復何益。安得布地金，憑仗大慈力。睠焉對是粥，跂望蒸民粒。」



