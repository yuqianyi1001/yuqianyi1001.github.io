---
title: 阿鼻
source: deerpark.app
---
### 陳義孝佛學常見辭彙

華譯為無間，即無間地獄。



### 丁福保佛學大辭典

【界名】Avīci，又作阿鼻旨。譯曰無間。無間地獄是也。涅槃經十九曰：「阿者言無，鼻者名間，間無暫樂，故名無間。」受苦無間斷之義。八大地獄之一。是最苦處。極惡之人墮之。法華經序品曰：「下至阿鼻地獄。」俱舍論世間品曰：「此贍部洲下，過二萬有阿鼻旨大捺落迦，深廣同前，謂各二萬，故彼底去此四萬踰繕那。以於其中受苦無間，非如餘七大捺落迦受苦非恒，故名無間。」玄應音義二十五曰：「阿鼻旨，或言阿毘至，亦云阿毘地獄，或云阿鼻地獄，一義也，此云無間。無間有二：一身無間，二受苦無間。」身無間者，謂常不死而保苦命也。



