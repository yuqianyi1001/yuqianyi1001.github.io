---
title: 勸進
source: deerpark.app
---

### 丁福保佛學大辭典

【術語】勸誘策進人之善根功德也。觀無量壽經曰：「讚嘆行者，勸進其心。」法華經信解品曰：「初不勸進說有實利。」



### 佛光大辭典

與‘勸化’同義。謂勸誘策進，即勸化使入佛道。觀無量壽經（大一二·三四一下）：‘發菩提心，深信因果，讀誦大乘，勸進行者。’善導之觀經序分義（大三七·二六○上）：‘言勸進行者，此明苦法如毒，惡法如刀，流轉三有，損害眾生。今既善如明鏡，法如甘露，鏡即照正道以歸真，甘露即注法雨而無竭。欲使含靈受潤，等會法流，為此因緣，故須相勸。’

至後世引申指募化物資以造寺、建塔、鑄像等。此即自勸誘積聚自他之善根功德，轉為勸人喜舍淨財。而記載樂捐緣起與目的所使用之捐冊，則稱為勸進帳、勸化帳。于日本，中世紀以降十分盛行。﹝法華經信解品﹞


