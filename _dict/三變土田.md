---
title: 三變土田
source: deerpark.app
---

### 丁福保佛學大辭典

【故事】法華經見寶塔品，釋迦如來之十方分身佛，各將一菩薩，為供養多寶塔，來靈鷲山時。釋迦如來以神力，三變穢土而為淨土也。初變娑婆一世界，次變二百萬億那由他之國，後更變二百萬億那由他之國為淨土。依此謂之三變土田。



### 佛光大辭典

意謂三變穢土為淨土。又作三變土淨、三變土。釋迦如來于靈鷲山講說法華經寶塔品時，為供養多寶塔，故集合十方分身之諸佛，並以神力三度將娑婆穢土變為清淨國土。據法華經卷四見寶塔品所載，釋迦如來講說法華經時，多寶如來之寶塔由地踴出，佛即由多寶如來之宿願，聚集自己散于十方說法之分身，先將娑婆世界變為淨土，唯除此會之會眾，其餘之諸天人皆移至他土，然猶不能收盡一方所分之身，乃更于八方，各變二百萬億那由他之國為淨土，又移諸天人至他土，然猶不能容盡，乃更于八方，再度各變二百萬億那由他之國為淨土，又移諸天人至他土。法華文句卷八下解釋三變土田乃由三昧之力，而此三昧有三義，初變娑婆，是背舍能變穢為淨；次變二百那由他，是勝處轉變自在；後變二百那由他，是一切處于境無閡。又初一變表示淨除四住，次一變表示淨除塵沙，後一變表示淨除無明。﹝法華玄論卷九、法華經玄贊卷八末、法華文句記卷八之四﹞


