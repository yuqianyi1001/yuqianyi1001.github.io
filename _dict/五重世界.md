---
title: 五重世界
source: deerpark.app
---

### 丁福保佛學大辭典

【名數】謂一佛世界之成立，有五重之次第也。智度論第五十曰：「三千大千世界名一世界；一時起，一時滅如是等十方如恒河沙等世界，是一佛世界；如是一佛世界數，如恒河沙等世界，是一佛世界海；如是佛世界海數，如十方恒河沙世界，是佛世界種；如是世界種十方無量，是名一佛世界。」冠註五教章卷下之四引此文，而為一世界、一世界性、一世界海、一世界種、一佛世界。其中第二所以名為世界性者，以準於舊華嚴經五十六所說十重世界之次第也。五教章通路記五十二曰：「華嚴經中，積聚諸剎而名世界性，積諸世界性而名世界海，釋此次第而作此解釋，論之第三重既立海之名，是故章主名第二重之世界為世界性。海之後所以安界種者，種是種類，亦是因義。積諸界海，共安一處，攝諸流類，故名為種，為第五重作其因種。故界海之次，建界種之名。」



### 佛光大辭典

謂一佛世界之成立有五重之次第。即：一世界、一世界性、一世界海、一世界種、一佛世界。其中第二之世界性，在大智度論中稱為一佛世界，冠注五教章卷下之四則依準舊華嚴經所說十重世界之次第，稱之為世界性。﹝舊華嚴經卷五十六、大智度論卷五十、華嚴經搜玄記卷一末、華嚴經探玄記卷三、彰所知論卷上、五教章通路記卷五十二﹞


