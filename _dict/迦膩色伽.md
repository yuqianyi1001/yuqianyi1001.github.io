---
title: 迦膩色伽
source: deerpark.app
---

**來源：丁福保佛學大辭典**

<p>【人名】Kaniṣka，屬於月氏族。基祖於中央亞細亞領富強之國土，至王勢威更張，新創建健駄羅王國，領地，西自大夏Bactra之境，東殆達於恒河，北總葱嶺，南及信度Shindu河口，占阿育王以後不見其例之廣大領土。其初不信罪福，輕侮佛法，後發正信深歸依於佛法，注其全力，弘宣佛教，為古來外護者，與阿育王併稱，其功之顯著者，結集佛典也。王出世年代古來有種種異論，而非一致，今尚模糊。眾說彷徨於紀元前一世紀至後一世紀之間，而無越之者，今暫以西域記佛國記所傳從佛滅四百年頃之出世說（王歸佛有由釋尊懸記之傳說，出西域記二）。</p>
