---
title: 帝釋巖
source: deerpark.app
---

**來源：丁福保佛學大辭典**

<p>【地名】又云帝釋窟。在摩伽陀，帝釋嘗於此請問疑事於佛，佛演釋之，即佛說帝釋所問經是也。彌勒菩薩今在窟中。西域記九曰：「因陀羅勢羅窶訶山，唐言帝釋窟，其山岩谷杳冥，花林蓊鬱。嶺有兩峰岌然突起，西方南岩間有大石室，廣而不高，昔如來嘗於中止。時天帝釋以四十二疑事畫石請問，佛為演釋，其迹猶在。」帝釋巖秘密成就儀軌曰：「摩伽陀國，菴沒羅聚落北，韋提希山有帝釋巖。而彼巖中有九十九宮，（中略）慈氏菩薩今現在彼入三摩地，名最上莊嚴。」帝釋所問經曰：「爾時帝釋天王，聞佛在摩伽陀國毘提呬山帝釋巖中。」梵Indraśilāguhā。</p>
