---
title: 彌勒生緣
source: deerpark.app
---

### 丁福保佛學大辭典

【雜語】彌勒上生經曰：「佛告優婆離：彌勒先於波羅捺國劫波利村波婆利大婆羅門生，劫後十二年二月十五日，還家本生處結跏趺坐，如入滅定。身紫金色光明艷赫如百千日，上至兜率陀天。」一切智光明仙人慈心因緣不食肉經曰：「佛住摩伽提國寂滅道場彌伽女村自在天祠精舍，時有迦波利婆羅門子名彌勒，軀體金色，三十二相八十種好。」


