---
title: 肉眼
source: deerpark.app
---
### 佛光大辭典

梵語māṃsa-cakṣus，巴利語maṃsa-cakkhu。乃五眼之一。指人之肉眼。凡夫以此肉眼可分明照見色境。無量壽經卷下（大一二·二七四上）：‘肉眼清徹，靡不分了。’然肉眼有諸多障礙，據大智度論卷三十三載，肉眼能清晰照見近處之景物，于遠處者則否；照見眼前之景物時，即無法同時照見背後者；能照見外在者，卻無法照見內在者；白晝時能照見諸物，黑夜中則否。反之，佛菩薩以修行之功德，能照見一切諸法及其實相。﹝大智度論卷三十九、瑜伽師地論卷五十四、宗鏡錄卷五十五﹞（參閱‘五眼’1151）



### 三藏法數

肉眼者，假父母氣血所成也。即人中能見之眼，見近不見遠，見前不見後，見內不見外，見晝不見夜，見上不見下，因有色質障礙故也。



### 法相辭典

★如三眼中說。

★二解　集異門論五卷十五頁雲：肉眼雲何？答：雜骨肉血，淨四大種所造眼界眼處眼根；是名肉眼。



### 陳義孝佛學常見辭彙

人間肉身之眼，為五眼之一。



### 丁福保佛學大辭典

【術語】五眼之一。人間肉身之眼也。無量壽經下曰：「肉眼清徹靡不分了。」涅槃經曰：「天眼通非礙，肉眼礙非通。」王建詩曰：「爭將肉眼看雲天。」



