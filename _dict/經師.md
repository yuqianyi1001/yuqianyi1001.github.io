---
title: 經師
source: deerpark.app
---
### 佛光大辭典

(一)通曉經典或善于讀誦經文、諷吟梵唄之僧。在印度，原指通曉經典之僧侶。四分律卷十三第二十九單提法條，解釋教化之語中，列舉贊偈、多聞、法師、持律、坐禪等五項，與此文相應之巴利律藏所列舉者為：bhāṅaka（說者）、bahussuta （多聞者）、suttantika（經師）、vinaya-dhara（持律者）、dhamm-kathika （說法者）。此外，同書卷三十八自恣b度載有‘通阿含’、卷五十房舍b度載有‘法師者’，巴利律藏中與此二者相當之處皆載為 suttantika。善見律毗婆沙卷十四亦舉出學律眾（巴vinaya-gaṇa  ）、學阿毗曇眾（巴abhidhammika-gaṇa  ）、學修多羅眾（巴suttantika-gaṇa  ）之語。由此可知漢譯之法師、通阿含、學修多羅等，皆相當于巴利語suttantika，意指通曉三藏中之經藏者。然據南海寄歸內法傳卷四贊詠之禮（大五四·二二七上）：‘令一經師升師子座讀誦少經。’可推知印度已有用以指善于讀誦經文者。

所謂經師，在我國專指巧于諷誦經文者。梁高僧傳卷十三慧忍傳（大五○·四一四下）：‘齊文宣感夢之後，集諸經師，乃共忍斟酌舊聲，詮品新異，制瑞應四十二契。’同書卷十三亦設經師一科，列舉晉代帛法橋以下，至南齊慧忍等十一位經師之傳，並詳述經師之沿革。﹝辯正論卷三隋文帝條、續高僧傳卷三十雜科聲德篇﹞

(二)對于從事書寫經典之人，亦稱為經師，在日本天平時代則稱為經生，此種經生並未入僧籍。至後世，轉稱裱潢經卷者為經師。



### 丁福保佛學大辭典

【雜名】讀經之法師。毘奈耶雜事四曰：「善和苾芻，作吟諷聲。讚誦經法。（中略）我欲親往奉彼經師。」同十三曰：「經師律師論法師禪師，不以同類令聚一處。」梁高僧傳有經師之一科。



