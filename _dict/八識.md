---
title: 八識
source: deerpark.app
---
### 佛光大辭典

梵語aṣṭau vijñānāni。瑜伽行派與法相宗五位法中之心法。即眼、耳、鼻、舌、身、意、末那、阿賴耶，共八識。其中眼等六識隨所依根而立名；末那識即為意，依其自性而立名；阿賴耶識依攝持諸法因果之義，亦即從自性而立名。或稱眼等五識為前五識，意識為第六識，末那識為第七識，阿賴耶識為第八識。又眼至末那乃阿賴耶所生、轉易故，總稱為轉識或七轉識；對此，阿賴耶為七轉諸法之因，故稱根本識、種子識。又有分八識為三能變，阿賴耶識名為初能變，末那識為第二能變，前六識為第三能變。

若就其性而言，眼等之前六識以了別為其性，緣色等六境，通善等三性；末那識以恆審思量為其性，乃有覆無記性，唯緣阿賴耶識之見分為自之內我；阿賴耶識為無覆無記性，以微細之行相緣自所變之器界、種子及有根身。地論家以阿陀那（末那識）為妄識，阿賴耶為真識；攝論家則以阿賴耶為妄識，別立第九無垢淨識；唯識家則謂識僅限八種，且此諸識皆為依他起性，即非真常淨識。﹝入楞伽經卷八剎那品、成唯識論卷七、大乘法苑義林章卷一末﹞（參閱‘識’6697）



### 三藏法數

﹝出宗鏡錄﹞ 〔一、眼識〕，謂眼以色為緣，而生眼識。眼識依根而生，眼根因識能見，而能見者，是名眼識。 〔二、耳識〕，謂耳以聲為緣，而生耳識。耳識依根而生，耳根因識能聽，而能聽者，是名耳識。 〔三、鼻識〕，謂鼻以香為緣，而生鼻識。鼻識依根而生，鼻根因識能嗅，而能嗅者，是名鼻識。 〔四、舌識〕，謂舌以味為緣，而生舌識。舌識依根而生，舌根因識能嘗，而能嘗者，是名舌識。 〔五、身識〕，謂身以觸為緣，而生身識。身識依根，而生身根，因識能覺，而能覺者，是名身識。 〔六、意識〕，謂意以法為緣，而生意識。意識依根，而生意根，因識而能分別，以能分別前五根所緣色等五塵境界，是名意識。（五根者，眼根、耳根、鼻根、舌根、身根也。五塵者，色塵、聲塵、香塵、味塵、觸塵也。） 〔七、末那識〕，梵語末那，華言意，亦名相續。識，又名分別識。此識本無定體，即第八識之染分，依第八識自證分而生，緣第八識見分，而執為我，為第六識之主執，轉第六識所緣善惡之境，而為染淨，皆由此識也。前第六識名意識，今此識亦名意者，謂第六識，依根而得名。此識當體而立，號第六識。雖能分別五塵好惡，而由此識傳送相續執取也。（依根者，根即意根也。當體者，即分別之體也。） 〔八、阿賴耶識〕，梵語阿賴耶，華言藏識。以其無法不含，無事不攝故也。此識染淨同源，生滅和合，而具有四分，如摩尼珠，體本清淨。又如明鏡，能含萬像。若以染分言之，無明依之而起，結業由之而生，具足煩惱塵勞，變現根身世界，即前七種識境皆是也。若以淨體言之，即本覺心源，離念清淨，在聖不增，在凡不減也。（四分者，一、相分，即形相。謂此識能變現根身世界及諸法名義、相狀，皆由第八識此分而生，如鏡中所現之影像也。二、見分。見，即照了之義。謂此識能照燭一切諸法，及解了諸法義理，如鏡中之明，能照萬像也。三、自證分。自證所具之法，謂此識能持見分、相分，親證無礙，如鏡之圓體，能持其明，能含眾像也。四、證自證分。證，即能證之體。自證，即所具之法，能持前自證分、見分、相分，皆不離此分，是第八識本體如鏡之背也。梵語摩尼，華言離垢。根身者，即眼等諸根也。）



### 陳義孝佛學常見辭彙

眼識、耳識、鼻識、舌識、身識、意識、末那識、阿賴耶識。佛教的唯識學，把一心分八識。茲列表說明如下：####　　┌１眼識──眼根緣色塵┐##　　│２耳識──耳根緣聲塵│##　　│３鼻識──鼻根緣香塵├識（了別為義）──────────────┐##　　│４舌識──舌根緣味塵│　　　　　　　　　　　　　　　　　　　　　│##　　│５身識──身根緣觸塵│　　　　　　　　　　　　　　　　　　　　　│七##　　│６意識──意根緣法塵┘　　　　　　　　　　　　　　　　　　　　　├轉##八　│　　　　　　　┌是第六意識所依之根──────────┐　　　　│識##識─┤７第七末那識─┤常隨四煩惱───我癡、我見、我愛、我慢├意（思量│##　　│　　　　　　　└向內執取阿賴耶為我，向外認識境界為實法┘　為義）┘##　　│　　　　　　　　　　　　　┌能藏　能含藏一切法的種子##　　│　　　　　　　　┌華譯藏識┤所藏　受第七識所薰習───┐##　　│　　　　　　　　│　　　　└執藏　受第七識所執取　　　├心（集起##　　└８第八識阿賴耶─┤無覆無記　　　　　　　　　　　　　　│為義）──根##　　  　　　　　　　　└種子現行時，善惡分明，業報相續　　　┘　　　　　本##　　　　　　　　　　　　　　　　　　　　　　　　　　　　　　　　　　　　識##



### 丁福保佛學大辭典

【名數】眼耳鼻舌身意之六識與末那識Manas及第八識也。末那為意，意為思量之義，無始已來無間斷，了別第八識，思量我痴我見我慢我愛，故名意識。此識為識體意，故名意識。前之第六識以此意為所依，故名意識。因而為別二識，存梵名也。是為一切眾生妄惑之根本。第八識，即阿賴耶識也，譯曰藏，以含藏一切諸法之種子故。是為有漏無漏一切有為法之根本。恒了識種子五根器界之三境，故名為識。舊曰阿梨耶，譯曰無沒。無沒為不失之義，與藏同意（賢首）。又雖在生死，亦不失沒，故名無沒（淨影）。

性宗於楞伽經開真識現識分別事識而為八識。

大乘義章三末列八識。前六識如常。第七為阿陀那識Ādāna，譯曰無解。以體是無明痴闇故也。是當於唯識之第七識。第八為阿梨耶識。合楞伽經之真識與唯識之阿賴耶識而為一識之名也。

【名數】法相宗謂耳目鼻舌身意六識之外。更有末那識阿賴耶識二者，末那之義為我執。謂執持我之見者。即此識也。阿賴耶者。即末那識所執以為我者也。其義為藏。謂能藏一切法。世俗所云神識性靈，皆指此。詳見識條。

參照：<a href="/dict/識">識</a>



