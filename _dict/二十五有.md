---
title: 二十五有
source: deerpark.app
---

### 陳義孝佛學常見辭彙

由業因而有果報生，故果亦名為有。三界的果法，分為二十五類，名二十五有。其中欲界十四有，即四惡趣四洲六欲天。色界七有，即四禪天為四有，另大梵天五淨居天無想天為三有。無色界四有，即四空處。



**來源：三藏法數**

﹝出天台四教儀﹞ 二十五有，不出六道，有生有死，因果不亡之謂也。然梵王天、無想天、及五那含天總在四禪天中，而別出其名者，以外道計梵王天為生萬物之主，計無想天以無心為涅槃，計五那含天為真解脫，所以經教特立此三天為三有，以對破外道之計也。（六道者，即天道、人道、修羅道、餓鬼道、畜生道、地獄道也。） 〔一、四洲為四有〕，謂東弗于逮、西瞿耶尼、南閻浮提、北鬱單越也。（梵語弗于逮，華言勝。梵語瞿耶尼，華言牛貨。梵語閻浮提，華言勝金洲。梵語鬱單越，華言勝處。） 〔二、四惡趣為四有〕，謂六道中，修羅、餓鬼、畜生、地獄四者，皆由愚癡貪欲造諸惡業，故感斯趣也。 〔三、六欲天為六有〕，謂欲界六天也。一四天王天，二忉利天，三夜摩天，四兜率天，五化樂天，六他化自在天。（梵語忉利，華言三十三。梵語夜摩，亦云須燄摩，華言善時分。梵語兜率，華言知足。） 〔四、梵天為一有〕，謂初禪中大梵王天，乃三千世界之主也。（三千者，小千、中千、大千也。） 〔五、無想天為一有〕，謂四禪中之無想天，此天以無心想為果故也。 〔六、五那含天為一有〕，那含，梵語具云阿那含，華言不還。謂四禪中無煩天、無熱天、善見天、善現天、色究竟天，亦名五淨居天，此之五天，名位雖別，皆第三果聖人所居，故通為一有也。（第三果，即聲聞阿那含果也。） 〔七、四禪天為四有〕，謂色界初禪天、二禪天、三禪天、四禪天也。 〔八、四空處天為四有〕，謂無色界空處天、識處天、無所有處天、非想非非想處天也。



### 丁福保佛學大辭典

【名數】開三界為二十五有。欲界有十四有，四惡趣四洲六欲天也。色界有七有，四禪天及初禪中之大梵天，並第四禪中之淨居天與無想天也。無色界有四有，四空處是也。通三界而有二十五之果報，名二十五有。輔行二曰：「二十五有，總為頌曰：四域（即四洲），四惡趣，六欲並梵王，四禪四無色，無想五那舍（即淨居天）。」涅槃經四曰：「二十五有，如首楞嚴經中廣說。」

【名數】見有字條。涅槃經二十五曰：「被無明枷，繫生死桎。達二十五有，不能得離。」

參照：<a href="/dict/有">有</a>



### 佛光大辭典

生死輪回之迷界計分為二十五種；由因必得果，因果不亡，故稱為有。即二十五種三界有情異熟之果體，為：(一)地獄有，(二)畜生有，(三)餓鬼有，(四) 阿修羅有。地獄至阿修羅乃六趣中之四趣，各一有。(五)弗婆提有，(六)瞿耶尼有， (七)鬱單越有，(八)閻浮提有。由(五)至(八)乃開人之四洲為四有。(九)四天處有， (十)三十三天處有，(十一)炎摩天有，(十二)兜率天有，(十三)化樂天有，(十四)他化自在天有，(十五)初禪有，(十六)大梵天有，(十七)二禪有，(十八)三禪有，(十九) 四禪有，(廿)無想有，(廿一)淨居阿那含有，(廿二)空處有，(廿三)識處有，(廿四) 不用處有，(廿五)非想非非想處有。天趣中，六欲天、四禪及四無色各一有；別開初禪之大梵，四禪之無想、淨居，各為一有。總計欲界十四種，色界七種，無色界四種。破此二十五有者，有二十五三昧。﹝北本大般涅經卷十四、入楞伽經卷七之五法門品﹞（參閱‘二十五三昧’174）


