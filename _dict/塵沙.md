---
title: 塵沙
source: deerpark.app
---
### 佛光大辭典

(一)比喻數目之多。

(二)塵沙惑之略稱。為天台宗所立三惑之一。天台宗以見思惑、無明惑與塵沙惑並稱為三惑，其中之塵沙惑系指能障礙俗諦之事智，而令菩薩之化道不得自在之‘不染污無知’。此惑遍于三界之內外，須以三觀中之‘假觀’破除之。又此惑無數無量，遠超過恆河沙數，故稱為塵沙惑。復因此惑能妨礙菩薩自由自在教化眾生，故又稱化道障惑。﹝摩訶止觀卷三下、法華經玄義卷四上、卷五上、勝N寶窟卷中末（吉藏）、止觀輔行傳弘決卷一之三、卷六之二、天台四教儀集注卷下﹞（參閱‘三惑’624）



### 陳義孝佛學常見辭彙

１．（喻）數量極多，如塵如沙。２．天台宗所立三惑之一。見三惑條。



### 丁福保佛學大辭典

【術語】如塵如沙，喻物之多也。行事鈔上一曰：「法界塵沙。」資持記上一之三曰：「法界者十界依正也，塵沙者喻其多也。」

【術語】天台所立三惑之一，謂為塵沙。塵沙之惑，稱為化道障之惑，菩薩教化物之障也。菩薩教化物，必通達如塵沙無數之法門，然心性間昧。不能通達此塵沙之法門，自在教化，謂為塵沙之惑。即就不知不達之法門多而與以此名，其惡體為唯一之劣慧。俱舍論所謂不染污無知，唯識論所謂所知障，與之同。四教儀半字談五曰：「所治之病，能治之法門，緣生之事法，其類無數，無一一了知者，無知之種類無數，故名為塵沙。然種類雖多，而其體唯為劣慧，非一一為別。」輔行一曰：「塵沙者譬無知數多。」文句記一曰：「不污染無知，劣慧為體。」輔行五曰：「塵沙障俗理，俗顯能垂化。」



