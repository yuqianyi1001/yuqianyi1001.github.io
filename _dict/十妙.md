---
title: 十妙
source: deerpark.app
---

### 三藏法數

﹝出法華玄義﹞ 不可思議名妙，即實相之理也。實相之理，精微玄妙，清淨寂絕。經云：是法不可示，言辭相寂滅。是也。總論因果自他，故具明十妙，妙體無殊也。 〔一、境妙〕，境即理境也。謂十如是等境，心、佛、眾生三無差別，不可思議。經云：唯佛與佛，乃能究盡諸法實相。所謂諸法如是相。等是也。（十如是者，如是相、如是性、如是體、如是力、如是作、如是因、如是緣、如是果、如是報、如是本末究竟等也。） 〔二、智妙〕，智即全境所發之智也。以境妙故，智亦隨妙。函蓋相應，不可思議。經云：我所得智慧，微妙最第一。是也。（函蓋相應者，函喻境，蓋喻智，應，當也。） 〔三、行妙〕，行即所修之行也。以智妙故，智導於行，行亦隨妙，不可思議。經云：行此諸道已，道場得成果。是也。 〔四、位妙〕，位即修行所歷之位次也。謂十住、十行、十回向、十地等諸位，以行妙故，所證之位亦妙，不可思議。經云：乘是寶乘，遊於四方。是也。（十住者，發心住、治地住、修行住、生貴住、方便具足住、正心住、不退住、童真住、法王子住、灌頂住也。十行者，歡喜行、饒益行、無瞋恨行、無盡行、離癡亂行、善現行、無著行、尊重行、善法行、真實行也。十回向者，救一切眾生離眾生相回向、不壞回向、等一切佛回向、至一切處回向、無盡功德藏回向、隨順平等善根回向、隨順等觀一切眾生回向、真如相回向、無縛解脫回向、法界無量回向也。十地者，歡喜地、離垢地、發光地、焰慧地、難勝地、現前地、遠行地、不動地、善慧地、法雲地也。四方，即東西南北，表前四十位也。） 〔五、三法妙〕，三法即真性、觀照、資成之三法也。真性是理，觀照是慧，資成是定。此之三法，是佛所證，不可思議。經云：佛自住大乘，如其所得法，定慧力莊嚴。是也。（資成者，謂定力能資助成就智慧也。） 〔六、感應妙〕，感即眾生，應即佛也。謂眾生能以圓機感佛，佛即以妙應應之。如水不上升，月不下降，而一月普現眾水，不可思議。經云：一切眾生，皆是吾子。是也。 〔七、神通妙〕，天心名神，慧性名通。天然慧性，徹照無礙，名為神通。謂如來無謀之應，善權方便，稱適機宜，變現自在，不可思議。經云：今佛世尊，入于三昧，是不可思議現希有事。是也。（梵語三昧，華言正定。） 〔八、說法妙〕，謂說大小乘偏圓之法，咸令眾生悟入佛之知見。一音宣演，不可思議。經云：如來能種種分別，巧說諸法，言辭柔軟，悅可眾心。是也。（偏圓者，謂小乘之法，所談之理，非中名偏。大乘之法，所談之理，具足圓滿，名圓也。） 〔九、眷屬妙〕，謂佛出世，十方諸大菩薩，皆來贊輔；或以神通而來生者，或以宿願而來生者，或以應現而來生者，皆名眷屬，俱不可思議。經云：但教化菩薩，無聲聞弟子。是也。 〔十、利益妙〕，謂佛說法，一切眾生咸得開悟本性，入佛知見。猶如時雨，普洽大地，蒙益不可思議。經云：現在未來，若聞一句一偈，我皆與授阿耨多羅三藐三菩提記。是也。（梵語阿耨多羅三藐三菩提，華言無上正等正覺。）



### 丁福保佛學大辭典

【名數】不可思議曰妙，實相之理也。總論因果自他具十妙，此有本迹二種。



### 佛光大辭典

乃指十種超勝之不可思議而言。智解釋‘妙法蓮華經’（法華經）經題中最初之‘妙’字，謂之包含十義，而分別說蹟門十妙、本門十妙、觀心十妙。此說見于法華玄義卷二上、卷七上等。蹟門之十妙屬于法華經前半十四品，系基于方便品的諸法實相之意，而謂藏、通、別之三教與菩薩等之九界為權（方便之法）。與圓教、佛界等之實相對比，權是粗、實是妙（超殊勝）。若自開除執權之心，以表顯實相之意義而言，則權即實、實即權。法華一乘圓教是權實共妙之絕待妙；法華之妙與法華以前諸經之粗相較，為相待之妙，若泯絕相待之言語思慮，則為絕待之妙。又本門之十妙屬于法華經後半十四品，系依據壽量品中開蹟顯本之義，以明久遠本佛之妙。觀心之十妙則是觀照實踐法華經本蹟二門所說之真理。又本蹟二門之十妙各具心法妙、佛法妙、眾生法妙之三法妙，及相待妙、絕待妙之二妙，合為一百二十重。若本蹟相對比，則蹟是權、粗，本是實、妙。茲略述蹟門、本門、觀心之十妙如下：

(一)蹟門十妙，即：(1)境妙，智的對象之境為妙。(2)智妙，觀照之智慧為妙。(3)行妙，實踐覺悟之行為（所修之行）為妙。(4)位妙，實踐階段之階位為妙。(5)三法妙，真性、觀照、資成之三軌為妙。即對境、智、行三妙之果而言，此為三法妙，準此加以類推，三道、三識、三佛性等十種三法亦為妙。(6)感應妙，眾生之根機與佛之應現。即導者與被導者之作用為妙。(7)神通妙，佛之身業為妙。(8)說法妙，佛之口業為妙。 (9)眷屬妙，親近佛陀，受其利益者為妙。(10)利益妙，又作功德利益妙。受益之效果為妙。以上十妙復分為自行（自求菩提之實踐）與化他（教導他人）兩種，(1)至(4)是自行之因，(5)是自行之果，(6)至(8)是化他之能化（導手），(9)、(10)是化他之所化（被導之手）。

(二)本門十妙，分別為：(1)本因妙，從本佛之因而言，其修行之因為妙。(2)本果妙，依其因而得本佛之果為妙。(3)本國土妙，本佛所在之國土為妙。(4)本感應妙，本佛以悟智救度眾生之作用，與被救者之根機相應，故說妙。(5)本神通妙，本佛悟道之初，為救度眾生而示現之神通為妙。(6)本說法妙，本佛悟道最初之說法為妙。(7)本眷屬妙，最初依本佛被教化者為妙。(8)本涅妙，本佛之涅常住，本來具足，異于為教化人而示現之涅。(9)本壽命妙，本佛能自在地示現長短不同之壽命，其壽命為妙。(10) 本利益妙，謂本佛給予之利益為妙。以上十妙復分為自行與化他二種：(1)是自行之因，(2)、(3)、(8)、(9)是自行之果，(4)、(5)、(6)是化他之能化，(7)、(10)是化他之所化。蹟門之目的乃在斷迷妄、悟中道，故詳說自行之因；對此，本門系表佛是久遠佛，乃菩薩漸增長中道智慧，漸次減少變易生死，故詳說自行之果。如此本蹟互異，但其不思議之境界則無差別。

(三)關于觀心十妙，雖在法華玄義中無詳說，但可由湛然之十不二門之說理解之。﹝法華玄義釋簽卷二上至卷七下、法華經綸貫、法華十門觀心十妙釋﹞（參閱‘十不二門’374）


