---
title: 小乘寺賓頭盧為上座
source: deerpark.app
---

### 丁福保佛學大辭典

【故事】梵網經法藏疏一曰：「又聞，西國諸小乘寺以賓頭盧為上座，諸大乘寺以文殊師利為上座。」支那寺院原以憍陳如或賓頭盧為上座，後依不空三藏之奏請，以文殊為上座。表制集二曰：「伏望自今已後令天下，食堂中於賓頭盧上特置文殊師利形像以為上座，詢之聖典具有明文。（中略）斯乃天竺國皆爾，非僧等鄙見，仍請永為恒式。」一心戒文上曰：「凡佛寺上座置大小二座：一者一向大乘寺，置文殊師利菩薩以為上座。二者一向小乘寺，置賓頭盧和上以為上座。三者大小兼行寺，置文殊與賓頭盧兩上座。小乘布薩日賓頭盧為上座，坐小乘次第。大乘布薩日文殊為上座，坐大乘次第。」


