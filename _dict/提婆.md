---
title: 提婆
source: deerpark.app
---

**來源：丁福保佛學大辭典**

<p>【雜語】Deva，譯曰天。如摩訶提婆之譯為大天。提婆達多之譯為天授是也。</p><p>【人名】又作提波，菩薩名，譯作天，後以一目施神，故曰迦那提婆Kāṇadeva，伽那者片目之義。或以一目授女子。本執師子國人，龍樹之弟子，付法藏第十四祖也。提婆菩薩傳曰：「提婆菩薩，南天竺人，婆羅門種，博識才辯，擅名諸國，而以人不信受其言為憂。其國中有大天神，曰大自在天，有人求願，能令滿足。提婆詣廟求入相見，主廟者言：天像至神，不可正視，又使人百日失心。提婆言：是我所願見，若不如此，我豈欲見。主廟者奇其志氣，使入廟。天像動其眼，怒目視之。提婆問天：神則神矣，何其小也？當以威靈感人，智德伏物。而以黃金自多，動頗梨熒惑人，非我所望。便梯像鑿出其眼。觀者皆驚異。提婆言：我使汝等知神不假形，情不託形而已。吾既非慢，神亦非辱也。言已而出，其夜備精饌供天神。天神言：汝得我心，人得我形，汝以心供，人以質饋，知而敬我者汝，畏而誣我者人，汝所供饌盡美，唯無我所須，我所乏者左眼，能施我者便可出之。提婆應命以左手出眼與之。天神讚曰：善哉丈夫，真上施也，汝求何願，我必如汝意。提婆言：我稟明心，不假外質，唯恨悠悠蒙朦，不知信受我言，神賜我願，必當令我言不虛沒。神言：必如願。於是退詣龍樹菩薩，受出家法，剃頭法服，周遊揚化。時南天竺王信受邪道，沙門親子不得一見，提婆欲化之，變形為宿衛士，能幹事。王見之喜，問其人，提婆言：我是一切智人。王驚異，以種種事驗之，果然。於是集國中一切婆羅門使論議，無一敵者，皆剃髮為弟子。有一邪道弟子，恥其師屈，自誓汝以口伏我，我以力伏汝。偶見提婆獨由禪起經行，以刀決之，五臟委地。提婆言：是我先業所害，非汝也。悟然而化。初以眼施神無一目，時人號曰迦那提婆。」百論疏上之上曰：「提婆者天也。蓋是其本名，末稱伽那提婆。伽那者，小一目。以一目施天神，故以為名。復傳云：提婆曾乞食。有女人應發道心，於婆提眼生愛。提婆出之示之，但是不淨，因以發心，故小一目也。」</p>

**來源：佛光大辭典**

<p>(一)梵語deva。譯作天。為五趣之一，六道之一。指天人所住之勝妙世界。翻譯名義集卷二引法華疏謂，天，即天然、自然勝、樂勝、身勝之意。（參閱‘天’1330）</p><p>(二)提婆達多（梵Devadatta  ）之略稱。即佛世時，觸犯五逆罪，破壞僧團，而與佛陀敵對之惡比丘。（參閱‘提婆達多’4960）</p><p>(三)迦那提婆（梵Kāṇa -deva ）之略稱。三世紀時南印度人。因系獨眼，人稱獨眼提婆。居薩羅國龍樹之弟子，深解空之理法，屢次摧破外道邪說，著有百論二卷、四百論、廣百論、百字論等。後至波吒梨城傳道，然因遭忌，遂被狙擊而死。﹝百論序、南海寄歸內法傳卷四﹞（參閱‘迦那提婆’3961）</p>
