---
title: 那伽
source: deerpark.app
---

### 陳義孝佛學常見辭彙

華譯為龍、象、無罪、不來等，稱呼佛或阿羅漢作摩訶那伽，以喻他們都具有大力以及不再來受生死。



### 丁福保佛學大辭典

【異類】Nāga，譯言龍，象，無罪，不來。稱佛或阿羅漢為摩訶那伽，喻其有大力用也。玄應音義三曰：「那伽，此云龍，或云象也。言其大力故以喻焉。」同二十三曰：「那伽有三義：一云龍，二云象，三云不來。孔雀經名佛為那伽，由佛不更來生死故也。」智度論三曰：「摩訶那伽，名阿羅漢。摩訶言大，那名無，伽名罪。阿羅漢諸煩惱斷，以是故名大無罪。次那伽，或名龍，或名象。是五千阿羅漢，諸阿羅漢中最大力，以是故言。如龍名象，水行中龍力大，陸行中象力大。」大日經疏五曰：「摩訶那伽，是如來別號，以況不可思議無方大用也。」俱舍論十三曰：「契經說：那伽行在定，那伽住在定，那伽坐在定，那伽臥在定。」



### 佛光大辭典

梵語nāga 之音譯。(一)意譯龍、象、無罪、不來。稱佛或阿羅漢為摩訶那伽，喻其有大力用。據玄應音義卷二十三載，那伽有三義：(一)龍，(二)象，(三)不來。孔雀經稱佛為那伽，由佛不更來生死之故。大智度論卷三（大二五·八一中）：‘摩訶言大，那名無，伽名罪。阿羅漢諸煩惱斷，以是故名大無罪。’又佛之禪定，稱為那伽定，或那伽大定。俱舍論卷十三（大二九·七二上）：‘有餘部說，諸佛世尊常在定故。心唯是善，無無記心，故契經說：“那伽行在定，那伽住在定，那伽坐在定，那伽臥在定。”’準此，那伽，亦謂‘常在定’之義。（參閱‘龍象’6392）

(二)即彌勒成道時之菩提樹。又作龍華樹、龍華菩提樹。（參閱‘龍華樹’6391）

(三)印度自古以來之種族。非雅利安人種，散住于現今東北印度阿薩密（Assam）地方，以及緬甸西北部等地，崇拜龍蛇。龍城（梵Nāgapura  ）之名，今仍存于各地。


