---
title: 楊枝
source: deerpark.app
---

### 丁福保佛學大辭典

【物名】梵曰憚哆家瑟詫Dantakāṣṭha，譯曰齒木。嚙小枝之頭為細條，用刷牙齒者。楊枝者義譯也。寄歸傳一曰：「每日旦朝須嚼齒木揩齒，刮舌務令如法，盥漱清淨，方行敬禮。（中略）其齒木者，梵云憚哆家瑟詫。憚哆譯之為齒，家瑟詫即是其木。長十二指，短不減八指，大如小指。一頭緩須熟嚼，良久淨刷牙關。（中略）齒木名為楊枝，西國柳樹全稀，譯者輒傳斯號，佛齒木樹實非楊柳。那爛陀寺，目自親觀，既不取信於他，聞者亦無勞致惑。檢涅槃經梵本，云嚼齒木時矣。」大日經疏五曰：「彼當取優曇鉢羅或阿說他木端直嫞好者，不麤不細劑十二指量，凡一切量法皆用大拇指上節側而相捻，是其正數也。此二木是過去佛菩提樹，若無者當求有乳之木，謂桑穀等。」凡西國請俗人，先贈齒木及香水等，而祝其人之健康，以表懇請之意，故請佛菩薩亦用楊枝淨水。觀音懺法曰：「我今具楊枝淨水，惟願大悲哀憐攝受。」毘尼日用切要曰：「取楊枝，律中名曰齒木。楊有四種，皆可梳齒也：一白楊，葉圓。二青楊，葉長。三赤楊，霜降葉赤。四黃楊木，性堅緻難長。今咸以柳條當楊枝，柳條垂下，乃小楊也。若無柳處，將何梳齒？須知一切木皆可梳齒，皆名齒木。但取性和，有苦味者嚼之，不獨謂柳木一種。」

梵網經心地品曰：「不得樗蒲。（中略）爪鏡，蓍草，楊枝，鉢盂，髑髏，而作卜筮。」明蕅益梵網經合註六曰：「楊枝即樟柳神。」



### 佛光大辭典

梵語danta-kāṣṭha，巴利語 danta-kaṭṭha 或 danta-poṇa。音譯作憚哆家瑟q、禪多v瑟插。又作齒木。即磨齒刮舌之木片，為佛制比丘十八物之一。囓小枝之頭為細條，用以刷牙齒者。南海寄歸內法傳卷一朝嚼齒木條（大五四·二○八下）：‘每日旦朝須嚼齒木，揩齒、刮舌，務令如法。盥漱清淨，方行敬禮。（中略）其齒木者，梵雲憚哆家瑟q。憚哆，譯之為齒；家瑟q即是其木。長十二指，短不減八指，大如小指，一頭緩，須熟嚼，良久淨刷牙關。（中略）齒木，名為楊枝，西國柳樹全稀，譯者輒傳斯號，佛齒木樹，實非楊柳，那爛陀寺目自親觀，既不取信于他，聞者亦無勞致惑，撿涅經梵本雲，嚼齒木時矣。’

又凡印度、西域諸國請俗人，先贈齒木及香水等，而祝其人健康，以表懇請之意，故請佛菩薩亦用楊枝淨水，稱為請觀音法或楊枝淨水法；觀音懺法中即有‘我今具楊枝淨水，惟願大悲哀憐攝受’之語。另據法苑珠林所載，天竺人佛圖澄，石勒聞名召之，其子暴病，澄乃取楊枝沾水灑之，遂蘇。故于謝僧醫病時，可稱說‘辱灑楊枝之水’。

據毗尼日用切要所載，有四種楊木可作梳齒之用，即白楊、青楊、赤楊、黃楊。然不獨楊柳之屬可作齒木，一切木皆可梳齒。據五分律卷二十六之說，除漆樹、毒樹、舍夷、摩頭樹、菩提樹等五種之外，餘一切木均可聽任嚼用。其嚼用之法，詳載于根本薩婆多部律攝卷十一。

另據大唐西域記卷五、高僧法顯傳沙只太國條等所載，佛陀遊化x薩羅國時，嘗嚼楊枝，嚼已，插入土中即生根。﹝四分律卷五十三、有部毗奈耶雜事卷十三、大日經疏卷五﹞


