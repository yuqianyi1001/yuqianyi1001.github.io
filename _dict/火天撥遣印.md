---
title: 火天撥遣印
source: deerpark.app
---
### 丁福保佛學大辭典

【印相】其說甚多。曰：撥忍度。忍度者火指（右中指）也，是為撥遣火天之意。或撥水指（無名指）以水撥火之意也。此印最合本軌之說。文云：以禪度（大指）撥戒度（右手無名）即成撥遣。此以水指作撥遣，故以大指撥水指也。如平常之彈指。大疏十六釋請召火天印云：「當側伸右手，其風指（頭指）第三節稍屈，又屈空指上節向掌，直而屈是請召，若先屈而還展是撥遣也。」請召既鉤屈風，撥遣時尤宜撥風也。



