---
title: 四種甘露
source: deerpark.app
---

**來源：丁福保佛學大辭典**

<p>【名數】青黃赤白之四種。瑜伽論四曰：「復有食樹，從其樹裏出四食味，名曰蘇陀，所謂青黃赤白。」同略纂二曰：「有四種蘇陀味者，謂青黃赤白四色妙味。」法華玄贊六曰：「若天得勝，便入非天（即阿修羅）宮中，為奪其女，起此違論。若非天得勝，即入天宮，為求四種蘇陀味，故相戰鬥。」蘇陀Suta，又為Sudhā，指蘇摩Soma。修羅軍與神軍爭神酒甘露，即蘇摩，古來之說也。參照阿修羅條。</p><p>參照：<a href="/dict/阿修羅">阿修羅</a></p><p>【名數】四種之蘇陀Śuta味也。法華玄贊六曰：「若天得勝，便入非天（阿修羅）宮中，為奪其女，起此違論。若非天得勝，即入天宮。為求四種蘇陀味，故相戰諍。」此蘇陀味，即甘露也。註維摩經云：「生曰：天食為甘露味也，食之長壽，遂號為不死食。」甘露通常名Amṛta，譯曰不死。是天酒Soma也。名義集曰：「修陀，或云須陀，此天食也。」</p>

**來源：佛光大辭典**

<p>又作四種蘇陀味。即指青、黃、赤、白四種蘇陀味。蘇陀（梵suta   或 sudhā），意譯作甘露，天酒之意。古來有非天（阿修羅）與天爭奪神酒甘露之說。法華玄贊卷六本（大三四·七六八上）：‘若天得勝，便入非天宮中，為奪其女。（中略）若非天得勝，即入天宮，為求四種蘇陀味，共相戰諍。’又瑜伽師地論卷四（大三○·二九八上）：‘復有食樹，從其樹裡出四食味，名曰蘇陀，所謂青、黃、赤、白。’</p>
