---
title: 蛤蜊觀音
source: deerpark.app
---

### 丁福保佛學大辭典

【菩薩】三十三觀音之一。坐於蛤蜊中，故有此稱。又，唐文宗食蛤蜊，有擘而不開者，焚香禱之，俄變為大士形。帝召終南山惟政禪師問之。師曰：夫物無虛應，此蓋陛下信心廣耳。經云：應以此身得度者，即現此身而為說法。帝曰：大士雖現，末聞說法。師曰：陛下覩此，常耶？非常耶？信耶？非信耶？帝曰：希有之事，焉得不信。師曰：已說法竟。帝大悅，即詔天下寺院立觀音像。見佛祖統紀四十二。



### 佛光大辭典

三十三觀音之一。以其坐于蛤蜊中，故有此稱。此乃起源于唐朝以後之信仰，非經軌中所載。據佛祖統紀卷四十二唐文宗開成元年條記載，唐文宗食蛤蜊，有擘而不開者，乃焚香禱之，蛤蜊忽變現菩薩之形，帝乃詔終南山惟政禪師問此因由，後並詔告天下寺院立觀音像。此為蛤蜊觀音信仰之濫觴。普遍為漁民所崇信。﹝佛像圖匯卷二﹞


