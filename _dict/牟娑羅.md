---
title: 牟娑羅
source: deerpark.app
---

### 丁福保佛學大辭典

【物名】Musāragalva，又作牟娑洛，具名牟娑洛揭婆。譯曰馬腦。又作曰車渠。玄應音義二十一曰：「牟娑洛揭婆，或言目娑囉伽羅婆，此云碼瑙，經論中或云車渠也。」同二十二曰：「牟娑羅，或作謨薩羅，或作摩沙羅，亦作目娑羅，梵言訛轉也。此云馬腦，案此寶或色如馬腦，因此以為名也。」同二十三曰：「牟娑羅寶，亦名摩娑羅，是紺色寶也。」法華玄贊二曰：「車渠，梵云牟娑羅揭婆，青白間色。」慧苑音義下曰：「牟薩羅，或云牟娑羅，此云紫色寶。」


