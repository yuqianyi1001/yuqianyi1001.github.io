---
title: 善哉
source: deerpark.app
---

### 法相辭典

★瑜伽八十三卷九頁雲：言善哉者；是諸聖賢稱贊事故。



### 丁福保佛學大辭典

【雜語】梵語娑度Sādhu，義譯曰善哉。稱讚之辭也。法華經方便品曰：「梵音慰喻我，善哉釋迦文！」同譬喻品曰：「善哉善哉！如汝所言。」智度論曰：「歡喜讚言，善哉善哉！再言之者，喜之至也。」勝鬘寶窟中本曰：「善是好別稱，哉是助語之辭。」法華玄贊四曰：「法爾隨喜，皆云善哉。」寄歸傳三曰：「娑度，義曰善哉。」



### 佛光大辭典

梵語sādhu，巴利語同。音譯作沙度、娑度、薩。為契合我意之稱嘆語。又作好、善、善成、勝、完、正。玄應音義卷十七以‘薩’為‘娑度’之訛略。古印度于開會議決之際，表示贊成時皆用此語；又釋尊或其他諸佛于贊同其弟子之意見時，亦發此語，如無量壽經卷上（大一二·二六六下）：‘佛言：“善哉！阿難，所問甚快！”’此外，持戒作法時亦用之，根本說一切有部百一羯磨卷一（大二四·四五六上）：‘娑度（譯為善，凡是作法了時，及隨時白事皆如是作，若不說者，得越法罪）。’﹝法華經卷七妙音品、大品般若經卷二‘三假品’、根本說一切有部百一羯磨卷八、大智度論卷五十三、南海寄歸內法傳卷一、玄應音義卷二十、翻譯名義集卷五﹞


