---
title: 意許
source: deerpark.app
---

**來源：丁福保佛學大辭典**

<p>【術語】因明學所用之語，存於意而不顯於言曰意許。顯於言曰言陳，因明論大疏三曰：「以彼成立意許法之差別，積聚他用。」因明論直解曰：「口雖不言，心有所指，即意許差別性也。」</p>

**來源：佛光大辭典**

<p>因明用語。指內心已決定某種主張，但尚未表露出來之狀態。即雖不以言語表示，而于意中密藏某一種主張；亦即意中所置許之想法。與‘言陳’（言語所陳）相對稱。而意中所置許之想法未必與口中所發表之言詞相合。蓋因明立論之法則，所立之宗（命題），非立者（立論者）與敵者（問難者）共許（共同認可）不可；然于狡黠手段之論法，立者若將意中之觀點公然發表，則缺乏因（理由）之後二相，必招致種種過失，故常使用曖昧之言詞，以為方便矯立。此時敵者若識破立者于其立宗所懷意中觀點之作法，即立一能與之相違之論式，用立者先前所用之因、喻（譬喻），令其自然成為不能成立之因、喻。‘四相違因’乃是破此之法規，即于宗之前陳（主詞，即有法），與後陳（述詞，即法），各有意許上之相違與言陳上之相違之別，故成為四相違。﹝因明入正理論疏卷中本、卷下本、因明入正理論直解、因明抄﹞</p>
