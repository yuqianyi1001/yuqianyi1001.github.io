---
title: 二乘
source: deerpark.app
---
### 佛光大辭典

乘為運載之意。運載眾生度生死海之法，有二種之別，故稱二乘。(一)指大乘與小乘。佛陀一代所說之教法可大別為大、小二乘。佛為聲聞、緣覺所說之法稱小乘，佛為菩薩所說成佛之法稱大乘。﹝北本大般涅經卷十四聖行品、梁譯攝大乘論卷上﹞

(二)聲聞乘與緣覺乘。即小乘法分為二種：(一)直接聽聞佛陀之教說，依四諦理而覺悟者，稱聲聞乘。(二)不必親聞佛陀之教說，系獨自觀察十二因緣之理而獲得覺悟者，稱緣覺乘。﹝大寶積經卷二十八、北本大般涅經卷十二、華嚴五教章卷一﹞

(三)一乘與三乘。出自華嚴五教章卷一。(一)法華以前說聲聞、緣覺、菩薩三乘證道有別，是為三乘。(二)法華會上，會三乘歸于一佛乘，是為一乘。



### 三藏法數

﹝出華嚴經疏﹞ 〔一、臨門三車〕，臨門三車，喻小乘權教也。謂法華經譬喻品中，三乘之人，於火宅門外，索羊鹿牛三車，求出火宅，以喻三乘之人，依四諦、十二因緣、六度等法修行，得出生死，是名臨門三車。（三乘者，聲聞乘、緣覺乘、菩薩乘也。四諦者，苦諦、集諦、滅諦、道諦也。十二因緣者，一無明、二行、三識、四名色、五六入、六觸、七受、八愛、九取、十有、十一生、十二老死也。六度者，一布施、二持戒、三忍辱、四精進、五禪定、六智慧也。） 〔二、露地牛車〕，露地牛車，喻大乘實教也。謂法華經譬喻品中，諸子既出火宅，到於四衢道中，露地而坐，等賜大白牛車，同歸秘密理藏，是名露地牛車。

﹝出天台四教儀集註﹞ 乘即運載之義。謂二乘之人，乘四諦、十二因緣之法，運出三界生死，至於涅槃，故名為乘。（四諦者，苦諦、集諦、滅諦、道諦也。十二因緣者，一無明、二行、三識、四名色、五六入、六觸、七受、八愛、九取、十有、十一生、十二老死也。梵語涅槃，華言滅度。） 〔一、聲聞乘〕，聞佛聲教，故曰聲聞，謂此人以四諦為乘，知苦、斷集、慕滅、修道，由觀四諦，出離生死，至于涅槃，故名聲聞乘。 〔二、緣覺乘〕，因觀十二因緣，覺悟真空之理，名曰緣覺。謂此人以十二因緣為乘，由觀因緣生滅，即悟非生非滅，出離生死，至於涅槃，故名緣覺乘。



### 陳義孝佛學常見辭彙

聲聞乘和緣覺乘。凡屬修四諦法門而悟道的人，總稱為聲聞乘；凡屬修十二因緣而悟道的人，總稱為緣覺乘。以上二乘又分為愚法二乘和不愚法二乘兩種，愚法二乘是聲聞緣覺二小乘，迷執自法，而愚於大乘法空之妙理；不愚法二乘是與愚法二乘相反，他們善知理法，進入大乘的境界。



### 丁福保佛學大辭典

【術語】乘人使各到其果地之教法名為乘。有一乘乃至五乘之別，其中二乘有三種。



