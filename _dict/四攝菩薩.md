---
title: 四攝菩薩
source: deerpark.app
---
### 佛光大辭典

略稱四攝。意為攝引眾生之四菩薩。指密教金剛界曼荼羅三十七尊中，位于第二院四方之金剛鉤菩薩（梵Vajrāṅkuśa  ）、金剛索菩薩（梵Vajra -pāśa ）、金剛鎖菩薩（梵Vajra -sphoṭa ）、金剛鈴菩薩（梵Vajrāveśa  ）等四位。若將菩薩化益眾生相，分為四種，與四攝菩薩配當，則金剛鉤具有鉤召眾生之義，取其設鉤誘引眾生，猶如釣魚必以鉤。金剛索具有以索引取一切眾生之義，猶如魚既上鉤，則以繩索系引之。金剛鎖（鎖）具有縛住眾生于法界宮之義，猶如既獲魚，則系x之，使不得脫逃。金剛鈴具有歡喜之義，表菩薩攝化眾生成就作業，終得歡喜滿足；猶如世間人捕獲魚，而心生歡喜。

此密教四攝菩薩之鉤、索、鎖、鈴，相當于顯教所說布施、愛語、利行、同事等四攝法，皆為菩薩化他之德。﹝金剛頂瑜伽中略出念誦經卷二、金剛頂經卷二、金剛頂瑜伽略述三十七尊心要、略述金剛頂瑜伽分別聖位修證法門、諸佛境界攝真實經、大教王經卷四、兩部曼荼羅隨聞記卷二﹞



### 丁福保佛學大辭典

【術語】金剛界三十七尊中，四金剛菩薩也。一金剛鉤菩薩，二金剛索菩薩，三金剛鎖菩薩，四金剛鈴菩薩。此四攝菩薩是化他之德也。此三十七尊皆有自行化他二德，三十七尊位於五輪塔婆中之五解脫輪中者，無為安樂之內證也，此四攝菩薩與三十七尊中之隨一同居塔中，是為內證，然住於月輪外塔之四門者，是表化他之德，四攝出四門而利益眾生也。出四攝之門，非出於塔外也。其化他之德譬世法為鉤索鎖鈴。譬如於世間取魚初必有鉤，是鉤菩薩也。次當以繩引之，是索菩薩也。次當以繩貫之，是鎖菩薩也。鎖魚已，則為我有，故當有歡喜之心，是鈴菩薩也，鈴為表示歡喜者。如是四攝，攝引眾生之四德也。鉤眾生於法界宮而縛住之，自歡喜復使他歡喜也。見曼荼羅秘鈔上。秘藏記鈔三曰：「凡四攝有二種功能：一眾生請諸師，二諸師引眾生。」出生義曰：「人天得之而集解脫之眾，聖賢用之而攝迷倒之流，則塔之四門之外採其業用住位者是也。由四菩薩智之所發起焉，是諸聖人不得晏然本所宮觀，而疾甚覆掌，以應群方之請也。



