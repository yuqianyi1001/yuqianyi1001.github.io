---
title: 大佛頂曼荼羅
source: deerpark.app
---

### 丁福保佛學大辭典

【術語】楞嚴經七，言立道場，時以靈山白牛微細之糞，和旃檀，泥於地。（中略）方圓丈六，為八角壇。壇心置一金銀銅木之蓮華。華中盛八月露水置於缽。更以十六蓮華與香燈。參差莊嚴外圍。取白牛乳為煎餅。砂糖。（中略）蜜，於蓮華外，各各圍繞十六華外，以奉諸佛及大菩薩。（中略）敷設十方如來及諸菩薩所有形像。當陽張盧遮那，釋迦，彌勒，阿閦，彌陀，諸大變化，觀音形像，金剛藏兼安其左右。帝釋梵王。（中略）頻那夜迦，張於門側。安置左右云云。大妙經準之。中央之蓮缽，即大佛頂也。八圓鏡，八大佛頂也。十六華爐，八菩薩八金剛也。



### 佛光大辭典

又作攝一切佛頂曼荼羅。即密教以大佛頂為中尊而建立之曼荼羅。覺禪鈔根據大妙金剛經所標之圖為：八葉蓮華之間以獨股杵為界，華台坐法界定印之大佛頂尊師子座，週圍有七寶，華葉之本為八佛頂，其次為八大菩薩，末列八大明王，四角安置四內供養菩薩，外院有外四供養、四攝菩薩，其間則配置八方天。﹝圖像鈔卷二、別尊雜記卷七、秘藏金寶鈔卷六、秘鈔問答卷二﹞


