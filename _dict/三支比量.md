---
title: 三支比量
source: deerpark.app
---

### 陳義孝佛學常見辭彙

即宗、因、喻，為因明學（佛教的論理學）所講，是在與人辯論理法時用的。在辯論理法時，先立出自己的宗義，再用因來說明自己所以要立此宗的原因或理由，然後再拿大家所共同承認的事物來作譬喻，來證明自己的立論不錯。



**來源：三藏法數**

﹝出阿毘達磨雜集論﹞ 比量者，謂以有為法與無為法比類而量度也。 〔一、立宗〕，宗，猶主也，要也。謂如五蘊等法，皆假因緣而生，實無自性，於中求我，決不可得。故對執我論者，先說諸法無我也。（五蘊者，色蘊、受蘊、想蘊、行蘊、識蘊也。） 〔二、立因〕，立因者，謂破執有我者而立因也。若於五蘊等法施設實有我者，此之五蘊，既從眾緣而生，皆是生滅之法，蘊既生滅，我不成就。若離五蘊，而於餘處施設有我者，我無所因，我亦無用。是則皆無有我也。 〔三、立喻〕，立喻者，謂以別法喻所立法也。如於現在世施設實有過去相者，此現在相已生未滅，不應於已生未滅法中，施設過去已滅之相。若離現在而於餘處施設過去相者，然過去世相既滅壞，不應施設有相，此過去相不可得，以喻諸法皆不可得也。



### 丁福保佛學大辭典

【術語】因明法也。以宗因喻之三分立比量也。比量者以因喻之二者，比知宗義也。


