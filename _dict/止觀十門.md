---
title: 止觀十門
source: deerpark.app
---

### 丁福保佛學大辭典

【名數】一、心行稱理攝散名止。二、止不滯寂，不礙觀事。三、由理事交徹而必俱遂使止觀無礙而雙運。四、理事形奪而俱盡，故止觀兩亡而絕寄。五、絕理事無礙之境，與泯止觀無礙之心，二而不二，故不礙心境而一味，不二而二，故不礙一味而心境。六、由即理之事攝一切法故，即止之觀，亦見一切。七、由此事即是彼事故，今止觀見此心即是彼心。八、由前中六則一多相入而非一。七則一多相是而非異，此二不二同一法界，止觀無二之智，頓見即入二門，同一法界而無散動。九、由事則重重無盡，止觀亦普眼齊照。十、即此普門之智為主，故頓照普門法界時，必攝一切為伴，無盡無盡。出宗鏡錄三十五。


