---
title: 宿住隨念智力
source: deerpark.app
---

**來源：法相辭典**

<p>★瑜伽四十九卷十九頁雲：若于種種有情眾中，謂于東方南西北方，種種名字，假設安立品類差別，隨先過去所有自體，八言說句差別類中，隨念六種略所行行，有無量種宿住隨念。何等名為八言說句？謂如是名，如是生類，如是種姓，如是飲食，如是領受苦樂差別，如是長壽，如是久住，如是所有壽量邊際。何等名為隨言說句六種略行？一者、呼召假名，二者、剎帝利等色類差別，三者、父母差別，四者、飲食方軌，五者、興盛衰損，六者、壽量差別。由諸世間，依憑如是八言說句，六種略行，于自于他，起言起說。此是我名，此是彼名；我是剎帝利，彼是剎帝利；我是婆羅門、吠舍、戍達羅，彼是婆羅門、吠舍、戍達羅；此是我母，此是彼母。如說其母，父、亦如是。我食如是色類飲食。所謂酪漿羹飯糜等。彼食如是色類飲食。乃至廣說。我有如是色類興衰、差別而轉，彼有如是色類興衰、差別而轉。我住如是色類年齒。所謂或少、或中、或老。彼住如是色類年齒。乃至廣說。唯有爾所隨先過去所有自體八言說句差別類中六種略行。過此，無有餘言說句、及以略行。是故唯于如是品類，發起隨念；更無有增。即于此中，若言說行所有行相，若言說句所有標說，及即于此隨起憶念。是故說言：並相，並說，皆是隨念。</p>

**來源：丁福保佛學大辭典**

<p>【術語】佛十力之一。知過去宿世之智力也。</p>

**來源：佛光大辭典**

<p>梵語pūrva-nivāsānusmṛti-jñāna-bala。又作宿命無漏智力、宿命智力。佛十力之一。謂佛能了知過去世種種事之智力。﹝大毗婆沙論卷三十、大智度論卷二十四﹞（參閱‘十力’361）</p>
