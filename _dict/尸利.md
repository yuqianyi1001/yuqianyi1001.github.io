---
title: 尸利
source: deerpark.app
---

**來源：丁福保佛學大辭典**

<p>【雜語】又作師利，室利，室離，室哩。譯有首，勝，吉祥，德之四義。華嚴疏鈔十二曰：「梵云室利，一名四實：一首，二勝，三吉祥，四德。」探玄記四曰：「梵語呼頭為室利。」大日經疏七曰：「室利具德吉祥義也。」行願讚疏鈔二曰：「室哩（二合）。」梵Śrī又，文殊尸利之略。四明教行錄曰：「補處逸多，尚受折於維摩詰，上首尸利甘負屈於菴提遮。」</p>
