---
title: 省庵
source: deerpark.app
---

### 丁福保佛學大辭典

【人名】蓮宗九祖之第九祖也。名實賢，字思齊。常熟時氏子。既出家，叩靈鷲和尚，參念佛者是誰，得悟。後於鳳山梵天講寺，屏絕諸緣。純提淨土。結長期，晝夜六時念佛，與同人互相策勵，人皆謂永明再來。癸丑佛成道日，謂弟子曰：我於明年四月十四日長往矣。自此掩關寸香齋，限晝夜課佛十萬聲。至期跏趺見佛來迎而化。年七十四。所著有續往生傳，西方發願文，淨土詩一百八首，東海若解，舍利涅槃諸懺，並行於世。見省庵語錄附錄本傳。


