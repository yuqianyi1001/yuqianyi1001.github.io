---
title: 耆婆天
source: deerpark.app
---
### 佛光大辭典

意為命天，即長命之天。此天為帝釋天左右之侍衛。西域諸國風俗，皆事長命天神，子生三歲，即謁此天之廟，以求長命百歲。﹝楞嚴經卷二﹞



### 丁福保佛學大辭典

【天名】譯曰命天。長命之天也。楞嚴經二曰：「王言：我生三歲，慈母攜我，謁耆婆天。」長水疏曰：「耆婆此云命，西國風俗，皆事長命天神。子生三歲，即謁彼廟，謝求得也。」此天為帝釋天左右之侍衛。長阿含經曰：「釋提桓因左右，常有十大天子，隨從侍衛。何等為十？一名因陀羅，二名瞿夷，三名毘樓，四名毘樓婆提，五名陀羅，六名婆羅，七名耆婆，八名靈醯兔，九名物羅，十名難頭。」



