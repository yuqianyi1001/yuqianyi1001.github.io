---
title: 楞伽經
source: deerpark.app
---
### 佛光大辭典

梵名Laṅkāvatārasūtra  。凡四卷。全稱楞伽阿跋多羅寶經。劉宋求那跋陀羅譯（443）。收于大正藏第十六冊。楞伽，山名；阿跋多羅，入之義。意謂佛陀入此山所說之寶經，為法相宗所依六經之一。本經宣說世界萬有皆由心所造，吾人認識作用之對象不在外界而在內心。系結合如來藏思想與唯識阿賴耶識思想，為代表印度後期大乘佛教思想之經典，其成立年代約于西元四百年前後。全經一再強調，迷的根源乃在于無始以來之習氣及未能了知諸法乃自心之顯現，故若能徹悟意識之本性，舍離能取、所取之對立，則可臻于無所分別之世界。

本經現存之梵本系尼泊爾所傳，日本學者南條文雄、河口慧海等人于一九二三年將之校正出版。漢譯本有三種，皆收于大正藏第十六冊：(一)即求那跋陀羅之譯本，又稱四卷楞伽經、宋譯楞伽經。(二)北魏之菩提流支譯（513）之入楞伽經，十卷。又稱十卷楞伽經、魏譯楞伽經。(三)唐代實叉難陀譯（700～704）之大乘入楞伽經，七卷。又稱七卷楞伽經、唐譯楞伽經。于三種漢譯本中，四卷楞伽經為菩提達磨所付囑慧可者，故古來特為禪宗所重。據續高僧傳法衝傳載，四卷楞伽之講述可分為二支，一為僧粲以下諸師，依南天竺一乘宗講述之；一為曇遷等諸師，依攝大乘論而講述之。然于南北朝時代，本經尚未有普遍之研究。至唐代，則隨禪宗之發展，本經亦隨之備受重視，于當時有所謂‘楞伽師’、‘楞伽宗’之出現。另自玄賾之‘楞伽人法志’、淨覺之‘楞伽師資記’等書之撰述，亦可窺見當年以本經作為傳持依據之風氣，直至神會等人提出以般若主義取代楞伽之主張，始漸產生重視金剛經之風潮。除漢譯本外，另有西藏譯本與日譯本。藏譯本有二種，第一種與梵文原典完全一致，第二種則為漢譯本之重譯本。

本經之注疏極多，較重要者有入楞伽經疏五卷（菩提流支）、楞伽經疏七卷（新羅元曉）、楞伽經疏六卷（隋代曇遷）、楞伽經注五卷（唐代智嚴）、入楞伽心玄義一卷（法藏）等，及西藏大藏經中之聖入楞伽經注（梵Āryalaṅkāvatāravṛtti  ）。此外，淨影寺慧遠之大乘義章則為本經之重要研究論著。

本經採用甚多佛教諸學派之學說，並從諸派之學說來敘述宗教上之體驗。其與佛教思想有關連且較為重要者為：(一)結合如來藏與阿賴耶識思想，而為後世大乘起信論思想之先驅。(二)將禪分為愚夫所行禪、觀察義禪、攀緣如禪、如來禪等四種。此為禪宗史上頗值得注意之資料。(三)對後期之唯識學說，尤以護法之唯識，影響甚大。﹝歷代三寶紀卷九、大唐西域記卷十一、開元釋教錄卷四、卷五、卷六、卷九﹞



### 丁福保佛學大辭典

【經名】有四譯，今存三本：一宋求那跋陀羅譯，名楞伽阿跋多羅寶經，有四卷，名四卷楞伽。二元魏菩提流支譯，名入楞伽經，有十卷，名十卷楞伽。三唐實叉難陀譯，名大乘入楞伽經，有七卷，名七卷楞伽。本經各家之著述如下：入楞伽經心玄義一卷，唐法藏撰。楞伽經註卷二卷五，唐智儼註，殘缺。楞伽經通義六卷，宋善月述。楞伽經集註四卷，宋正受集注。大乘入楞伽經註十卷，宋寶臣述。楞伽經纂四卷，宋楊彥國纂。觀楞伽經記八卷，明德清筆記。楞伽補遺一卷，明德清撰。楞伽經玄義一卷，明智旭撰述。楞伽經義疏九卷，明智旭撰。楞伽經合轍八卷，明通潤述。楞伽阿跋多羅寶經註解八卷，明宗泐如玘同註。楞伽經參訂疏八卷，明廣莫參訂。楞伽經宗通八卷，明曾鳳儀宗通。楞伽經心印一卷，淨挺著。楞伽經心印八卷，前有科文函昰疏。楞伽經精解評林一卷，明焦竑纂。楞伽經疏卷中，殘缺。



