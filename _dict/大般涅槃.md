---
title: 大般涅槃
source: deerpark.app
---

**來源：陳義孝佛學常見辭彙**

<p>梵語摩訶般涅槃那，譯義摩訶為大，是讚美寂靜之德，般為入，是歸趣之義，涅槃為滅，是滅煩惱及身心之義，那為息，是安息之義，合之為大入滅息，簡稱為大般涅槃，是指佛度世已畢，歸於圓寂的意思。</p>

**來源：丁福保佛學大辭典**

<p>【術語】梵語摩訶般涅槃那Mahāparinirvāṇa，譯言大入滅息，或大滅度，大圓寂入等。大者美滅德之稱，滅者，滅煩惱滅身心之義，息者安息之義，度者，超度生死之義，圓寂者圓滿功德寂滅相累之義，入者歸於滅也。大乘義章十八曰：「摩訶般涅槃那，磨訶為大，大義有六。（中略）槃，此翻為入，入義有之。（中略）涅槃，此翻為滅，滅煩惱故滅生死故名之為滅，離眾相故大寂靜故亦名為滅。那者名息，究竟解脫永蘇息故。息何等事？息煩惱故，息生死故，又息一切諸行事故。」涅槃玄義上曰：「摩訶此翻為大，般涅此翻為滅，槃那此翻為度，是為大滅度也。」四教儀集註上曰：「大即法身，滅即解脫，度即般若，即三德秘藏也。」華嚴經疏鈔五十二曰：「疏涅槃正名為滅，取其義類乃有多方，總以義翻稱為圓寂，以義滿法界德備塵沙曰圓，體窮真性妙絕相累為寂。鈔梵云摩訶般涅槃那，具翻為大圓寂入，謂那即入義，應迴在入。（中略）總以義翻者即唐三藏等，在義周圓。」</p>
