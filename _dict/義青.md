---
title: 義青
source: deerpark.app
---

### 丁福保佛學大辭典

【人名】青社人。姓李氏。於妙相寺試經得度，習百法論。一日歎曰：「三祇途遠，自困何益。」乃入京師聽華嚴嘗讀法慧菩薩偈，至即心自性句，猛省曰：「法離文字，寧可講耶？」去叩禪林，參浮山法遠於聖巖寺，隨侍凡六年。洞下宗旨，悉皆究明。遠即付大陽警玄之頂相，皮履，直裰，更囑曰：代我續其宗風。無久滯此。宜善護持。」尋見圓通法秀，意氣相投，自是道聲藉藉。初住建州白雲山，尋遷舒州投子山，舉大陽之宗風，故有投子之號。年壽並缺。法嗣九人，芙蓉道楷最著。所著有投子青禪師錄二卷。見續傳燈錄，佛祖通載等。



### 佛光大辭典

（1032～1083）宋代僧。青社（山東）人，俗姓李。七歲，于妙相寺出家，習百法論。後轉習華嚴，見‘即心自性’一語，猛然有省，遂棄而遊訪禪林。參謁聖岩寺之浮山法遠（圓鑑），隨侍六年，了悟洞下宗旨，法遠乃以大陽警玄之頂相、衣履、直裰付囑之。未久，見圓通法秀，意氣相投，自是道聲遠播。初住建州白雲山，未久即遷舒州投子山，舉大

陽之宗風，故有‘投子’之號。宋神宗元豐六年示寂，敕謚‘慈濟’，世壽五十二。法嗣九人，以芙蓉道楷最著。著有投子青禪師錄。﹝續傳燈錄卷二十六、五燈會元卷十四、佛祖歷代通載卷十九、禪林僧寶傳卷十七﹞


