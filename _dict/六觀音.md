---
title: 六觀音
source: deerpark.app
---

**來源：陳義孝佛學常見辭彙**

<p>１．顯教的六觀音是大悲觀音、大慈觀音、獅子無畏觀音、大光普照觀音、天人丈夫觀音、大梵深遠觀音。２．密教的六觀音是千手觀音、聖觀音、馬頭觀音、十一面觀音、准提觀音、如意輪觀音。３．以六觀音分配於六道。茲列表說明如下：####千手────大悲────地獄道##聖─────大慈────餓鬼道##馬頭────師子無畏──畜生道##十一面───大光普照──修羅道##准提────天人丈夫──人道##如意輪───大梵深遠──天道##</p>

**來源：丁福保佛學大辭典**

<p>【名數】有二種：一種：一大悲觀音，二大慈觀音，三師子無畏觀音，四大光普照觀音，五天人丈夫觀音，六大梵深遠觀音也。一種：一千手觀音，二聖觀音，三馬頭觀音，四十一面觀音，五准胝觀音，六如意輸觀音也。大悲等六觀音為天台之義立。摩訶止觀二曰：「大悲觀世音破地獄道三障，此道苦最重，宜用大悲。大慈觀世音破餓鬼道三障，此道飢渴，宜用大慈。師子無畏觀世音破畜生道三障，獸王威猛，宜用無畏。大光普照觀世音破阿修道三障，其道猜忌嫉疑，宜用普照。天人丈夫觀世音破人道三障，人道有事理，事伏憍慢稱天人，理則見佛性，稱丈夫。大梵深遠觀世音破天道三障，梵是天王，標王得臣。」（三障者惑業苦）。或謂天台引用陀羅尼雜咒，案陀羅尼雜集七曰：「吉祥神咒，南無觀世音，能施無畏力，一切和雅音，勇猛師子音，大梵清淨音，大慈妙法音，天人大丈夫，能施眾生樂，滅除無明使，濟度生死海。」較諸今之六名，無大悲及大光普照，多和雅，且無對破六道苦之明文。或謂係引七佛八菩薩神咒經一所：「南無觀世音，師子無畏音，大慈柔軟音，大梵清淨音，大光普照音，天人丈夫音，能施眾生樂，濟度生死岸。」然是僅為五觀音，無大悲，且無對於六道之文。可決為天台之義立也。迨千手等六觀音，盛傳於密部，遂見種種之觀音，密教之徒，舉此六觀音，附於止觀之文。或言唐道邃六字經驗記中列此六觀音，然未得此本，不能詳之。一說，千手等六觀音，與大悲等六觀音相配，出於日本真言宗。二種之六觀音及六道之分配如圖。古德之頌曰：「大悲千地獄，大慈正餓鬼，師子馬頭畜，大光面修羅，天人准泥人，大梵如意天。」其中第二之聖觀音為觀音菩薩之正體，無千手馬頭等異相，故但謂之聖觀音，又云正觀音。新曰聖觀自在菩薩（又作正），是乃法華經普門品所說之觀音，胎藏界右方蓮華部之部主是也。胎藏界中總有四觀音：一為中臺八葉院之觀音，二為觀音院之觀音，三為釋迦院之觀音，四為文殊院之觀音。皆聖觀音也。</p>

**來源：佛光大辭典**

<p>指教化六道之六種觀世音菩薩，即大悲、大慈、師子無畏、大光普照、天人丈夫、大梵深遠等。據摩訶止觀卷二載，大悲觀世音破地獄道三障，大慈觀世音破餓鬼道三障，師子無畏觀世音破畜生道三障，大光普照觀世音破阿修羅道三障，天人丈夫觀世音破人道三障，大梵深遠觀世音破天道三障。又日本台密認為化導餓鬼之千手觀音、化導地獄之聖觀音、化導畜生之馬頭觀音、化導修羅之十一面觀音、化導人間之不空I索觀音、化導天人之如意輪觀音為六觀音。東密則刪除不空I索，另加準胝觀音。亦有綜合台密、東密二說，稱為七觀音者。﹝七佛八菩薩所說大陀羅尼神咒經卷一、陀羅尼雜集卷七﹞</p>
