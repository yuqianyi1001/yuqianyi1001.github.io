---
title: 仙豫
source: deerpark.app
---

### 丁福保佛學大辭典

【本生】又曰仙譽。國王名。昔釋迦如來為仙豫王時。殺誹謗大乘法之五百婆羅門，婆羅門命終後，生於地獄，悔過，發大乘之信，即生於甘露鼓如來世界。涅槃經十二曰：「我念往昔於此閻浮提作大國王，名曰仙豫，愛念敬重大乘經典。（中略）聞婆羅門誹謗方等，聞已即時斷其命根。善男子！以是因緣，從是已來，不墮地獄。」同十六曰：「諸婆羅門命終之後，生阿鼻地獄，即有三念。（中略）於大乘方等經典生信敬心，尋時命終生甘露鼓如來世界。」諸經要集十一曰：「如仙譽國王，殺五百婆羅門生地獄中。發生信心，生甘露國。」



### 佛光大辭典

為釋迦佛于過去世為國王時之名。又作仙譽、仙預。昔釋迦如來為仙譽王時，愛念敬重大乘經典，一日聞有五百婆羅門誹謗方等經，乃即時殺五百婆羅門。婆羅門命終後，墮于地獄，遂悔過而發大乘之信，即生于甘露鼓如來世界。﹝北本涅經卷十二、南本涅經卷十一﹞


