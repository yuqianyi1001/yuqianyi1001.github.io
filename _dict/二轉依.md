---
title: 二轉依
source: deerpark.app
---
### 三藏法數

﹝出楞嚴經義海﹞ 〔一、轉煩惱依菩提〕，煩惱者，昏煩之法，惱亂心神，即一切眾生無明妄惑也。梵語菩提，華言道，即一切諸佛所悟所證之道也。然菩提、煩惱，其性是一，但由迷悟，不分而分。眾生迷故，即轉菩提而為煩惱；諸佛悟故，即轉煩惱而為菩提。若能了達煩惱即是菩提，念念修習，是名轉煩惱依菩提也。 〔二、轉生死依涅槃〕，生死者，一切眾生虛妄生滅也。梵語涅槃，華言滅度，即一切諸佛所悟所證之果也。然生死涅槃，性元是一，但由迷悟，不分而分。眾生迷故，即轉涅槃而為生死；諸佛悟故，即轉生死而為涅槃。若能了達生死即是涅槃，念念證入，是名轉生死依涅槃也。



### 丁福保佛學大辭典

【術語】相宗以第八識為迷悟之所依，性宗以真如為迷悟之所依。今轉第八識或真如之迷依，而為悟依，以得菩薩涅槃之二果，謂之二轉依。楞嚴經七曰：「如來無上菩提及大涅槃二轉依。」見轉依條。

參照：<a href="/dict/轉依">轉依</a>



