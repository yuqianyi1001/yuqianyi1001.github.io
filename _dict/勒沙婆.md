---
title: 勒沙婆
source: deerpark.app
---
### 佛光大辭典

梵名Ṛṣabha   或 Ṛṣabhanātha。意譯牛仙。為中印度x薩羅國阿u陀王之子；為佛出世以前，盛行于印度之三種外道仙人之一，即尼犍子外道（耆那教）之開祖。于耆那教中，多以此仙人為過去世二十四佛之初祖。主張以苦行為解脫之法，謂現世之苦若受盡，樂法自生。據止觀輔行傳弘決卷十載，勒沙婆以算術為勝法，造經十萬偈。又勒沙婆本為‘牛’之義，後成為尊稱聖者之廣義用法；如一百五十佛贊頌、翻譯名義大集等，皆以之為佛之異稱。﹝百論卷上舍罪福品、百論疏卷上之中﹞（參閱‘尼幹子外道’1889、‘耆那教’4283）



### 丁福保佛學大辭典

【人名】三仙之一。三仙者，釋迦佛出世以前，盛行於天竺之三種外道仙人也。勒沙婆，譯曰苦行。即尼犍子外道，又云離繫外道。止觀十曰：「勒沙婆，此翻苦行。計因中亦有果亦無果。」同輔行曰：「勒沙婆，此云苦行。未知出時節，以算數為聖法，造經亦有十萬偈，名尼犍子。」百論疏上之中曰：「勒沙婆者，此云苦行仙。其人計身有苦樂二分，現世併受，苦盡而樂法自出，所說之經名尼犍子，有十萬偈。」梵Ṛṣabha。



