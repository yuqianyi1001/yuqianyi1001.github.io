---
title: 攝取
source: deerpark.app
---

### 丁福保佛學大辭典

【術語】攝物而取之也。又佛以慈悲之光明攝救苦眾生也。無量壽經上曰：「我當修行攝取佛國清淨莊嚴無量妙土。」觀無量壽經曰：「一一光明徧照十方世界，念佛眾生攝取不捨。」



### 佛光大辭典

梵語parigraha。(一)又作攝取不舍。謂阿彌陀佛攝受護念念佛之眾生而不舍。據觀無量壽經載，阿彌陀佛之光明遍照十方世界，攝受照護念佛之眾生而不舍，故稱攝取不舍，或稱攝取照護、攝護。其光明之利益，稱為攝取光益。善導之觀經疏定散義舉出念佛眾生蒙攝取利益之三緣，此謂攝取三緣。即：(一)親緣，謂佛與眾生之意志、行為（即三業）相應。(二)近緣，謂眾生願見佛，佛即應念顯現于其眼前。(三)增上緣，謂眾生由念佛而消除其罪障，臨終時，佛與聖眾迎往淨土。﹝觀無量壽佛經疏卷下（智）、安樂集卷下、往生禮贊偈﹞

(二)選擇之意。謂攝物而取之。無量壽經卷上（大一二·二六七中）：‘我當修行攝取佛國清淨莊嚴無量妙土，令我于世速成正覺。’


