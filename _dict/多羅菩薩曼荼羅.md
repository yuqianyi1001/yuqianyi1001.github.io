---
title: 多羅菩薩曼荼羅
source: deerpark.app
---

### 丁福保佛學大辭典

【術語】大方廣曼殊室利經謂多羅菩薩曼荼羅，四方三院。先於中胎畫釋迦牟尼佛，坐寶師子座，作說法相。右邊應畫觀自在菩薩，坐蓮華上，合掌瞻仰持白蓮華，身白紅色，嚴飾瓔珞，首戴寶冠，左絡白神索。左邊畫金剛藏菩薩，左手持金剛杵，身淺綠色。（中略）於釋迦如來師子座下畫蓮華池。於其池中，有妙寶華，作赤光色，如紅玻璃，放大光明。其蓮華中坐多羅菩薩，左手持青蓮華，右手仰安臍上，如坐禪勢，眼亦如是，嚴飾瓔珞，披紗縠朝霞衣，怡然而住（云云）。



### 佛光大辭典

為大方廣曼殊室利經觀自在多羅菩薩曼荼羅品中所說之曼荼羅。謂若有善女子，欲成就一切種智，乃擇勝地，造四肘、八肘、十六肘等之壇，以四方為三院。此曼荼羅之中央為釋迦牟尼佛說法之相，其右為觀自在菩薩，左為金剛藏菩薩，後有彌勒、大勢至等八大菩薩。于釋迦如來師子座之下有一蓮池，池中有寶蓮花，多羅菩薩即趺坐于蓮花之中，左手持青蓮花，右手上仰，置于臍上，作坐禪之姿。上記諸尊之週圍及曼荼羅壇四方四門之外，另繪有無數菩薩、明王、諸天、藥叉、龍王等。


