---
title: 觀
source: deerpark.app
---

### 陳義孝佛學常見辭彙

以正慧觀察事理的意思。



### 法相辭典

★瑜伽十三卷二十頁雲：雲何觀？謂或三事觀，或四行觀，或六事差別所緣觀。三事觀者：一、有相觀，二、尋求觀，三、伺察觀。四行觀者：謂于諸法中，簡擇行觀、極簡擇行觀、遍尋思行觀、遍伺察行觀。六事差別所緣觀者：一、義所緣觀，二、事所緣觀，三、相所緣觀，四、品所緣觀，五、時所緣觀，六道理所緣觀。

★二解　瑜伽三十一卷八頁雲：雲何為觀？謂四行三門六事差別所緣觀行。

★三解　瑜伽九十五卷五頁雲：雲何名觀？謂于內外諸大種色、及所餘蘊，正抉擇慧；說名為觀。

★四解　顯揚二卷十八頁雲：觀者：謂于如所聞思法中、正修行時，由緣三摩地影像境作意故；得安三摩地故；簡擇諸法。



### 三藏法數

觀者，觀察也。謂修觀之時，於一一觀法中，善能觀察一一法相，而不證彼小乘寂滅解脫，直趣無上菩提也。（梵語菩提，華言道。）



### 丁福保佛學大辭典

【術語】觀察妄惑之謂，又達觀真理也。即智之別名。梵之Vipaśyanā（毘婆舍那），又Vidarśanā也。觀經淨影疏曰：「觀者，繫念思察，說以為觀。」大乘義章二曰：「麤思名覺，細思名觀。」淨名經三觀玄義上曰：「觀以觀穿為義，亦是觀達為能，觀穿者即是觀穿見思恒沙無明之惑，故名觀穿也。觀達者達三諦之理。」遊心法界記曰：「言觀者觀智，是法離諸情計故名為觀也。」止觀五曰：「法界洞朗，咸皆大明，名之為觀。」


