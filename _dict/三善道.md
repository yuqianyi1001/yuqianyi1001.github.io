---
title: 三善道
source: deerpark.app
---
### 佛光大辭典

‘三惡道’之對稱。又作三善趣。指由三品善業轉生趨向天道、人道、阿修羅道等三種善處。法華經玄義卷二下（大三三·六九八下）：‘無明與下品善行合，即起修羅因緣，如畫黃色；無明與中品善行合，即起人因緣，如畫白色；無明與上品善行合，即起天因緣，如畫上上白色。’﹝大智度論卷三十、摩訶止觀卷五上、大乘義章卷八末、翻譯名義集卷四﹞



### 三藏法數

﹝出四教儀集註﹞ 三善道者，謂天、人、阿脩羅，同修十善，雖有上中下品不同，皆名善道。（十善者，不殺生、不偷盜、不邪婬、不妄語、不兩舌、不惡口、不綺語、不貪欲、不瞋恚、不邪見也。） 〔一、天道〕，天即欲界、色界、無色界諸天也。謂因修上品十善，復修世間禪定，得生其中，是名天道。 〔二、人道〕，人即四天下之人也。謂因行五常、五戒，復行中品十善，得生其中，是名人道。（四天下，即四洲：東弗于逮，西瞿耶尼，南閻浮提，北鬱單越也。五常者，仁義禮智信也。五戒者，不殺、不盜、不邪婬、不妄語、不飲酒也。） 〔三、脩羅道〕，梵語阿脩羅，華言無酒。謂雖行五常，欲勝他故，行下品十善，得生其中，是名脩羅道；亦名仙道者，以脩羅一道攝屬不定故也。（無酒者，脩羅於四天下採花醞於大海，魚龍業力，其味不變，遂瞋妒，誓斷酒，故名無酒。）



### 陳義孝佛學常見辭彙

天、人、阿修羅。天屬上善，人屬中善，阿修羅屬下善。



### 丁福保佛學大辭典

【名數】對於三惡道而立三善道。由善業所赴，故名善道。一、天道，由上品之善所赴者。二、人道，由中品之善所赴者。三、阿修羅道，由下品之善所赴者。智度論三十曰：「善有上中下，故有三善道，天人阿修羅。」同九十六曰：「善業亦有上中下：上者天，中者人，下者阿修羅等。」



