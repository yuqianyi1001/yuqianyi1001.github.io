---
title: 十羅剎女
source: deerpark.app
---
### 佛光大辭典

即守護受持法華經者之十位羅剎女。典出于法華經卷七陀羅尼品、正法華經卷十總持品。特為日本天台宗、日蓮宗所尊崇。(一)藍婆羅剎女（梵Lambā  ），又稱有結縛羅剎女，系右手按劍，左手持經卷之像。(二)毗藍婆羅剎女（梵Vilambā  ），又稱離結羅剎女，雙手敲鈸。(三)曲齒羅剎女，又稱施積羅剎女，手持花籠。(四)華齒羅剎女（梵Puṣpa -dantī ），又稱施華羅剎女，右手下垂，屈左手以持寶珠。(五)黑齒羅剎女（梵Makuṭa  ），又稱施黑羅剎女，左手執寶幢，屈右手置于胸前。(六)多發羅剎女（梵Keśīnī  ），又稱被發羅剎女，右手執寶幢，屈左手置于胸前。(七)無厭足羅剎女（梵Acalā  ），又稱無著羅剎女，左手執水瓶，右手執蓮瓣。(八)持瓔珞羅剎女（梵Mālā -dhārī ），又稱持華羅剎女，兩手持瓔珞。(九)皋帝羅剎女（梵Kuntī  ），又稱何所羅剎女，雙手捧持經篋。(十)奪一切眾生精氣羅剎女（梵Sarvasattvojahārī  ），又稱取一切精羅剎女，雙手合十。十位皆為立像。另于‘法華十羅剎法’中，有詳盡而迥異之記載。此外，蓮華三昧經說初四羅剎為淨行等四大菩薩、第五為釋迦佛、次四者為八葉之四大菩薩、第十為多寶如來。並菩薩處胎時、初生及生後，此等羅剎女常衛護之。﹝孔雀明王經卷中、隋韌右耙槍煬硐隆□□□□木渚硎□隆□□□迨杈硎□、佛像圖匯卷三﹞（參閱‘十羅剎女神本地’502）



### 丁福保佛學大辭典

【名數】法華經陀羅尼品所說：一、藍婆，正法華謂之結縛。能繫縛眾生而殺害之，故名結縛。若從於歸佛之後，則縛煩惱之賊。二、毘藍婆，正法華謂之離結。即結縛人，或脫離之而得自在，故名離縛。若從於歸佛之後，則遠離煩惱之結使。三、曲齒，正法華謂之施積。齒牙生於上下甚可怖畏，故名曲齒，若從於歸佛之後，則積財而施於人。四、華齒，正法華謂之施華。齒牙鮮明，上下並生，故名華齒。五、黑齒，正法華謂之施黑。齒牙黑色，有可畏之相，故名黑齒。六、多髮，正法華名為被髮。並是從於形相也。七、無厭足，害眾生而無厭足，故名無厭足。若從於歸佛之後，則慈念眾生而不厭，故名。八、持瓔珞，正法華謂之持華。是皆從其所執之物名之也。九、皋帝，正法華謂之何所。天上人間，來往自在，故名何所。若從於歸佛之後，則諸法皆空無染，無所住著，故名何所。十、奪一切眾生精氣，十女並為羅剎女，奪人之精氣，今以總名為別名也。若從於歸佛之後，則奪除一切眾生之煩惱惡氣而長養菩提之善法。



