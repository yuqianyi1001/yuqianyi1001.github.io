---
title: 八難
source: deerpark.app
---
### 佛光大辭典

(一)梵語aṣṭāv akṣaṇāḥ，巴利語aṭṭhakkhaṇā。指不得遇佛、不聞正法之八種障難。又作八難處、八難解法、八無暇、八不閒、八非時、八惡、八不聞時節。據長阿含卷九‘十上經’、中阿含卷二十九‘八難經’等載，八難即：(一) 在地獄難，眾生因惡業所感，墮于地獄，長夜冥冥而受苦無間，不得見佛聞法。(二)在餓鬼難，餓鬼有三種：(1)業最重之餓鬼，長劫不聞漿水之名。(2)業次重之餓鬼，唯在人間伺求蕩滌膿血糞穢。(3)業輕之餓鬼，時或一飽，加以刀杖驅逼，填河塞海，受苦無量。(三)在畜生難，畜生種類不一，亦各隨因受報，或為人畜養，或居山海等處，常受鞭打殺害，或互相吞啖，受苦無窮。(四)在長壽天難，此天以五百劫為壽，即色界第四禪中之無想天。無想者，以其心想不行，如冰魚蟄蟲，外道修行多生其處，而障于見佛聞法。(五)在邊地之鬱單越難，鬱單越，譯為勝處，生此處者，其人壽千歲，命無中夭，貪著享樂而不受教化，是以聖人不出其中，不得見佛聞法。(六)盲聾喑啞難，此等人雖生中國（指古印度中部摩竭陀國一帶），而業障深重，盲聾喑啞，諸根不具，雖值佛出世，而不能見佛聞法。(七)世智辯聰難，謂雖聰利，唯務耽習外道經書，不信出世正法。(八)生在佛前佛後難，謂由業重緣薄，生在佛前佛後，不得見佛聞法。

據增一阿含經卷十六載，奉持八關齋法，可對治此八難。另據成實論卷二，則以四輪來對治八難，即：(一)住善處，可生中國。(二)依善人，可生值佛世。(三)自發正願，可具正見。(四)宿植善根，可諸根完具。﹝大智度論卷十三、大乘義章卷八、維摩經卷下香積佛品﹞

(二)指行受戒、自恣等之時，若有八難事來，則聽許略說自恣。八難即：王難、賊難、火難、水難、病難、人難、非人難、毒蟲難。﹝四分律卷三十四、卷三十八﹞



### 三藏法數

﹝出維摩所說經﹞ 八難者，八處障難也。此之八處，雖感報苦樂有異，而皆不得見佛，不聞正法，故總稱為難也。 〔一、在地獄難〕，謂南贍部洲之下，過五百由旬，有八寒、八熱等獄，皆名地獄。眾生因惡業所感，墮於彼處，長夜冥冥，受苦無間，障於見佛聞法，故名地獄難。（梵語贍部洲，即閻浮提，華言勝金洲。八寒獄者，頞浮陀獄、泥賴浮陀獄、阿吒吒獄、阿波波獄、嘔喉獄、鬱波羅獄、波頭摩獄、芬陀利獄也。八熱獄者，想獄、黑繩獄、堆壓獄、叫喚獄、大叫喚獄、燒炙獄、大燒炙獄、無間獄也。） 〔二、在畜生難〕，謂畜生種類不一，亦各隨因受報；或為人畜養，或居山海等處。常受鞭打殺害，又或互相吞噉，受苦無窮，障於見佛、聞法，故名畜生難。 〔三、在餓鬼難〕，謂餓鬼有三種：一其業最重者，長劫不聞漿水之名；二其業次重者，唯在人間伺求蕩滌膿血糞穢；三其業輕者，時或一飽，加以刀杖驅逼，填河塞海，受苦無量，障於見佛、聞法，故名餓鬼難。（劫，梵語具云劫波，華言分別時節。） 〔四、在長壽天難〕，謂此天以五百劫為壽，即色界第四禪中無想天也。言無想者，以其心想不行，如冰魚蟄蟲。外道修行，多生其處，障於見佛、聞法，故名長壽天難。 〔五、在北鬱單越難〕，梵語鬱單越，華言勝處。謂此處感報勝東西南三洲也。其人壽一千歲，命無中夭。為著樂故，不受教化，是以聖人不出其中，不得見佛、聞法，故名北鬱單越難。（東西南三洲者，東弗于逮，西瞿耶尼，南閻浮提也。） 〔六、盲聾瘖啞難〕，謂此等人雖生中國，而業障深重，盲聾瘖啞，諸根不具，值佛出世而不能見，佛雖說法亦不能聞，故名盲聾瘖啞難。 〔七、世智辯聰難〕，謂世間之人，邪智聰利者，唯務耽習外道經書，不信出世正法，故名世智辯聰難。 〔八、生在佛前佛後難〕，謂佛出現於世，為大導師，令諸眾生，離生死苦，得涅槃樂。人有緣者，乃得值遇。其生在佛前、佛後者，由業重緣薄，既不見佛，亦不聞法，故名生在佛前佛後難。（梵語涅槃，華言滅度。）



### 陳義孝佛學常見辭彙

八個見聞佛法有障礙的地方和情形，即：地獄、餓鬼、畜生、北俱盧洲、無想天、盲聾瘖啞、世智辯聰、佛前佛後。此中地獄餓鬼畜生屬三惡道，因業障太重，很難見聞佛法；北俱盧洲人，福分很大，但不曉得佛法，故不能了生脫死；無想天是外道所生的地方，那裡的人也是不能了生脫死；患了盲聾瘖啞的人，自然見聞不到佛法；世智辯聰是世人仗著小聰明，不肯虛心修行，甚至還會毀謗佛法；生在佛出世前或是佛涅槃後，都見不到佛和聽不到佛法。



### 丁福保佛學大辭典

【名數】謂見佛聞法有障難八處也，又名八無暇。謂修道業無閑暇也。一地獄；二餓鬼；三畜生；四鬱單越（新作北拘盧洲），以樂報殊勝，而總無苦故也；五長壽天，色界無色界長壽安穩之處；六聾盲瘖啞；七世智辨聰；八佛前佛後，二佛中間無佛法之處。維摩經方便品曰：「菩薩成佛時，國土無有三途八難。」同天台疏三曰：「言八難者：三惡道為三，四北鬱單越，五長壽天，六盲聾瘖啞，七世智辯聰，八佛前佛後。」淨心誡觀法曰：「四百四病以夜食為本，三途八難以女人為本。」大乘義章八末廣說其相。



