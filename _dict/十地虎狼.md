---
title: 十地虎狼
source: deerpark.app
---

**來源：丁福保佛學大辭典**

<p>【術語】金光明經謂十地之菩薩，猶有虎狼之畏，為說十番之陀羅尼（合部經陀羅尼最淨地品），除其怖畏。台宗以之為肉身超證十地之證。其故以既超證十地，尚有前業所感之肉身，為虎狼等所噉食之事也。但別教以之喻煩惱。妙玄二下曰：「圓教方一生中有超十地之義，此則煩惱已破無地獄業，猶有肉身未免惡獸。餘教，肉身一生之中不登十地。唯作行解，以煩惱為虎狼。作行解者，於理則通，於事不去。」</p>

**來源：佛光大辭典**

<p>出自合部金光明經卷三陀羅尼最淨地品，指十地之菩薩猶有虎狼之畏，世尊為說十種陀羅尼咒，菩薩各誦持其咒，可度脫一切怖畏、惡獸、惡鬼、人非人等災橫煩惱，解脫五障。虎狼之說法，依妙法蓮華經玄義卷二下所載，圓教認為肉身可超登十地，故十地菩薩之肉身雖超登十地，已破煩惱而無地獄之業報，但猶有前業所感之肉身，不能免去被虎狼所食之畏。餘教則謂肉身于一生之中不登十地，故虎狼作煩惱解。</p>
