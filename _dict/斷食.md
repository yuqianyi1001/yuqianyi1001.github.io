---
title: 斷食
source: deerpark.app
---

### 丁福保佛學大辭典

【術語】原為外法，一為忍苦。一為自己斷食，施與於他。以為功德之法。顯教稱之為自餓外道。以為無義之法而戒之。佛本行集經曰：「若因斷食當得大福者，其野獸等應得大福。」然密教修秘法者，一為表至誠，一為停便利之不淨，有斷食之法。蘇婆呼經曰：「念誦人起首求悉地者，應具八戒。或二三日亦須斷食，然後作成就法。（中略）欲令彼等屎尿涕唾鼻穢不出故為遣斷食，非為妨道而遣斷也。」瞿醯經曰：「換表是外潔，斷食是內潔。若內外淨潔，所得果報微妙第一。」不動使者法曰：「一日一夜，水亦不飲。」陀羅尼集經十一面法曰：「其咒師一日不食，若不忍飢，唯得食酥。」



### 佛光大辭典

即為祈願或成就修行，而于特定期間內斷絕飲食。印度自古即行斷食法，本為瑜伽派或其他苦行外道行法之一。而後佛教亦採用之，尤其密宗之修秘法者，為表示誠心及保持身體清淨，皆實行斷食，以避免諸穢物。據蘇婆呼童子請問經卷中載，修行人若欲求悉地，必先具持八戒，或于二三日斷食；又斷食並非令其心淨，乃為使修法者成就其修行時，避免身內之屎尿、涕唾等各種臭穢物之流出而燻污。

斷食亦可療病，據薩婆多毗尼毗婆沙卷一載（大二三·五○九中）：‘目連問耆婆曰：“弟子有病，當雲何治？”耆婆答曰：“唯以斷食為本。”’近代歐美興起斷食之熱潮，雖涉及宗教之因素甚少，然斷食能治病及開發生命之潛能，則屬事實。又斷食期間之長短因人而異，其種類亦很多，有斷鹽分之鹽斷、斷食谷物之谷斷、唯食果實之木食等。﹝陀羅尼集經卷十一、妙臂菩薩所問經卷二、釋氏要覽卷上、大唐西域記卷九摩揭陀國條、貞元新定釋教目錄卷十四﹞


