---
title: 惡魔
source: deerpark.app
---

### 陳義孝佛學常見辭彙

障礙佛道的惡神。



### 法相辭典

★大毗婆沙論五十二卷十七頁雲：問：何故名魔？答：斷慧命故；或常放逸而自害故。問：何故名惡？答：懷惡意樂；成就惡法、及惡慧故。



### 丁福保佛學大辭典

【異類】障礙佛道之惡神之總稱。圓覺經曰：「惡魔，及諸外道。惱身心。」法苑珠林曰：「惡魔波旬，將八十億眾，欲來壞佛。」見魔條。

參照：<a href="/dict/魔">魔</a>



### 佛光大辭典

梵語māra。音譯作魔羅。指能破壞求道之心志，障害善事，並破壞自他身命之惡神、鬼神。亦即擾人修行之惡人、惡事、惡神之通稱。南北傳經典，尤以阿含經典為然，對惡魔侵擾佛陀及弟子之身心，有詳盡而生動之描述。如雜阿含經卷三十九，佛陀以偈頌說明‘魔’之境界（大二·二九○上）：‘色、受、想、行、識，非我及我所；若知真實義，于彼無所著。心無所著法，超出色結縛，了達一切處，不住魔境界。’南傳相應部經典之惡魔相應（巴Mārasaṃyutta  ）中，亦有類似記載，根據其中所述，可考察惡魔之性格。某次，弟子羅陀問佛陀：‘何謂惡魔？’佛陀言：‘色（有形者）為魔，受（感覺）為魔，想（表象）為魔，行（意志之構想力）為魔，識（判斷作用）為魔。’而凡有所想、所見、所聞等，皆為‘執著’之根源，故皆可視為魔。

又佛陀成道未久，于菩提樹下靜坐思惟，其時惡魔波旬即前來嬈亂，對佛陀道（大二·二八六下）：‘瞿曇若自知，安隱涅道，獨善無為樂，何為強化人？’此一偈頌，于相應部之惡魔相應為：‘汝既了悟不死安穩之道，汝一人實踐即可，何必更教他人、度他人？’

惡魔相應又載，某日，佛陀往村中乞食未得，空缽而歸，惡魔見而語之：‘如再度往乞，大師必能得食。’佛陀詠詩答之：‘雖未得食，吾亦樂之，如光音天以喜為食而住。’或謂此乃佛陀對食欲之兩重心境表現。此一偈頌，雜阿含經卷三十九載為（大二·二八八上）：‘正使無所有，安樂而自活；如彼光音天，常以欣悅食。正使無所有，安樂而自活；常以欣悅食，不依于有身。’

又如惡魔相應所載，某次惡魔雲：‘有子者從其子而喜，有牛者從其牛而喜；此乃因人有所依恃始得歡喜，若無所依恃，則無歡喜。’佛陀聞之則謂：‘有子者因其子而憂，有牛者因其牛而憂；此乃因人有所依恃故憂，若無所依恃則無憂。’上述對親情與財富‘有所依恃則喜’、‘有所依恃則憂’兩種截然相悖之觀點，若幹學者解釋為可能是佛陀一己內心所產生之兩重心境。

除阿含經典外，其他如普曜經卷六降魔品、佛本行集經卷二十五、大品般若經卷十三魔事品、大佛頂首楞嚴經卷六、方廣大莊嚴經卷七往尼連河品、卷九降魔品、大毗婆沙論卷四十四、卷一九七、大智度論卷五十六、卷五十八等經論中皆廣載惡魔（或魔波旬）之名相、語意、嬈害佛陀或諸修行者、破壞善法等之事蹟。（參閱‘波旬’ 3437、‘魔’6885）


