---
title: 世尊陞坐
source: deerpark.app
---
### 丁福保佛學大辭典

【公案】「世尊一日陞法座，文殊白槌曰：諦觀法王法，法王法如是。世尊便下座。」見碧巖九十二則，從容錄第一則。白槌者，凡僧中欲成佛事時，座中一人先擊槌，表白於大眾，使一會和之。戒律上之作法也。禪門之上堂則之，行白槌之法，長老之說法前白槌，「法筵龍象眾當觀第一義。」說法已，則白槌：「諦觀法王法，法王法如是。」此二句據唐華嚴經四。「汝應觀法王，法王法如是」之文，而世尊陞座文殊白槌事，曾不見於藏經，是亦與拈花微笑之公案，共是禪門之宗匠為機緣而設耳。



