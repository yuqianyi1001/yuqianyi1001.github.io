---
title: 法空
source: deerpark.app
---

### 陳義孝佛學常見辭彙

諸法緣起性空，為二空或三空之一。緣起性空是說宇宙間一切萬法都是緣起的，緣起的諸法，其性本空，無真實的自體可得。菩薩得此法空智慧，就能破除法執。



### 法相辭典

★成唯識論七卷十四頁雲：此唯識性、豈不亦空？不爾。如何？非所執故。謂依識變、妄執實法，理不可得。說為法空。非無離言正智所證唯識性故。說為法空。此識若無；便無俗諦。俗諦無故；真諦亦無。真俗相依而建立故。撥無二諦，是惡取空。諸佛說為不可治者。應知諸法、有空不空。由此慈尊、說前二頌。



**來源：三藏法數**

謂二乘之人，未達法空之理，猶計五蘊之法實有。佛為破此執，故說般若深慧，徹見五蘊自性皆空。菩薩悟之，入法空理，是名法空。

謂於五蘊之法，計為實有，名為法執。若推求五蘊之法，如幻如化，皆從緣生，無有自性，是名法空。

法空即意根也。謂須菩提於曠劫來，心得無礙，蒙佛開示，性覺真空，於是頓入如來寶明空海，圓通境界。故云如我所證，諸相入非，非所非盡，旋法歸無，斯為第一。（梵語須菩提，華言空生。寶明空海者，即如來所證明妙之理，無礙深廣也。非所非盡，旋法歸無者，謂能非之心，所非之相，悉盡無餘；而轉諸法塵，皆歸寂滅也。從阿那律至須菩提，是於五根悟入圓通。）



### 丁福保佛學大辭典

【術語】二空或三空之一。色心之諸法為因緣生之俗法而無實體，謂之法空。法華經曰：「如來座者一切法空是。」同安樂行品曰：「菩薩觀一切法空。」十地論一曰：「無我智者有二種：我空法空。」法藏之心經鈔曰：「般若妙行有其二種：一淺，即人空般若。二深，即法空般若。」

有以對於有之空，比虛空者。



### 佛光大辭典

指諸法之自性為空。又作法無我（梵dharma -nairātmya ）。為二空之一，三空之一。法空可從一切法無我與因緣生等二義論之。大毗婆沙論卷九（大二七·四五中）：‘尊者世友說言：“我不定說諸法皆空，定說一切法皆無我。”問：“若非我行相與空行相，俱能緣一切法者，此二行相有何差別？”答：“非我行相對治我見，空行相對治我所見。”’于說一切有部，認為法體恆有，故不說諸法皆空，而觀一切法無我，以對治我見。然成實論卷十二滅法心品、瑜伽師地論卷九十三等謂，五蘊等之法無我，無實在不變之自性，故為空。

又大乘義章卷一‘二無我義’中，就四宗來分別空之義：(一)毗曇立性宗，僅說明生空，而不說法空。(二)成實破性宗，具說明二空。謂苦空無常等之集成諸法，稱為法和合。法和合之中，空無定性，故為法空。(三)般若破相宗，亦說二空。謂不須待苦空無常等之離散破壞，凡假名之諸法即為空。(四)顯實宗，亦說二空。分為二門：(1)依持門，妄想法之空，稱為眾生空；所依之真實寂，稱為法空。(2)緣起門，真如之體寂，稱為法空；緣用之寂滅，稱為眾生空。其中，破性宗之空為析空，破相宗之空為體空，顯實宗之依持門之二空為三性三無性，緣起門之二空為真如之體用。﹝大智度論卷六、卷三十一、瑜伽師地論卷九十、顯揚聖教論卷十六﹞（參閱‘二空’202、‘空’3467、‘無我’5087）


