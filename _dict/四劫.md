---
title: 四劫
source: deerpark.app
---

### 陳義孝佛學常見辭彙

１．成劫、住劫、壞劫、空劫。２．壞劫、成劫、中劫、大劫。



**來源：三藏法數**

﹝出佛祖統紀﹞ 劫，梵語具云劫波，華言分別時節。謂人壽八萬四千歲時，歷過百年，則壽減一歲；如是減至人壽十歲則止。復過百年，則增一歲，如是增至八萬四千歲。此一增一減，名為一小劫。如是二十增減，名為一中劫。總成、住、壞、空四中劫，名為一大劫。 〔一、成劫〕，成劫者，謂世界初成立也。有二十小劫。第一小劫，因過去劫壞空之後，第二禪光音天空中布金色雲，注大洪雨，積風輪上，結為水輪；有大風起，吹水生沫，而成須彌等山。時一切有情皆集光音天中。天眾既多，居處迫窄。其福減者，下生世間。最初有一天子從光音天沒，來生大梵天中，是為梵王，其壽六十小劫。第二小劫，光音諸天來生初禪梵世天中，為梵輔天，其壽四十小劫。第三小劫，光音諸天復有來生梵世天中，為梵眾天，其壽二十小劫。如是漸漸下生欲界天中。時光音諸天，有福盡者，化生為人，飛行自在，無有男女之相；地涌甘泉，味如酥蜜，因試嘗之，遂生味著，失其神通，及以身光。世間大暗，黑風吹海，漂出日月，置須彌山腹，照四天下，乃有晝夜。彼時眾生由耽地味，顏色麤悴；復食自然粳稻，殘穢在身，為欲蠲除，便生二道，成男女根。宿習力故，便生淫欲，夫妻共住。光音諸天後來生者，入母胎中，遂有胎生。時自然粳稻，朝刈暮熟，刈復隨生，米長四寸。後因人多，貪取漸生，糠刈已不生。第四小劫，乃至第二十小劫，皆悉一增一減，名為成劫。（梵語須彌，華言妙高。） 〔二、住劫〕，住劫者，謂世界安住也。有二十小劫。第九小劫，人壽減至五萬歲時，第一拘留孫佛出世；減至四萬歲時，第二拘那含牟尼佛出世；減至二萬歲時，第三迦葉佛出世；減至一百歲時，第四釋迦牟尼佛出世。第十小劫，人壽減至八萬歲時，第五彌勒佛出世；第十五小劫，於減劫中，第六師子佛乃至欲樂佛，凡九百九十四佛相繼出興，說法度人。第二十小劫，於增劫中，樓至佛出世，滿足一千也。已上二十小劫，皆悉一增一減，名為住劫。（梵語拘留孫，華言所應斷。梵語拘那含牟尼，華言金色仙。梵語迦葉，華言飲光。梵語釋迦牟尼，華言能仁寂默。梵語彌勒，華言慈氏。梵語樓至，華言愛樂。） 〔三、壞劫〕，壞劫者，謂世界壞減也。有二十小劫。如火災起時，壞至初禪天。始從地獄，終至梵天，有情眾生，經十九增減劫，次第壞盡。唯器世間空曠而住，乃至一切有情都盡，最後一增減劫，方壞器世間。有七日從海底出，大海盡竭，須彌崩壞，風吹猛燄，燒上梵天，悉成灰燼；乃至三千世界一時燒盡，名為壞劫。（器世間者，世界如器故也。梵天，即初禪天也。三千世界者，小千、中千、大千也。） 〔四、空劫〕，空劫者，謂世界空虛也。有二十小劫。壞劫之後，自初禪梵世已下，世界空虛，猶如墨穴，無晝夜日月，唯大黑暗，名為空劫。



### 丁福保佛學大辭典

【名數】有二種。

【名數】有二種：第一、一成劫，有二十增減，初一增減之間，由初禪天下至地獄界次第成立，後十九增減，自光音天（新曰極光淨天）有情次第降生，最後無間地獄生有情一人，即為器世間有情世間之成立，謂之成劫。二住劫，二種世間安穩存住之時也。其間亦經二十劫。三壞劫，亦有二十增減。其中前十九增減，自初禪天至地獄之有情，各隨其業因或出於二禪以上，或移於他界，至不留一人，謂之有情世間壞。其後一增減，發大火災，蕩盡初禪以下。謂之壞劫。四空劫，即壞了後，虛空無一物也，故曰空劫。亦有二十增減。依之四劫合成八十增減。增減者，於住劫所立之數量也。人壽八萬四千歲每百年減一歲，至人壽十歲為一減，又自十歲，每百年增一歲，至八萬四千歲為一增。此一增或一減，為一小劫。二十增減即二十小劫也，此為一成劫之量。餘三劫之時量，與此等。第二、一壞劫，二成劫，三中劫，四大劫。見俱舍論十二。梵Kalpa。



### 佛光大辭典

于佛教之宇宙觀中，一個世界之成立、持續、破壞，又轉變為另一世界之成立、持續、破壞，其過程可分為成、住、壞、空四時期，稱為四劫。據俱舍論卷十二、瑜伽師地論卷二、立世阿毗曇論卷九等載，即：(一)成劫（梵vivarta -kalpa ），為器世間（山河、大地、草木等）與眾生世間（一切有情眾生）成立之時期。即由有情之業增上力，于空間生起微細之風，次第生成風輪、水輪、金輪，漸成山河、大地等器世間，其時，諸有情漸次下生，最終之時一切有情生于無間地獄。(二)住劫（梵vivarta -sthāyin-kalpa ），又稱續成劫。為器世間與眾生世間安穩、持續之時期。此一時期，世界已成，人壽由無量歲漸次遞減，至人壽十歲，稱為住劫中之第一中劫，此後之十八中劫亦皆一增一減，人壽從十歲增至八萬四千歲，復由八萬四千歲減至十歲。最後一中劫（第二十中劫）為增劫，即由十歲增至八萬四千歲。又據立世阿毗曇論載，諸佛之出現，多在減劫之時，其時人壽由八萬四千歲減至百歲之間。(三)壞劫（梵saṃvarta -kalpa ），火、水、風三災毀壞世界之時期。眾生世間首先破壞，稱為趣壞（梵gati -saṃvartanī ）、有情壞（梵sattva -saṃvartanī ）；其後，器世間亦隨而破壞，稱為界壞（梵dhātu -saṃvartanī ）、外器壞（梵bhājana-saṃvartanī ）。即于此劫之初，地獄之有情命終之後，不復更生，其後，其餘傍生、鬼趣及人、天等之眾生亦漸次壞滅；有情破壞後，世界出現七個日輪，故起火災，色界初禪天以下皆成灰燼，次起水災，第二禪天以下漂蕩殆盡，最後起風災，第三禪天以下全部吹落。(四)空劫（梵saṃvarta -sthāyin-kalpa ），世界已壞滅，于欲、色二界之中，唯色界之第四禪天尚存，其他則全入于長期之空虛中。此成、住、壞、空四劫之期間，各有二十中劫，總合為八十中劫，稱為一大劫。

此外，四劫亦有壞劫、成劫、中劫、大劫等四種說法。另于壞劫中，有燒毀世界之火，稱劫火。仁王般若經卷下有（大八·八四○中）‘劫火洞然，大千俱壞’之語。﹝長阿含經卷二十一‘三災品’、起世經卷九、大毗婆沙論卷一三三、卷一三四、卷一三五、順正理論卷三十一、法苑珠林卷一﹞


