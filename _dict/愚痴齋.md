---
title: 愚痴齋
source: deerpark.app
---

### 丁福保佛學大辭典

【人名】洞山良价，臨命終時設僧齋名為愚痴齋，以誡弟子之戀情也。傳燈錄十五（良价傳）曰：「唐咸通十年三月，命剃髮披衣，令擊鐘，儼然坐化。時大眾號慟移晷，師忽開目而起曰：夫出家之人，心不附物，是真修行。勞生息死，於悲何有？乃召主事僧，令辦愚痴齋一中，蓋責其戀情也，眾猶戀慕不已。延至七日，食具方備，師亦隨齋畢，曰：僧家勿事大率臨行之際喧動如斯，至八日，浴訖，端坐長往。」


