---
title: 歸南
source: deerpark.app
---
### 丁福保佛學大辭典

【人名】歸宗之常禪師與南泉之願禪師也。略禪林類集四曰：「歸宗常禪師，因剗草次。有座主來參。偶見一蛇過，師逐鋤斷之。主云：久響歸宗，元來是個麤行沙門。師云：儞麤我麤？主云：如何是麤？師堅起鋤頭。主云：如何是細？師作斬蛇勢。主云：與麼則依而行之。師云：依而行之且置，儞甚處見我斬蛇？主無對。」同四曰：「南泉願禪師，因兩堂首座爭貓兒。師乃提起云：大眾道得即救取，道不得即斬卻也。眾無對，遂斬之。至晚趙州從外歸。師舉似州，州乃脫履安頭上而出。師云：子若在，即救得貓兒。」宗論三之三曰：「寒拾之訶律主，歸南之斬貓蛇。譬良醫砒霜治病，大將奇計除賊。」



