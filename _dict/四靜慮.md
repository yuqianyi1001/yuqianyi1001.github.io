---
title: 四靜慮
source: deerpark.app
---

**來源：法相辭典**

<p>★俱舍論二十八卷一頁雲：且諸定內靜慮雲何？頌曰：靜慮四各二，于中生已說。定謂善一境，並伴五蘊性，初具伺喜樂，後漸離前支。論曰：一切功德多依靜慮，故應先辯靜慮差別。此總有四種，謂初、二、三、四，四各有二，謂定及生。生靜慮體，世品已說，謂第四八，前三各三。定靜慮體，總而言之，是善性攝心一境性，以善等持為自性故。若並助伴，五蘊為性，何名一境性？謂專一所緣。若爾，即心專一境位，依之建立三摩地，名不應別有餘心所法，別法令心于一境轉，名三摩地，非體即心，豈不諸心剎那滅故，皆一境轉，何用等持？若謂令心于第二念不散亂故，須有等持，則于相應等持無用。又由此故，三摩地成，寧不即由斯心于一境轉？又三摩地是大地法，應一切心皆一境轉。不爾，餘品等持劣故。有餘師說，即心一境相續轉時，名三摩地，契經說此，為增上心學故。心清淨最勝，即四靜慮故。依何義故，立靜慮名？由此寂靜，能審慮故。審慮即是實了知義。如說心在定，能如實了知。審慮義中，置地界故。此宗審慮，以慧為體。若爾，諸等持皆應名靜慮。不爾，唯勝方立此名。如世間言，發光名日，非螢燭等亦得日名。靜慮如何獨名為勝？諸等持內，唯此攝支。止觀均行，最能審慮，得現法樂住及樂通行名，故此等持獨名靜慮。若爾，染污寧得此名，由彼亦能邪審慮故。是則應有太過之失。無太過失，要相似中，方立名故，如敗種等，世尊亦說有惡靜慮。若一境性，是靜慮體，依何相立初、二、三、四？具伺喜樂，建立為初；由此已明，亦具尋義。必俱行故，如煙與火。非伺有喜樂，而不與尋俱。漸離前支，立二、三、四。離伺有二，離二有樂，具離三種，如其次第。故一境性分為四種。</p><p>★二解　法蘊足論五卷十四頁雲：一時薄伽梵在室羅筏住逝多林給孤獨園，爾時世尊告芻眾：有四天道，令諸有情未淨者淨，淨者鮮白。何等為四？謂有一類離欲惡不善法，有尋有伺，離生喜樂。初靜慮具足住，是名第一天道。復有一類，尋伺寂靜，內等淨心一趣性，無尋無伺，定生喜樂。第二靜慮具足住，是名第二天道。復有一類，離喜住舍，正念正知，身受樂，聖說應舍。第三靜慮具足住，是名第三天道。復有一類，斷樂斷苦，先喜憂沒，不苦不樂，舍念清淨。第四靜慮具足住，是名第四天道。如是四種，皆令有情未淨者淨，淨者鮮白。如彼卷十四頁至六卷七頁廣釋。</p><p>★三解　集異門論六卷十二頁雲：四靜慮者，謂初靜慮，第二靜慮，第三靜慮，第四靜慮。雲何初靜慮？答：初靜慮所攝善五蘊，是名初靜慮。雲何第二靜慮？答：第二靜慮所攝善五蘊，是名第二靜慮。雲何第三靜慮？答：第三靜慮所攝善五蘊，是名第三靜慮。雲何第四靜慮？答：第四靜慮所攝善五蘊，是名第四靜慮。</p><p>★四解　如大毗婆沙論八十卷一頁至八十一卷十四頁廣說：彼雲：問：此四靜慮自性雲何？答：各以自地五蘊為自性，是名靜慮自性，我物自體，相分本性。已說自性，所以今當說。問：何故名靜慮？為能斷結，故名靜慮；為能正觀，故名靜慮。若能斷結，故名靜慮，則無色定亦能斷結，應名靜慮。若能正觀，故名靜慮，則欲界三摩地亦能正觀，應名靜慮。有作是說，以能斷結，故名靜慮。問：諸無色定亦能斷結，應名靜慮？答：若定能斷不善、無記二種結者，名為靜慮。諸無色定，唯斷無記，非不善故，不名靜慮。問：若作是說，唯未至定可名靜慮，上地不斷不善結故？答：上地雖無彼斷對治，而有不善厭壞對治。以能厭壞，亦名能斷。問：若作是說，上地滅道法智品，及彼一切類智品，應非靜慮？皆非欲界斷及厭壞二對治故。答：彼于欲界雖無全界全地對治，而彼界地容有不善厭壞對治。由此勢力，餘亦得名。復次，四靜慮中有能對治不善結者，無色全無，故靜慮名不通無色。尊者妙音作如是說，色界六地于欲界結，皆有斷對治及厭壞對治。然未至定，已斷彼結。餘地對治，無彼可斷。雖無彼可斷，而有對治用。如日三分，皆能破暗。初分已破，餘無可破。又如六人，共一怨家，一人已殺，餘無可殺。又如六燈，皆能破暗，持一入室，其暗已除，餘五入時，無暗可破。如是六地于欲界結，皆有斷能，非唯未至。若不爾者，依上五地入見道時，應不證得欲見所斷諸結離系。既能證得，故知六地于欲界結有斷對治。復次，若定能斷見修所斷二結盡者，名為靜慮；諸無色定，唯能斷修所斷結盡，故非靜慮。復次，若能斷結，五蘊俱生，能為所依，起多功德，能具攝受四支五支，能發六通，具四通行、三種變現、三明、三根、三道、三地、四沙門果、九遍知道、見修二道、法類二智，及忍智者，名為靜慮。諸無色定雖能斷結，而不具上所說功德，故非靜慮。復有說者，以能正觀，故名靜慮。問：若爾，欲界有三摩地，亦能正觀，應名靜慮？答：若能正觀，亦能斷結，名為靜慮。欲界三摩地，雖有能正觀，而不能斷結，故不名靜慮。復次，若能正觀，堅固難壞，相續久住，于所緣境，長時注意而不舍者，名為靜慮。欲界三摩地無如是德，故非靜慮。復次，若三摩地具有定名定用，能正觀者，名為靜慮。欲界三摩地，雖有定名，而無定用，如泥椽梁，有名無用，故非靜慮。復次，若三摩地非散亂風之所搖動，如密室燈，能正觀者，名為靜慮。欲界三摩地，多散亂風?四靜慮不增不減	★瑜伽六十三卷三頁雲：問：如先所說四種靜慮，何因緣故；唯四靜慮，不增不減？答：由能究竟超苦樂故。所以者何？從初靜慮，乃至第四，漸超苦樂；方究竟故。</p>

**來源：丁福保佛學大辭典**

<p>【名數】有二種：一定靜慮，一生靜慮。定靜慮者，生於四靜慮天之禪定也，舊云四禪定（見四禪定條）生靜慮者，其天處也，舊云四禪天。禪者梵語禪那Dhyāna之略，舊譯曰思惟，新譯曰靜慮。靜息心慮之義。易言之，即禪定者得靜息心慮之人之天處，故謂之靜慮。其靜慮有四種之淺深，故生處亦有四處之高下，是色界之四禪四靜慮也，此四靜慮又有諸天之別。見四禪天條。</p><p>參照：<a href="/dict/四禪定">四禪定</a></p><p>參照：<a href="/dict/四禪天">四禪天</a></p>
