---
title: 內外道四執
source: deerpark.app
---

**來源：丁福保佛學大辭典**

<p>【名數】又云四宗。三論所誹斥之內外四執也：一一切外道，不達二空而存人法者。二毘曇宗，即薩婆多，雖已得人無我，而執法之有性者。三成實宗，雖具辨二空，而明空猶不了者。四大執，大乘中一切有所得之見也。三論玄義曰：「但邪謬紛論，難可備序。三論所斥，略辯四宗：一摧外道，二析毘曇，三排成實，四呵大執。（中略）問此之四執優降云何？答：外道不達二空，橫存人法。毘曇已得無我，而執法有性。跋摩（成實）具辨二空，而照猶末盡。大乘乃言究竟，但封執成迷。」又，謂固執一，異，亦一亦異，非一非異等之四句也。</p>
