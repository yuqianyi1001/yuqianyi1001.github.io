---
title: 金胎
source: deerpark.app
---

**來源：陳義孝佛學常見辭彙**

<p>金剛界與胎藏界。金剛界者，表金剛不壞之義，以明智慧堅固不壞，能摧破煩惱，猶如金剛。胎藏界者，表如胎藏子之義，以明理體廣大，能攝萬德，猶如胎藏。以上金胎兩部是標幟大日如來理智二德的一對大法門，配之於事理因果，則金剛界是事是果，胎藏界是理是因。</p>

**來源：丁福保佛學大辭典**

<p>【術語】真言教成佛之作法，有金剛界胎藏界二途，稱為金胎兩部。金剛界者為顯大日如來智德之曼陀羅，摧破煩惱之猛利智慧猶如金剛，故謂之金剛界，金剛頂經之所說是也。胎藏界者為顯大日如來理德之曼陀羅，理之攝持諸法，如於腹中胎藏其子，故謂之胎藏界，大日經之所說是也。概言之，金胎兩部為標幟大日如來理智二德之一雙大法門。配之於事理因果，則金剛界為事為果，胎藏界為理為因。日本東密次第為金胎，是事理之次第也。日本台密次第為胎金，是因果之次第也。</p>
