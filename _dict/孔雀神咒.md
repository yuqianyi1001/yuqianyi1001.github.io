---
title: 孔雀神咒
source: deerpark.app
---

**來源：丁福保佛學大辭典**

<p>【修法】孔雀經中所說，經初說神咒之緣起，言有比丘，名莎底，出家未久，為眾破薪營浴事，有大黑蛇自朽木孔出，螫彼比丘右足拇指，毒氣徧身，悶絕於地，口中吐沫。阿難以白佛。佛告阿難言：我有摩訶摩瑜利佛母明王大陀羅尼（摩瑜利譯曰孔雀），有大威力，能滅一切諸毒怖畏災惱，攝受覆育一切有情云云。</p>
