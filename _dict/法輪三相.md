---
title: 法輪三相
source: deerpark.app
---

### 丁福保佛學大辭典

【名數】法輪之語，雖通名一切之佛法，然常別指見道之八聖道而言，蓋輪有輻轂輞之三相，此八聖道亦具此三相也。又車輪速疾，見道之觀行亦速疾也。俱舍論二十四曰：「唯依見道，世尊有處說名法輪，如世間輪有速等相。見道似彼，故名法論。見道云何與彼相似？由速行等似彼輪故，謂見諦道速疾行故，有捨取故，降未伏故，鎮已伏故，上下轉故，具此五相似世間輪。尊者妙音作如是說，如世間輪有輻等相，八支聖道似彼名輪，謂正見正思惟正勤正念似世輪輻。正語正業正命似轂，正定似輞，故名法輪。」


