---
title: 八念
source: deerpark.app
---

### 陳義孝佛學常見辭彙

１．念佛、念法、念僧、念戒、念捨、念天、念出入息、念死。２．阿那律八念經中所說的八念是：一、道從無欲，非有欲得；二、道從知足，非無厭得：三、道從遠雜，非聚會得；四、道從精勤，非懈怠得；五、道從正念，非邪念得；六、道從定意，非亂意得；七、道從智慧，非愚痴得；八、道從戲樂，非戲行得。



**來源：三藏法數**

﹝出大智度論﹞ 念者，內心存憶也。論云：佛諸弟子於閑靜處，乃至山林曠野，善修不淨等觀，厭患其身；忽生驚怖，及為惡魔作種種惡事惱亂其心，憂懼轉增，是故如來為說八念法，若存心於此，恐怖即除也。 〔一、念佛〕，謂修禪觀之人，若遭恐怖障難之時，應念諸佛慈悲，救濟眾生，功德無量。如是，一心念念不捨，怖障即除也。 〔二、念法〕，謂修禪觀之人，若遭恐怖障難之時，應當念法，法力廣大，通達無礙，能滅煩惱。如是，一心念念不捨，怖障即除也。 〔三、念僧〕，謂修禪觀之人，若遭恐怖障難之時，應當念僧，僧是佛之弟子，能修正道，能證聖果，為世福田。如是，一心念念不捨，怖障即除也。 〔四、念戒〕，謂修禪觀之人，若遭恐怖障難之時，應當念戒，戒是無上菩提之本，能遮諸惡，得安隱處。如是，一心念念不捨，怖障即除也。（梵語菩提，華言道。） 〔五、念捨〕，謂修禪觀之人，若遭恐怖之時，應當念捨。捨有二種：一捨施，能生大功德；二捨煩惱，因此得大智慧。如是，一心念念不已，怖障即除也。 〔六、念天〕，謂修禪觀之人，若遭恐怖障難之時，應當念四天王天，乃至他化自在天，如是等天，果報清淨，利安一切。如是，一心念念不捨，怖障即除也。（四天王者，東方持國天王、南方增長天王、西方廣目天王、北方多聞天王也。他化自在天，即欲界第六天也。） 〔七、念出入息〕，息，即鼻中出入之氣。念出入息者，謂修禪觀之人若遭恐怖之時，應當念息，息是治散亂之良藥，入禪定之捷徑，如是念念不已，則心不馳散，怖障即除也。 〔八、念死〕，謂修禪觀之人，若遭恐怖障難之時，應當念死，死有二種：一者，自死，謂報盡而死；二者，他緣死，謂遇惡緣而死。此二種死，從生以來，常與身俱，無可避處。如是，一心念念不已，怖障即除也。



### 丁福保佛學大辭典

【名數】智度論二十一謂「佛弟子於閑靜處乃至山林曠野，善修不淨等之觀，厭患其身，忽生驚怖及作惡魔種種之惡事，惱亂其心，憂懼轉增，是故如來為說八念法，若存此心，恐怖即除。一、念佛，念佛神德無量拔苦與樂也。二、念法，念法力廣大能滅煩惱也。三、念僧，念僧為佛弟子具足五分法身為世間無上之福田也。四、念戒，念戒遮諸惡為無上菩提之本也。五、念捨，念布施能生大功德，又捨斷煩惱得大智慧也。六、念天，念四天王乃至他化天，果報清淨，利安一切也（已上六念），七、念出入息（又云念阿那般那），念出息入息也（即數息觀），此是治散亂之良藥，入禪定之捷徑。八、念死，死有二種：一、自死，命報盡而死者，二、他緣死，遇惡緣而死者，念此二種之死，由生以來，常與身俱，欲避無所也。」法界次第中之上曰：「通言念者，內心存憶之異名也。專心存憶八種功德，故名為八念，非但能除世間驚怖，若能善修，亦除世間三界生死一切障難也。」

大人之八念也，佛為阿那律說大人之八念法，一道從無欲，非有欲得。二道從知足，非無厭得。三道從遠離，非聚會得。四道從精勤，非懈怠得。五道從正念，非邪念得。六道從定意，非亂意得。七道從智慧，非愚痴得。八道從戲樂，非戲行得。見八念經。



### 佛光大辭典

(一)念，即內心之存憶。大智度論卷二十一載，佛弟子于閒靜處，乃至山林曠野善修不淨等觀，厭患其身，忽生驚怖，及為惡魔作種種惡事，惱亂其心，憂懼轉增，故如來為說八念法。若心存此八念，則恐怖即除。(一)念佛，謂修禪觀之人，若遭恐怖障難之時，應念諸佛慈悲，救濟眾生，功德無量，如是一心，念念不舍，怖障即除。(二)念法，法力廣大，通達無礙，能滅煩惱，如是一心，念念不舍，怖障即除。(三) 念僧，僧是佛之弟子，能修正道，能證聖果，為世福田，如是一心，念念不舍，怖障即除。(四)念戒，戒是無上菩提之本，能遮諸惡，得安隱處，如是一心，念念不舍，怖障即除。(五)念舍，舍有二種：(1)施舍，能生大功德。(2)舍煩惱，以此得大智慧。如是一心，念念不舍，怖障即除。(六)念天，四天王天乃至他化自在天等，果報清淨，利安一切，如是一心，念念不舍，怖障即除。(七)念出入息，息即鼻中出入之氣，為治散亂之良藥，入禪定之捷徑，如是念念不已，則心不馳散，怖障即除。(八)念死，死有二種：(1)自死，即報盡而死。(2)他緣死，即遇惡緣而死。此二種死，從生以來，常與身俱，無可避處，如是一心，念念不已，怖障即除。﹝大品般若經卷一序品、法界次第初門卷中上﹞

(二)指大人之八念。（參閱‘八大人覺’270）


