---
title: 道宣
source: deerpark.app
---
### 佛光大辭典

（596～667）唐代律僧。又稱南山律師、南山大師。為南山律宗之祖。浙江吳興人，一說江蘇潤州丹徒人，俗姓錢。字法遍。十六歲出家，先後隨日嚴寺慧f、大禪定寺智首學律。後住于終南山仿掌谷（長安之南），營建白泉寺，研究弘宣四分律，其宗派稱南山律宗。曾至各地講說律學，亦參與玄奘之譯場。嚴守戒品，深好禪那。歷住崇義寺、豐德寺、淨業寺。顯慶三年（658），奉敕任長安西明寺上座。未久，撰釋門章服儀、釋門歸敬儀等。龍朔二年（662），高宗敕令僧尼須禮拜君親，師與玄奘等上書力爭，此事乃止。幹封二年二月，于淨業寺創立戒壇，諸方前來求戒者二十餘人，為後世建築戒壇之法式。于是年十月入寂，世壽七十二，法臘五十二。謚號‘澄照’。

生平獎掖後進，不遺餘力，德行淳厚，緇素共仰。所著之四分律刪繁補闕行事鈔十二卷、羯磨疏三卷、戒本疏六卷、拾毗尼義鈔六卷、比丘尼義鈔六卷，稱為律學五大部。其中行事鈔為研究四分律所不可或缺之書。另撰有大唐內典錄十卷，系一部整理經典之目錄書。又針對道教之說，編集古今佛道論衡四卷、廣弘明集三十卷等，以宣揚佛教。此外尚著有續高僧傳十卷、釋氏略譜、釋迦方志、三寶感通錄等諸書，皆為後世治學者之指南。﹝宋高僧傳卷十四、佛祖歷代通載卷十五、大唐內典錄卷五﹞



### 陳義孝佛學常見辭彙

唐朝人，俗姓錢，因久居終南山以盛宏律宗，故律宗又名南山律宗。



### 丁福保佛學大辭典

【人名】姓錢氏，唐丹徒人。十六落髮，隋大業中，從智首法師受具戒，唐武德中，充西明寺上座。及玄奘三藏自西域還，奉勅從於譯場，宣撰行事鈔，戒疏，業疏，高僧傳，廣弘明集等二百卷。嘗築一壇，俄有長眉僧來談道，乃賓頭盧也。復三果之梵僧禮壇讚曰：佛滅後住像法世，興發毘尼者，唯師一人。乾封二年春，冥感天人來談律相，正古譯之謬。又有大人授天竺祇園之古蹟，宣抄記之，即祇園圖經二卷是也。貞觀中嘗隱沁州雲室山，覩人天童奉待左右。又於西明寺夜行道，感毘沙門天王子那吒太子來，授佛牙及寶掌，而保持供養。乾封二年十月三日寂，壽七十二。咸通十年諡澄照，塔云淨光。師久居洛南，故號南山律宗。見高僧傳十四。



