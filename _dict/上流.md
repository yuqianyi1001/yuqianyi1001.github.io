---
title: 上流
source: deerpark.app
---

### 法相辭典

★顯揚三卷十二頁雲：八、上流。謂即不還果，隨生一處意生天中，于彼不能得諸漏盡。復進生上，于餘身中，方證寂滅。

★二解　俱舍論二十四卷三頁雲：言上流者：是上行義。以流與行，其義一故。謂欲界歿往色界生，未即于中能證圓寂。要轉生上，方般涅。即此上流差別有二。由因及果，有差別故。因差別者：此于靜慮。由有雜修，無雜修故。果差別者：色究竟天，及有頂天，為極處故。謂若于靜慮有雜修者；能往色究竟，方般涅。即此復有三種差別。全超，半超，遍歿異故。言全超者，謂在欲界，于四靜慮，已具雜修。遇緣退失上三靜慮。以初靜慮愛味為緣，命終上生梵眾天處。由于先世串習勢力，復能雜修第四靜慮。從彼處歿，生色究竟。最初處歿，生最後天。頓越中間，是全超義。言半超者，從彼漸次，生下淨居，乃至中間能越一處，生色究竟。超非全故；名為半超。聖必不生大梵天處。僻見處故。一導師故。言遍歿者，從彼漸次，于一切處，皆遍受生，最後方能生色究竟。一切處死，故名遍歿。無不還者于已生處，受第二生。由彼于生，容求勝進，非等劣故。即由此故，不還義滿。必不還生曾生處故。尚不生本處；況有生于下。應知此謂二上流中，由有雜修靜慮因故，往色究竟般涅者。餘于靜慮無雜修者，能往有頂方般涅。謂彼先無雜修靜慮，由于諸定愛味為緣，此歿遍生色界諸處。唯不能往五淨居天。色界命終，于三無色次第生已；復生有頂，方般涅。二上流中，前是觀行，後是止行。樂慧樂定有差別故。二上流者，于下地中，得般涅，見不違理；而言此往色究竟天及有頂天為極處者；由此過彼無行處故。



### 丁福保佛學大辭典

【術語】上流般涅槃之略。


