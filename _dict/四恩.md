---
title: 四恩
source: deerpark.app
---

**來源：陳義孝佛學常見辭彙**

<p>父母恩（家庭）、眾生恩（社會）、國土恩（國家）、三寶恩（宗教）。</p>

**來源：三藏法數**

<p>﹝出本生心地觀經﹞ 〔一、父母恩〕，經云：父有慈恩，母有悲恩。蓋父母長養之恩，廣大無比。若有男女，背恩不順，死即墮於地獄、餓鬼、畜生；若有男女，孝養父母，承順無違，常為諸天護念，福樂無盡。縱能一日三時，割自身肉，以養父母，尚未能報一日之恩也。 〔二、眾生恩〕，經云：即無始來，一切眾生輪轉五道，於多生中，互為父母。以互為父母，故一切男子即是慈父，一切女人即是悲母；以是因緣，諸眾生類，亦有大恩，猶如現在父母等無差別也。（五道者，天道、人道、鬼道、畜生道、地獄道也。） 〔三、國王恩〕，經云：國王福德最勝，雖生人間，得自在故，於其國界，山河大地盡屬國王，一人福德，勝過一切眾生之福；又以正法治世，能使眾生悉皆安樂。若王國內，一人修善，其所作福，七分之中，修善之人自得五分，國王常獲二分，以依於王而得修善故也。王若以善法化世，諸天善神，常來守護，若有惡人，而生逆心，於須臾頃，福自消滅，命終當墮地獄，備受諸苦。所以者何？是諸眾生，由不知國王恩故，起諸惡逆，得如是報。若有人民，能行善心，敬輔仁王，尊重如佛，是人現世安隱豐樂。所以者何？一切國王，於過去時，曾受如來清淨禁戒，常為人王，安隱快樂。以是因緣，違順果報，其速如影隨形，如響應聲也。 〔四、三寶恩〕，三寶即佛法僧，可尊可貴，名之為寶。經云：三寶利樂眾生，無有休息，功德寶山，巍巍無比；福德甚深，猶如大海；智慧無礙，等於虛空。一切眾生，由煩惱業障，沉淪苦海，生死無窮；三寶出世，作大船師，能截愛流，超昇彼岸，故恩難報也。</p><p>﹝出釋氏要覽﹞ 〔一、國王恩〕，謂出家之人，國王聽許，方得出家。又蒙治化之力，無強弱陵逼之憂，而得安居山林，進修道業；兼復飲食水土，皆屬國王，是為國王恩。 〔二、父母恩〕，謂稟父母遺體而得成人，其生成養育之恩，如天罔極；復令出家，進修道業，是為父母恩。 〔三、師友恩〕，謂出家之人，蒙師剃度教誨，授以經業，及得善友講明妙道，開發慧性，是為師友恩。 〔四、檀越恩〕，梵語檀，華言施。謂出家之人，凡所資身飲食衣服等物，皆由施者供給，遂得安身辦道，是為檀越恩。</p>

**來源：丁福保佛學大辭典**

<p>【名數】心地觀經謂四恩者：一父母恩，二眾生恩，三國王恩，四三寶恩。釋氏要覽中謂四恩者：一父母恩，二師長恩，三國王恩，四施主恩。</p>

**來源：佛光大辭典**

<p>四種恩惠之意。(一)指母恩、父恩、如來恩、說法法師恩。據正法念處經卷六十一之說，父母有生身、長養之恩，故其恩難報；如來應等正覺乃三界中最殊勝，為度脫生死之無上大師，故其恩難報；說法法師以說法之力，令x慢者得調伏，故其恩難報。﹝法苑珠林卷五十﹞</p><p>(二)指父母恩、眾生恩、國王恩、三寶恩。依大乘本生心地觀經卷二之解說：(一)父母恩，指父有慈恩，母有悲恩。其中，母更有十德：(1)大地，所依之母胎。(2)能生，經萬苦而生產。(3)能正，調理五根。(4)養育。(5)智者。(6)莊嚴。(7)安隱。(8)教授。(9)教誡。(10)與業，咐囑家業。大方便佛報恩經卷三則謂，父母為三界中最勝之福因。(二)眾生恩，系因一切眾生無始以來轉經百千劫，而于多生之中互為父母，故亦有恩。(三)國王恩，指國王統領山河大地，若失正治，則人無所依，若施以正化，則八大恐怖不入其國。以是因緣，得以成就能照、莊嚴、與樂、伏怨、離怖、任賢、法本、持世間、業主、人主等十德。(四)三寶恩，即佛、法、僧三寶之不思議之恩。佛寶具足無上大功德田、無上大恩德、無足二足及多足眾生中之尊、如優曇花之千載難遇、于三千大千世界獨一出現、圓滿世間及出世間之功德並為一切義所依等六種微妙功德，依之常能利樂一切眾生，故稱佛寶不思議之恩。法寶有四種，即：(1)教法，能破無明、煩惱、業障等一切無漏之聲、名、句、文等。(2)理法，論有、無之諸法。(3)行法，戒、定、慧之行。(4)果法，有為、無為之果。此四種法寶能引導眾生出離生死海而達彼岸。三世諸佛皆依‘法’修行，斷一切障，得成菩提，盡未來際以利益眾生，故未得解脫之眾生更應深敬法寶，故稱法寶不思議之恩。僧寶有三類，即：(1)菩薩僧。(2)聲聞僧。 (3)凡夫僧，成就別解脫戒，並具足一切正見，能廣為大眾開示聖道者。此三類僧寶亦稱真福僧。此外，尚有一類稱福田僧，即于佛之舍利、形像，及佛所制之戒，深生敬信，且能令自他皆無邪見，更能宣揚正法，贊嘆一乘；又深信因果，常發善願；隨時悔過犯、除業障者。以上四類僧寶皆恆利有情，心無暫舍，故稱僧寶不思議之恩。上述所論之四恩，皆通于世間及出世間。﹝教乘法數卷十三、釋淨土群疑論探要記卷七、四恩孝順鈔﹞（參閱‘恩’4106）</p><p>(三)指師長恩、父母恩、國王恩、施主恩。﹝智覺禪師自行錄、釋氏要覽卷中﹞</p><p>(四)指天下恩、國王恩、師尊恩、父母恩。﹝大藏法數卷二十三﹞</p>
