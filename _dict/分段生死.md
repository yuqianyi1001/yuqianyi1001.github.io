---
title: 分段生死
source: deerpark.app
---
### 佛光大辭典

二種生死之一。指三界眾生之生死。為‘變異生死’之對稱。分段，指由于果報之異而有形貌、壽量等之區別。蓋三界眾生所感生死之果報各有類別、形貌、壽量等之限度與差異，故稱分段生死。又作分段死、有為生死。依唯識家之說，分段生死系以有漏之善惡業為親因，以煩惱障為助緣所感三界之粗異熟果。以身命有長短，隨因緣之力而定有齊限，故稱為分段，亦即三界、五趣之生死。

大乘義章卷八將分段生死分為二種，謂三塗之報為惡道分段，人天之報為善道分段。復于大乘人中惡道分段立三階，即：(一)凡夫所受之生死，以惡業為因，四住為緣。 (二)十住菩薩所受之生死，以惡業為因，四住為正緣，悲願為隨助。(三)種性以上初地菩薩所受之生死，以惡業為因，悲願為正緣，四住為隨助。善道分段亦有三階，即：(一) 凡夫二乘乃至十住菩薩所受之生死，以善業為因，四住為緣。(二)種性解行之菩薩所受之生死，以善業為因，四住為正緣，悲願為隨助。(三)地上菩薩所受之生死，以善業為因，悲願為正緣，四住為隨助。此外並詳說其報盡之位次。又大乘法苑義林章卷六本列舉分段生死之四魔，即分段煩惱魔、分段蘊魔、分段死魔、分段天魔等。﹝勝N經一乘章、成唯識論卷八、勝N寶窟卷中本、成唯識論述記卷八末、摩訶止觀卷七上、法華經玄義卷二上、卷六下、華嚴五教章卷二、華嚴經探玄記卷六﹞



### 三藏法數

分即分限，段即形段。謂六道眾生，隨其業力所感果報身，則有長有短；命則有壽有夭，而皆流轉生死，故名分段生死。（六道者，天道、人道、修羅道、餓鬼道、畜生道、地獄道也。）

分即分限，段即形段。謂三界果報，壽有長短分限，身有大小形段，皆不免於生死，是為分段生死。（三界者，欲界、色界、無色界也。）



### 法相辭典

★成唯識論八卷十四頁雲：一、分段生死。謂諸有漏善不善業，由煩惱障緣助勢力，所感三界粗異熟果。身命短長，隨因緣力，有定齊限；故名分段。



### 陳義孝佛學常見辭彙

一切眾生，在三界六道中，由於善惡業所感，其壽命皆有分限，其身形皆有段別，故其生死，名分段生死，為二種生死之一。



### 丁福保佛學大辭典

【術語】二種生死之一，為輪迴六道凡身之生死也。輪迴六道之身，各隨其業因而壽命有分限，形體有段別，故曰分段。大乘義章八本曰：「言分段者，六道果報，三世分異，名為分段。分段之法，始起為生，終謝為死。」勝鬘寶窟中末曰：「分段生死者，謂色形區別，壽期長短也。」唯識了義燈六末曰：「言分段者：分謂齊限，即謂命根。段謂差別，即五蘊體。捨此受餘有差別故，（中略）皆隨因緣有定齊限，故名分段。」



