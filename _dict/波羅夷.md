---
title: 波羅夷
source: deerpark.app
---
### 佛光大辭典

梵語pārājika，巴利語同。為比丘、比丘尼所受持之具足戒之一。乃戒律中之根本極惡戒。又作波羅^已迦、波羅市迦。意譯為他勝、極惡、重禁、墮、墮不如、斷頭、無餘、棄。戒律中之根本罪。又稱邊罪。五篇之一，六聚之一，七聚之一。修行人若犯此戒，則：(一)失其比丘、比丘尼資格，道果無分。(二)自教團中放逐，不得與僧同住。(三)死後必墮地獄。此罪如同斷首之刑，不可復生，永被棄于佛門之外，故稱極惡。又此罪能破沙門戒體，令彼墮落，魔必得勝，故亦稱他勝；善法名自，惡法名他，以惡法勝善法，故犯者稱他勝罪。比丘之四波羅夷指殺、盜、淫、妄等四罪；比丘尼除此四罪外，尚加摩觸、八事成重、覆比丘尼重罪、隨順被舉比丘違尼僧三諫戒等四種，總為八波羅夷。比丘戒之四波羅夷罪與比丘尼戒之八波羅夷罪，合稱為四重八重。

在大乘戒中，菩薩之波羅夷罪不同于小乘，且諸經論之說法亦有不同，如菩薩瓔珞本業經卷上以殺、盜、淫、妄、酤酒、說四眾過、自贊毀他、慳惜加毀、嗔不受悔、謗亂三寶等十罪立十波羅夷。大日經卷六受方便學處品以謗諸法、舍離菩提心、慳吝、惱害眾生四法為根本罪；大日經疏卷十七則除此四法外，加不謗一切三乘經法、不應于一切法生于慳吝、不得邪見、于發大心人前勸發其心不令退息、于小乘人前不觀彼根而為說大法及行施等六戒，總為菩薩之十重戒。﹝十誦律卷一、摩訶僧o律卷二、有部毗奈耶卷一、五分律卷十七、卷二十三、善見律毗婆沙卷七﹞（參閱‘十戒’439、‘四重八重’1737、‘制裁’3088、‘律’3789）



### 三藏法數

梵語波羅夷，華言棄。謂犯此罪者，永棄於佛法之外也。又云極惡。釋義有三：一者由犯此戒，道果無分；二者不與僧中共住；三者捨此身已，當墮地獄；故名極惡。

梵語波羅夷，華言極惡。有三義：一者，退沒，由犯此罪，道果無分，沒溺惡道。二者，不共住，謂非但失道而已，不得於說戒羯磨僧中共住。三者，墮落，捨此身已，墮在阿鼻地獄也。（梵語羯磨，華言作法。梵語阿鼻，華言無間。）



### 陳義孝佛學常見辭彙

戒律中的極重罪，華譯斷頭，喻如斷頭，不能再生。又譯作棄，謂棄之於外。又譯不共住，謂不能入僧數。又譯退沒，謂其退失道果。又譯墮落，謂墮落於阿鼻地獄。犯此罪者，不名比丘，不名沙門，非釋迦子。比丘犯殺、盜、淫、大妄語四戒，叫做四波羅夷。



### 丁福保佛學大辭典

【術語】Pārājika，六聚罪之第一，戒律中之嚴重罪也。新作波羅闍已迦，波羅市迦。戒經謂之棄（犯者不收於內法而棄於外之意也）。僧祇律謂之退沒（退沒道果也），不共住（不入僧數也），墮落（墮阿鼻地獄也）。十誦律謂之墮不如意處（由犯此戒與魔戰而墮於負處也）。四分律謂之斷頭（以無論如何行法，亦不為用，不得救之而再為比丘故也），無餘（絕一切僧中行務之分限，永棄於清眾也），不共住（不得共住於僧中也）。俱舍論謂之他勝（勝於惡法也）。通常用四分律斷頭之義。玄應音義二十三曰：「波羅闍已迦，此云他勝，謂破戒煩惱為他，勝於善法也。舊云波羅夷，義言無餘。若犯此戒，永棄清眾，故曰無餘也。」行事鈔中之一曰：「言波羅夷者，僧祇義當極惡。三意釋之：一者退沒，由犯此戒道果無分故。二者不共住，非失道而已。更不入二種僧數（說戒與羯磨之僧眾也）。三者墮落，捨此身墮在阿鼻地獄故。十誦云墮不如意處。薩婆多解云：由與魔鬥，以犯此戒便墮負處。四分云：波羅夷者，譬如斷人頭不可復起，若犯此法，不復成比丘故。此從行法非用為名。又云：波羅夷者，無餘也。此從眾法絕分為名。故偈云：諸作惡行者，猶如彼死尸，眾所不容受，以此當持戒。又名不共住者，不得於說戒羯磨二種僧中共住故。」俱舍論十五曰：「薄伽梵說犯四重者不名苾芻，不名沙門，非釋迦子，破苾芻體，害沙門性。壞滅墮落，立他勝名。」同光記十五曰：「梵云波羅夷，此云他勝。善法為自，惡法為他。若善勝惡法，名為自勝。若惡法勝善，名為他勝。故犯重人，名為他勝。」有部毘奈耶一曰：「波羅市迦者，是極重罪。極可厭惡，可嫌棄，不可愛。若苾芻亦才犯時，即非沙門，非釋迦子。失苾芻性，乖涅槃性。墮落崩倒，被他所勝，不可救濟。如截多羅樹頭，更不復生。不能鬱茂增長廣大，故名波羅市迦。」



