---
title: 憍慢不請法戒
source: deerpark.app
---

### 丁福保佛學大辭典

【術語】四十八輕戒之第二十二。誡未有所解，憍慢不遜，恃自己之智力或地位權勢財力等，反輕侮精通一切經律學德兼優之師家，不諮受法者。是為制乖於傳化之益之戒。通於大小二乘，道俗七眾。但小乘不請於五夏之內，即為得罪，大乘則不問其時限。此雖與第六不供給請法相似，然彼制懈怠不請，此在誡憍慢不請，制意不同也。法藏太賢皆謂為慢人輕法戒。今依天台。


