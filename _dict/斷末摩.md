---
title: 斷末摩
source: deerpark.app
---
### 佛光大辭典

指臨終之苦。又作斷末魔。末摩，梵語marman之音譯，意譯死穴、支節、死節，為人身體中特殊之部位，此部位若遇傷害，則起劇痛而致死或發狂。故斷末摩即引申為臨終時所受之極大痛苦。

于三界之中，色界與無色界並無此種斷末摩之苦，僅欲界有之，然在欲界中亦非每一道（趣）均有此苦。大毗婆沙論卷一九○（大二七·九五三上）：‘于欲界中，地獄無斷末摩，以恆斷故；傍生、餓鬼有斷末摩；人中三洲，非北拘盧洲；欲界諸天亦無斷末摩，彼非惱亂業果故。’﹝俱舍論卷十、順正理論卷三十、卷三十五、俱舍論記卷二、玄應音義卷二十三﹞



### 丁福保佛學大辭典

【術語】末摩譯曰支節，又曰死穴。身中有特異之支節，他物觸之，則起劇痛，其命必終。人將死時，水風火三大中，其一大偏增，觸其末摩，使命斷絕，謂之斷末摩。斷者，非切斷未摩，乃觸於末摩而命斷絕也。俱舍論十曰：「於身中有異支節，觸便致死，是謂末摩。若水火風隨一增盛如利刀刃，觸彼末摩，因此便生增上苦受，從斯不久遂致命終。」俱舍光記十曰：「末摩是身中死穴，其量極小，觸便致死。又解，對法藏中說，眾生身中有百處名末摩，觸便致死。」同頌疏曰：「末摩，此云支節。然於身中有百處異支節，其量甚小，觸便致死，是謂之末摩。水等者等取風火，於此三大隨一增盛如利刀刃，觸彼末摩，因此命終，故名為斷。此言斷者，非如斬薪令成兩段，但由三大觸彼末摩，令身無覺，說名為斷。」梵Marmacchid。



