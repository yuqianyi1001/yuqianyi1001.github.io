---
title: 黑夜神
source: deerpark.app
---

### 丁福保佛學大辭典

【神名】Kālarātri，又曰黑夜天，闇夜天，黑闇天。梵名伽羅囉底嚜。閻摩王三后之一。司中夜之神。大日經疏十曰：「次黑夜神真言，此即閻羅侍后也。」同十四曰：「以左手握地水指入掌，火風相並而申之，其空指如尋常作拳也。此黑夜天印也。閻羅王后也。」同十六曰：「南方閻摩王當作風壇。（中略）左邊畫黑闇后，以幢為印。」同十七曰：「當知即是黑夜天，即是閻羅。」演密鈔九曰：「梵語迦羅，此譯云時，即三時等也。若准普通真言藏品中釋者，具足梵音云迦羅囉底嘿。迦羅云黑，囉底嘿云夜，即黑夜神也。又底哩名三，即夜三時也。」


