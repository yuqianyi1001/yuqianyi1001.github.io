---
title: 唯識三性觀
source: deerpark.app
---
### 佛光大辭典

即就遍計所執性、依他起性、圓成實性等三性行唯識之觀。又作三性觀行、唯識觀、唯識心定。為顯唯識之實性，成唯識論卷九遂就三性立真妄、真俗之二種相對；即遍計為虛妄之唯識性，依他為世俗之唯識性，圓成為真實之唯識性。即如唯識二十論述記卷上所釋，遍計所執性為虛妄之唯識；依他起性為非有似有，乃因緣所生，故為因緣之唯識，即識之相；圓成實性為真實之唯識，即識之性。所觀之境的三性既通三種唯識性，故稱唯識三性觀。修此唯識三性觀，自淺至深有五重，稱為五重唯識觀，即：(一)遣虛存實識，即觀虛妄遣去所執，存留依他、圓成二性之實，此乃虛實相對之觀法。(二)舍濫留純識，乃心境相對之觀法。(三)攝末歸本識，乃體用相對之觀法。(四)隱劣顯勝識，乃心心所相對之觀法。(五)遣相證性識，乃事理相對，唯識觀之至極。（參閱‘三性’563、‘五重唯識’1123）



### 丁福保佛學大辭典

【術語】見唯識觀條。

參照：<a href="/dict/唯識觀">唯識觀</a>



