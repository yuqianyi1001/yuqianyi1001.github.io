---
title: 拄杖
source: deerpark.app
---
### 佛光大辭典

僧侶出遊時所使用之杖。略稱杖。又作拄杖子。據有部毗奈耶雜事卷六載，佛于王舍城鷲峰山時，有一老比丘，登山不慎跌地，佛遂許諸比丘中之老弱無力或病苦纏身者用拄杖。拄杖有二種，有枝者稱觸頭，無枝者稱淨頭。或謂拄杖之上端為淨頭，下端為觸頭。禪宗所用者，多于杖下方約六十公分處綁一小枝，作為渡川測量水深之用，故拄杖又稱為探水。又拄杖常為禪僧提唱說示之具，如從容錄第三十四則（大四八·二五○上）：‘雪竇拈拄杖雲：“還有同死同生底納僧麼？”’此外，拄杖亦作杖打犯規者之用，如敕修百丈清規卷二（大四八·一一二一下）：‘彼有所犯，即以拄杖杖之。’﹝異出菩薩本起經、四分律卷五十二、卷五十六、禪苑清規卷一裝包條、祖庭事苑卷八雜志拄杖條﹞



### 丁福保佛學大辭典

【物名】拄身之杖也。毘奈耶雜事六曰：「佛在王舍城鷲峰山頂，有老苾芻登山上下腳跌倒地。佛言：應畜拄杖。聞佛許已，六眾即便以金銀等并雜彩物彫飾其杖。俗旅見已，共生嫌賤。苾芻白佛。佛言：苾芻有二種緣應畜拄杖。一謂老瘦無力，二謂病苦嬰身。時有苾芻佯作老病而拄其杖，時諸苾芻以緣白佛。佛言：若實老病，應從僧伽乞畜杖羯磨。」拄字作柱者誤。



