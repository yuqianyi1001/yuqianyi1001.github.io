---
title: 半行半坐三昧
source: deerpark.app
---

### 三藏法數

半行半坐三昧者，若依方等經，七日為期，唯誦袒持咒。旋百二十匝，一旋一咒。不遲不疾，旋竟卻坐，思惟實相之理。若依法華經，三七日為期，但誦本經。故經云：其人若行、若立，讀誦是經，若坐、思惟是經，我乘六牙白象，現其人前。此等三昧，俱是半行半坐也。（梵語袒持，華言秘要。）



### 丁福保佛學大辭典

【術語】天台所立四種三昧之一。或行道而誦經文，或安坐而思惟實相之三昧法也。法華經即依此三昧法而修行。三昧者，譯言定。使心定於其境止息妄念也。見三昧條。

參照：<a href="/dict/三昧">三昧</a>


