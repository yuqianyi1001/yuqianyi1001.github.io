---
title: 大毘盧遮那成佛神變加持經
source: deerpark.app
---
### 丁福保佛學大辭典

【經名】大日經之具題。經文六卷，供養次第一卷，共七卷，唐善無畏譯。真言三部經之一。胎藏界密部之本經也。見大日經條。謂大日如來自成佛以不思議之加持力說內證法之經典也。離神力之加持。不能說。不能聽。就此真言一宗有自證說法，加持說法之大論，遂分古義新義之兩派。見法身條。茲將本經各家之著述列之如下。大毘盧遮那成佛經疏二十卷（唐一行記），大毘盧遮那成佛神變加持經義釋十四卷（唐一行述記），大毘慮遮那成佛神變加持經義釋演密鈔十卷（遼覺苑撰），大毘盧遮那經供養次第法疏二卷（唐不可思議撰）。

參照：<a href="/dict/大日經">大日經</a>

參照：<a href="/dict/法身">法身</a>



