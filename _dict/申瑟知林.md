---
title: 申瑟知林
source: deerpark.app
---

**來源：丁福保佛學大辭典**

<p>【地名】Yaṣṭi－vana，又作申怒林，申怒波林，杖林名。竹杖外道於此量佛之身量。釋迦方志下曰：「申瑟知林，言杖林也。滿山谷，昔有人以丈六竹杖量佛，而恒出杖表。因投杖去，遂生根被山。」玄應音義十八曰：「申怒亦言申怒波，此譯云實森，謂貞實也。」</p>

**來源：佛光大辭典**

<p>梵名Yaṣṭi -vana ，巴利名Yaṭṭhi-vana， Laṭṭhi-vana  。又作申怒林、申怒波林、遮越林、祠祀林。即指杖林。位于古代印度摩竭陀國王舍城外之林苑。據雜阿含經卷三十八載，佛陀于遊化摩竭陀國時，曾居住善建立支提杖林（梵Suppatiṭṭha -cetiya ，又作善安住塔、善住@堵波）中，頻婆沙羅王與諸小王、群臣等皆來受佛陀教化。上記之善建立支提，即申瑟知林。另于頻婆沙羅王經、過去現在因果經卷四、有部毗奈耶破僧事卷七等書，均有記載此事。又竹杖外道亦曾于此量佛之身量。關于此林名稱之由來，釋迦方志卷下（大五一，九六三下）：‘申瑟知林（言杖林也），滿山谷。昔有人以丈六竹杖量佛，而恆出杖表；因投杖而去，遂生根，而被山焉。’此外有關此林之位置，據中阿含經卷十一載，距王舍城一由延；中本起經卷上度瓶沙王品亦載，距羅閱只城四十裡（即一由延）。其它另有不同之記載。﹝中阿含卷十一頻@娑邏王迎佛經、別譯雜阿含經卷一、普曜經卷八、佛所行贊卷四、大莊嚴論經卷十二、四分律卷三十三、大唐西域記卷九﹞</p>
