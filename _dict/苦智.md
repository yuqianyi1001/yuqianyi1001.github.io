---
title: 苦智
source: deerpark.app
---

### 陳義孝佛學常見辭彙

明白苦諦的道理的智慧。



### 法相辭典

★顯揚二卷十六頁雲：五、苦智。謂于有漏諸行之中，無常苦空離我思惟，若智若見，明了覺悟慧觀察性。

★二解　發智論八卷五頁雲：雲何苦智？答：于諸行，作苦非常空非我行相轉智。

★三解　品類足論一卷六頁雲：苦智雲何？謂于五取蘊，思惟非常苦空非我，所起無漏智。

★四解　入阿毗達磨論下四頁雲：于五取蘊果分，有無漏智，作非常苦空非我行相轉；名苦智。



### 三藏法數

苦即逼迫之義。謂觀五陰等法，以無常、苦、空、無我得無漏智，故名苦智。（五陰者，色陰、受陰、想陰、行陰、識陰也。無常者，謂五陰之身，終壞滅也。苦者，謂此身受生死逼迫等苦也。空者，謂此身由四大假合而成，畢竟不有也。無我者，謂四大各離，何者是我也。）



### 丁福保佛學大辭典

【術語】知苦諦之理之智。十一智之一。見大般若經三。



### 佛光大辭典

梵語duḥkha-jñāna。十智之一。了苦諦道理之智，即緣苦諦而作‘苦、空、無常、無我’之四行相，其惑斷除時所得之無漏智。依品類足論卷一（大二六·六九四上）：‘謂于五取蘊，思惟非常、苦、空、非我，所起無漏智。’又大毗婆沙論卷一○六（大二七·五四八中）：‘緣苦聖諦，四行相轉，故名苦智。’亦即入于見道之時，以世俗智緣苦諦之境，至第二剎那，與法智共生之智，稱為苦智。其中，于第一剎那之後無間，緣觀欲界苦諦之境，所生起之無漏法智忍，稱為苦法智忍；于其無間，所生起之無漏法智，稱為苦法智。﹝俱舍論卷二十六、顯揚聖教論卷二﹞


