---
title: 柳枝
source: deerpark.app
---

**來源：丁福保佛學大辭典**

<p>【物名】唐土北地之俗，有插柳枝於淨水以攘邪鬼者。釋氏要覽下曰：「北人風俗，每至重午等毒節日，皆以盆盛水，內插柳枝，置之門前辟惡。按灌頂經云：昔維耶黎城民遭疫，有一少年比丘，名禪提。奉佛教持摩訶神咒，往為辟之，疫人皆愈。其禪提往彼國二十九年民安，至其遷化，民復遭疫。民思禪提，遂往其住處。但見所嚼齒木擲地成林，林下有泉。民酌其水，折楊枝，掃拂洒。病者皆愈。毒氣銷亡。」</p>
