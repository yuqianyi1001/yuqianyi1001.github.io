---
title: 降焰魔尊畫像
source: deerpark.app
---

### 丁福保佛學大辭典

【圖像】大神驗念誦法曰：「聖閻曼德迦威怒王，身乘青水牛，持種種器杖。以觸髏為瓔珞頭冠，虎皮為裙。其身長大，無量由旬。徧身火焰，洞然如劫燒焰。顧視四方，如師子奮迅。」仁王經儀軌上曰：「依教令輪，現作威怒六足金剛，手臂頭各六，坐水牛上。」大日經疏六曰：「降閻摩尊，是文殊眷屬。具大威勢，其身六面六臂六足，水牛為座。面有三目，色如玄雲，作極忿怒之狀。」


