---
title: 曼陀枳尼
source: deerpark.app
---
### 丁福保佛學大辭典

【雜名】池名，在忉利天上。六波羅蜜多經二曰：「善法堂中眾議長隔，曼陀枳尼殊勝池水沐浴無由。」慧琳音義四十一曰：「曼陀枳尼池梵語，大龍象王浴池名也。准起世經及立世阿毘曇論等，皆說此池在此贍部洲大雪山北有此池，是善住象王之所浴處。今經意云，是諸天浴池。若爾即合在忉利天上，彼天若有即是名同。彼天若無即是錯譯，未詳孰是，更勘梵本為一為異也。」梵Mandākini。



