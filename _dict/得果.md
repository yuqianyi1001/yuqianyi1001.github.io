---
title: 得果
source: deerpark.app
---

**來源：丁福保佛學大辭典**

<p>【術語】三乘之聖人各得自乘之果法也。緣覺菩薩立一無學果，聲聞立四果。南史曰：「到溉朝夕從僧徒禮誦，及卒。顏色如恒，手屈二指，即佛道所云得果也。」</p>

**來源：佛光大辭典**

<p>指三乘之聖者各達成自乘之果法。如聲聞乘觀四聖諦，得入涅之果；緣覺乘觀十二因緣，以證入闢支佛果；菩薩乘則修六波羅蜜行，以求無上菩提、度一切眾生。華嚴經探玄記卷一，將三乘之修法與得果情形，分為三種，即：(一)始別終同，始別，謂三乘所修有四諦、緣生、六度之別；終同，謂就得果而言，三乘之人同滅身智。(二)始同終別，始同，謂三乘之始同為聞般若、觀無性；終別，謂三乘所得之果各自不同。又若據聖諦、緣生、六度不同之修行，亦可稱為‘始終各別’。(三)近異遠同，近異，謂三乘初以方便誘導；遠同，謂最後三乘同以大乘得度。﹝大寶積經卷九十四、梁譯攝大乘論卷一﹞</p>
