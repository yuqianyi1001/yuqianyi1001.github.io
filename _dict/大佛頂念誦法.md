---
title: 大佛頂念誦法
source: deerpark.app
---
### 丁福保佛學大辭典

【術語】大妙經說心中觀<img src="gaiji/DF-8741.png"/>字，白色，成大月輪，徧於量法界，無上中下之際，成大八輪之金輪，又於一一輪中，右旋布八色金剛輪，依前觀身，為大我，於輪臍中作頂輪王形，即結成就一切事業佛頂諸佛心本三昧耶印。以二手散開十指并二掌根。即以此印於指上散安十字真言。一一字上散無量百千雜色光明。散射十方諸佛之剎土。光明熾盛。三世無等。即以此印手右旋如羂索環之勢。（中略）此印名攝一切佛頂輪王本三昧耶發生無邊諸佛羯磨之印。不假結護及供養門，速成諸佛大三摩地，使成佛之身。十地菩薩目覩不及，耳聽不聞。（中略）使同類之佛，亦不見自身。何況其餘菩薩等。



