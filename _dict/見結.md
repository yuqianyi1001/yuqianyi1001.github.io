---
title: 見結
source: deerpark.app
---

### 陳義孝佛學常見辭彙

邪見的煩惱，為九結之一。



### 法相辭典

★瑜伽九十五卷三頁雲：能善結構後有苦故；名為見結。

★二解　雜集論六卷十七頁雲：見結者：即三見。謂薩迦耶見，邊執見，邪見。見結所系故；于邪出離，妄計追求。謂我當解脫，我所解脫。既解脫已；我當常住，或當斷滅。又謂佛法中定無解脫。如所執著邪出離已；廣行不善，不行諸善。由此能招未來世苦，與苦相應。

★三解　大毗婆沙論五十卷六頁雲：雲何見結？謂三見。即有身見，邊執見，邪見，總名見結。

★四解　品類足論一卷四頁雲：見結雲何？謂三見。即有身見、邊執見、邪見。有身見者：于五取蘊，等隨觀執我或我所；由此起忍樂慧觀見。邊執見者：于五取蘊，等隨觀執或斷或常；由此起忍樂慧觀見。邪見者：謗因，謗果，或謗作用，或壞實事；由此起忍樂慧觀見。

★五解　入阿毗達磨論上十頁雲：見結者：謂三見。即有身見、邊執見、邪見。五取蘊中，無我我所；而執實有我我所相。此染污慧，名有身見。身是聚義。有而是身，故名有身。即五取蘊。于此起見，名有身見。即五取蘊非斷非常，于中執有斷常二相；此染污慧，名邊執見。執二邊故。若決定執無業，無業果，無解脫。無得解脫道，撥無實事；此染污慧，名邪見。如是三見，名見結。



**來源：三藏法數**

謂諸眾生於身見、邊見、邪見，妄興執著，廣行不善，由此遂招未來生死之苦，流轉三界，不能出離，是名見結。（身見者，謂於五陰身中，強作主宰，計著有我也。邊見者，謂於身見中，計斷計常，各執一邊也。邪見者，謂執有執無，及撥無因果也。）



### 丁福保佛學大辭典

【術語】九結之一，謂邪見之煩惱也。見結條附錄。

參照：<a href="/dict/結">結</a>



### 佛光大辭典

九結之一。結，系縛、結縛之義，為煩惱之異名。見結，即指邪見之煩惱。眾生于身見、邊見、邪見等妄起執著，廣為不善之行，如殺、盜、淫、妄等，由此遂招感未來生死之苦，流轉于三界而不能出離。故稱此類由邪曲見解而來之煩惱為見結。（參閱‘結’5179）


