---
title: 三熱
source: deerpark.app
---

### 丁福保佛學大辭典

【名數】龍種有三種之熱惱，又云三患。長阿含經十八曰：「佛言：何故名為阿耨達？其義云何？此閻浮提所有龍王盡有三患：一者諸龍皆被熱風熱沙著身燒其皮肉，及燒骨髓，以為苦惱，唯阿耨達龍無有此患。二者舉閻浮所有龍宮，惡風暴起吹其宮內失寶飾衣，龍身自現，以為苦惱，唯阿耨達龍王無如是患。三者舉閻浮提所有龍王各在宮中娛樂時，金翅大鳥入宮搏撮，或始生方便欲取龍食，諸龍怖懼，常懷熱惱，唯阿耨達龍無如是患。若金翅鳥生念欲往即便命終，故名阿耨達。」大樓炭經一曰：「天下餘諸龍以三熱見燒，阿耨達龍王不以三熱見燒。」（三熱即前經之三患）。



### 佛光大辭典

又作三患。為長阿含經卷十八所舉龍之三種苦惱。即：(一)熱風熱砂等燒皮肉骨髓之苦惱，(二)惡風奪居處飾衣之苦惱，(三)金翅鳥掠奪宮中龍子之苦惱。﹝正法眼藏袈裟功德﹞


