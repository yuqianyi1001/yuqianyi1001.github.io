---
title: 婆珊婆演底
source: deerpark.app
---

### 丁福保佛學大辭典

【神名】Vasanta－vayanti，主夜神也，善財童子五十三參中之一，俗厭惡夢，則咒此神名云。華嚴經六十八曰：「摩竭提國迦毘羅城有主夜神，名婆珊婆演底。（中略）我於夜闇人靜，鬼神盜賊諸惡眾生所遊行時，（中略）我時即以種種方便而救濟之。」（經中廣說除海難等）慧苑音義下曰：「婆珊婆演底，具云婆傘多婆演底。言婆傘多者，此云春也。婆演底，主當也。謂於春時此神主當守護眾生及諸苗稼也。（中略）又中天竺本云跋僧多。此云春生。謂能生物善故。借喻名耳。」酉陽雜俎曰：「雍益堅云：主夜神咒持之有功德。夜行及寐可已恐怖惡夢。咒曰：婆珊婆演底。」探玄記十九曰：「婆裟婆陀者，正云婆羅薩那，此名依止不畏，即下文廣與怖畏眾生而作依止故也。」


