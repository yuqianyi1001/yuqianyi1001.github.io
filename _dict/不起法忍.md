---
title: 不起法忍
source: deerpark.app
---
### 丁福保佛學大辭典

【術語】又云無生法忍。不起者即無生也，斷見惑而生空理，所謂得無生法忍也。空理者無生無起，故云無生法，又云無起法。忍者忍可決定此無生無起之空理也。維摩經佛國品曰：「逮無所得，不起法忍。」同注云：「肇曰：忍即無生慧也。以能堪受實相，故以忍為名。得此忍則無取無得，心相永滅，故曰無所得不起法忍也。」幻士仁賢經曰：「離八十垢得不起法忍。」



