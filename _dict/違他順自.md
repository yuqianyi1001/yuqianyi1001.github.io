---
title: 違他順自
source: deerpark.app
---

**來源：丁福保佛學大辭典**

<p>【術語】對於違自順他而言。謂違背他性而隨順自家之本性也。起信論義記卷中解心生滅門之下，就隨緣真如與成事無明，論其各有此義。隨緣真如之違他，謂真如反對他，無明妄染，顯現自家之德也。順自者，謂真如隨順自家之本性，內自重於無明，令起淨用也。是即還滅門之意。成事無明之違他，謂無明違背他真如之理體，而覆真理也。順自者，謂無明隨順自家之本性而成妄心也。是即流轉門之意。</p>

**來源：佛光大辭典**

<p>(一)因明用語。違他，違反敵者（問難者），即為敵者所不同意；順自，順從立論者自己，即立論者自己所承認其為真理者。于因明三支作法中，僅宗（命題）支須違他順自。宗若不順自，立論者應不肯建立；宗若不違他，則又無須建立。至于宗支所藉以構成之名詞及因（理由）、喻（譬喻）二支，則須順自，又須順他，始為圓滿命題。﹝因明入正理論悟他門淺釋﹞</p><p>(二)‘違自順他’之對稱。謂違背他性而隨順自家之本性。系大乘起信論義記卷中論真如與無明之作用所立之名目。即‘隨緣真如’與‘成事無明’二者相對，且二者各具有違自、順他、違他、順自等四種性質，然違自即含順他之意，違他即含順自之意，故統稱為違自順他、違他順自。就違他順自而言，可分為：(一)真如之違他，謂真如反對他無明妄染，顯現自家之德；此為還滅門之意。(二)真如之順自，謂真如隨順自家之本性，內自重于無明，令起淨用；此亦還滅門之意。(三)無明之違他，謂無明違背他真如之理體而覆真理；此為流轉門之意。(四)無明之順自，謂無明隨順自家之本性而成妄心；此亦流轉門之意。大乘起信論義記卷中本（大四四·二五五下）：‘謂真如有二義：一不變義，二隨緣義。無明亦有二義：一無體即空義，二有用成事義。此真妄中，各由初義，故成上真如門也；各由後義，故成此生滅門也。此隨緣真如及成事無明亦各有二義：一違自順他義，二違他順自義。無明中初違自順他亦有二義：一能反對詮示性功德，二能知名義成淨用。違他順自亦有二義：一覆真理，二成妄心。真如中違他順自亦有二義：一翻對妄染顯自德，二內燻無明起淨用。違自順他亦有二義：一隱自真體義，二顯現妄法義。’</p>
