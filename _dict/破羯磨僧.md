---
title: 破羯磨僧
source: deerpark.app
---
### 三藏法數

梵語羯磨，華言作法辦事。謂比丘受具足戒，或行懺悔法時，當依和尚阿闍黎行羯磨法，作法成就，方為得戒，若有人見者，當隨順寂默，或當出避。若以惡心，破其作法，令不得戒，是為逆罪。律云：破羯磨者，不許出家受具足戒也。（和尚，梵語鄔波遮迦。于闐國翻和尚，華言力生。梵語阿闍黎，華言軌範。）

梵語羯磨，華言作法。謂比丘俱集一處和合作法，若以惡心瞋心破之，令其不和合者，得波羅夷罪。（梵語比丘，華言乞士。）



### 丁福保佛學大辭典

【術語】二種破僧之一。見破僧條。

參照：<a href="/dict/破僧">破僧</a>



