---
title: 俱解脫
source: deerpark.app
---

**來源：法相辭典**

<p>★顯揚三卷十頁雲：七、俱解脫。謂已得諸漏無餘盡滅；及于八解脫，身證具足住。</p><p>★二解　大毗婆沙論五十四卷四頁雲：問：何故名俱解脫？答：障有二分。一、煩惱障，二、解脫障。于二分障，心解脫故；名俱解脫。問：若先得阿羅漢果，後得滅定者；彼于解脫障，何等心解脫？有漏耶？無漏耶？有說：有漏。以無漏心、得盡智時，已解脫故。評曰：應作是說：有漏、無漏、俱得解脫。所以者何？解脫有二種。一者、行世解脫，二者、在身解脫。彼未得滅定時，入出定心，不得行世。不行世故；不得在身。若得滅定；入出定心、行世在身。故名解脫。是故有漏無漏二心，俱得解脫。</p>

**來源：丁福保佛學大辭典**

<p>【術語】九無學之一。鈍根之羅漢，唯離煩惱之障，謂之慧解脫。若利根之羅漢，與之俱離一切禪定之障（即定解脫），至於得所謂滅盡定之至極定，是為俱解脫。即離慧與定之二障而得自在者。頌疏二十五曰：「定慧障，名之為俱。」</p>

**來源：佛光大辭典**

<p>梵語ubhayato-bhāga-vīmukta。‘慧解脫’之對稱。九無學之一，七聖之一。斷煩惱、解脫二障，于定、慧得自在成阿羅漢之謂。阿羅漢由慧力離煩惱障而得慧解脫，復得滅盡定而離解脫障；即由定、慧之力，而煩惱、解脫二障俱離，故稱俱解脫。俱解脫有三根，即修四禪定中一至三禪為下根，具四禪為中根，就無漏禪而修觀、練、薰、習為上根。（參閱‘慧解脫’6051）</p>
