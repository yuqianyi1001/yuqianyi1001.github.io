---
title: 假有
source: deerpark.app
---
### 佛光大辭典

乃‘實有’之對稱。又作俗有、假名有。謂諸法皆依因緣和合而存在。因緣所生之法，如鏡花水月，無其實性，然非虛無之法；即諸法之存在，乃由因緣而生之故，既非定無亦非定有，而系假施設為有者，故稱假有。﹝成唯識論卷一、三論玄義卷一﹞



### 法相辭典

★瑜伽一百卷十二頁雲：又此假有，略有六種。一、聚集假有，二、因假有，三、果假有，四、所行假有，五、分位假有，六、觀待假有。聚集假有者：謂為隨順世間言說易了解故；于五蘊等，總相建立我及有情補特伽羅眾生等想。此想，唯能顯了此聚；是故說名聚集假有。因假有者：謂未來世可生法行，由未生故；雖非實有；而有其因，當可生故；名因假有。果假有者：所謂擇滅。是道果故；不可說無。然非實有。唯約已斷一切煩惱，于當來世，畢竟不生，而假立故。所行假有者：謂過去世已滅諸行，唯作現前念所行境，是故說名所行假有。已謝滅故，而非實有。分位假有者：謂生等諸心不相應行。如前意地，已標辯釋。即于諸行，由依前後，有及非有，同類異類，相續分位假立生等。非此生等，離諸行外，有真實體，而別可得。觀待假有者：謂虛空非擇滅等虛空無為，待諸色趣而假建立。若于是處，色趣非有；假說虛空。非離色無所顯法外，別有虛空實體可得。非無所顯，得名實有。觀待諸行不俱生起，于未來世不生法中，立非擇滅。無生所顯，假說為有。非無生所顯，可說為實有。

★二解集論二卷一頁雲：雲何假有？幾是假有？為何義故，觀假有耶？謂待名言此餘根境，是假有義。一切皆是假有。為舍執著實有我故，觀察假有。

★三解大毗婆沙論九卷六頁雲：假有，謂瓶衣車乘軍林舍等。



### 陳義孝佛學常見辭彙

虛假的有，指因緣和合而有的一切事物，因這些由因緣假合而有的一切事物，雖然如鏡中之花和水中之月一樣的無有實體，但是不能說它是無，而是屬於假有。



### 丁福保佛學大辭典

【術語】謂因緣生之法也。因緣所生之法。如鏡花水月，無其實性。雖無實性然非虛無之法，因之對於龜毛兔角之無法，比於真如法性之實有而名之為假有。



