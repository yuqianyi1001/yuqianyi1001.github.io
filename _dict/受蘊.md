---
title: 受蘊
source: deerpark.app
---

### 陳義孝佛學常見辭彙

五蘊之一。見五蘊條。



### 法相辭典

★如五蘊中說。

★二解　如名色差別中說。

★三解　五蘊論二頁雲：雲何受蘊？謂三領納。一、苦，二、樂，三、不苦不樂。樂、謂滅時有和合欲。苦、謂生時有乖離欲。不苦不樂，謂無二欲。

★四解　廣五蘊論三頁雲：雲何受蘊？受有三種。謂樂受、苦受、不苦不樂受。樂受者：謂此滅時，有和合欲。苦受者：謂此生時，有乖離欲。不苦不樂受者：謂無二欲。無二欲者：謂無和合，及乖離欲。受、謂識之領納。

★五解　俱舍論一卷十一頁雲：受蘊謂三領納隨觸。即樂、及苦、不苦不樂。此復分別，成六受身。謂眼觸所生受，乃至意觸所生受。

★六解　法蘊足論九卷十頁雲：雲何受蘊？謂諸受、等受、別受、受性、受所攝，是名受蘊。復有二受，說名受蘊。謂身受心受。雲何身受？謂五識身相應諸受，乃至受所攝，是名身受。雲何心受？謂意識相應諸受，乃至受所攝，是名心受。復有二受，說名受蘊。謂有味受、無味受。雲何有味受？謂有漏作意相應諸受，乃至受所攝，是名有味受。雲何無味受？謂無漏作意相應諸受，乃至受所攝，是名無味受。有作是說：欲界作意相應受，名有味受。色無色界作意相應受，名無味受。今此義中，有漏作意相應受，名有味受。無漏作意相應受，名無味受。如有味受、無味受，如是墮受、不墮受，耽嗜依受、出離依受，順結受、不順結受，順取受、不順取受，順纏受、不順纏受，世間受、出世間受，亦爾。復有三受，說名受蘊。謂樂受、苦受、不苦不樂受。雲何樂受？謂順樂觸所生身樂心樂，平等受受所攝，是名樂受。復次修初第二第三靜慮順樂受觸所起心樂、平等、受受所攝，是名樂受。雲何苦受？謂順苦觸所生身苦心苦，不平等受受所攝，是名苦受。雲何不苦不樂受？謂順不苦不樂觸所生身舍心舍，非平等非不平等受受所攝，是名不苦不樂受。復次修未至定，靜慮中間，第四靜慮，及無色定，順不苦不樂觸所生心舍，非平等非不平等受受所攝，是名不苦不樂受。復有四受說名受蘊。謂欲界受、色界受、無色界受、不系受。雲何欲界受？謂欲界作意相應諸受，乃至受所攝，是名欲界受。雲何色界受？謂色界作意相應諸受，乃至受所攝，是名色界受。雲何無色界受？謂無色界作意相應諸受，乃至受所攝，是名無色界受。雲何不系受？謂無漏作意相應諸受，乃至受所攝，是名不系受。復有五受，說為受蘊。謂樂受、苦受、喜受、憂受、舍受。如是五受，廣說如根品。復有六受，說為受蘊。謂眼觸所生受，耳鼻舌身意觸所生受。雲何眼觸所生受？謂眼及色為緣，生眼識。三和合故，生觸。觸為緣故，生受。此中眼為增上，色為所緣，眼觸為因，眼觸為等起，是眼觸種類，是眼觸所生，與眼觸所生，作意相應，于眼識所了別色，諸受；乃至受所攝；是名眼觸所生受。如是耳鼻舌身意觸所生受，廣說亦爾。

★七解　集異門論十一卷一頁雲：雲何受蘊？答：諸所有受，若過去、若未來、若現在，若內、若外，若粗、若細，若劣、若勝，若遠、若近；如是一切，略為一聚，說名受蘊。諸所有受者：雲何名為諸所有受？答：盡所有受，謂六受身。何等為六？謂眼觸所生受，耳鼻舌身意觸所生受。如是名為諸所有受。若過去、若未來、若現在者：雲何過去受？答：若受，已起，已等起；已生，已等生；已轉，已現轉；已聚集，已出現；落謝過去，盡滅離變；過去性，過去類，過去世攝；是名過去受。雲何未來受？答：若受，未已起，未已等起；未已生，未已等生；未已轉，未已現轉；未聚集，未出現；未來性，未來類，未來世攝；是名未來受。雲何現在受？答：若受，已起，已等起；已生，已等生；已轉，已現轉；聚集出現，住、未已謝，未已盡滅，未已離變，和合現前；現在性，現在類，現在世攝；是名現在受。若內若外者：雲何內受？答：若受、在此相續，已得不失；是名內受。雲何外受？答：若受、在此相續，或本未得，或得已失。若他相續。是名外受。若粗若細者：雲何施設粗受細受？答：觀待施設粗受細受。復如何等？答：若觀待無尋唯伺受；則有尋有伺受名粗。若觀待有尋有伺受；則無尋唯伺受名細。若觀待無尋無伺受；則無尋唯伺受名粗。若觀待無尋唯伺受；則無尋無伺受名細。若觀待色界受；則欲界受名粗。若觀待欲界受；則色界受名細。若觀待無色界受；則色界受名粗。若觀待色界受；則無色界受名細。若觀待不系受；則無色界受名粗。若觀待無色界受；則不系受名細。如是施設粗受細受。如是名為若粗若細。若劣若勝者：雲何施設劣受勝受？答：觀待施設劣受勝受。復如何等？答：若觀待有覆無記受；則不善受名劣。若觀待不善受；則有覆無記受名勝。若觀待無覆無記受；則有覆無記受名劣。若觀待有覆無記受；則無覆無記受名勝。若觀待有漏善受；則無覆無記受名劣。若觀待無覆無記受；則有漏善受名勝。若觀待無漏善受；則有漏善受名劣。若觀待有漏善受；則無漏善受名勝。若觀待色界受；則欲界受名劣。若觀待欲界受；則色界受名勝。若觀待無色界受；則色界受名劣。若觀待色界受；則無色界受名勝。若觀待不系受；則無色界受名劣。若觀待無色界受；則不系受名勝。如是施設劣受勝受。如是名為若劣若勝。若遠若近者：雲何遠受？答：過去未來受。雲何近受？答：現在受。復次雲何遠受?受蘊差別	★顯揚五卷八頁雲：差別建立者：或立一受。如說：諸所有受，悉皆是苦。或立二受。謂身受，及心受。或立三受。謂樂受、苦受、不苦不樂受。或立四受。謂欲系、色系、無色系、及不系受。或立五受。謂樂根、苦根、喜根、憂根、舍根。或立六受。謂眼觸所生受，乃至意觸所生受。或立十八受。謂十八意近行。六喜近行，六憂近行，六舍近行。或立三十六受。謂六依耽嗜喜，六依出離喜。如喜、憂、舍、亦爾。或立一百八受。謂三十六受，各依三世。或開無量受。如其所受，起無數受。



### 三藏法數

受即領納之義。謂六識與六塵相應，而有六受，和合積聚，故名受蘊。（六識、六塵、六受者，眼識受色塵，耳識受聲塵，鼻識受香塵，舌識受味塵，身識受觸塵，意識受法塵也。）



### 丁福保佛學大辭典

【術語】五蘊之一。見五蘊條。

參照：<a href="/dict/五蘊">五蘊</a>



### 佛光大辭典

梵語vedanā-skandhāḥ，巴利語vedanakkhandha。指苦、樂、舍等‘受’及眼觸等所生之諸種感受之積聚：亦即肉體之感受與精神之知覺等的感受作用。乃五蘊之一。此外，諸受之集合，亦稱受眾。據大智度論卷六十八載，百八種煩惱等諸受之和合，稱為受眾。（參閱‘五蘊’1212、‘受’3096）


