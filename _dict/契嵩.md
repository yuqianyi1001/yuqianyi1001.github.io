---
title: 契嵩
source: deerpark.app
---

### 丁福保佛學大辭典

【人名】宋杭州靈隱寺明教大師契嵩，字中靈，藤州鐔津李氏子。遊方徧參知識，得法於洞山曉聰禪師。師有文才，作原教篇十餘萬言，明儒釋一貫之旨，以抗韓愈排佛之說。後居永安蘭若，著禪門定祖圖傳法正宗記，並輔教篇，上進仁宗皇帝，帝覽之嘆賞，詔入大藏使流通，賜號明教。熙寧四年六月寂。有文集二十卷，名鐔津文集。盛行於世。見佛祖統紀四十五，佛祖通載三十八，稽古略四，續傳燈錄五。



### 佛光大辭典

（1007～1072）宋代雲門宗僧。藤州鐔津（廣西藤縣）人，俗姓李。字仲靈。自號潛子。七歲出家，十三歲得度剃發，十九歲遊方。常頂戴觀音像，日誦其名號十萬聲。後得法于洞山曉聰禪師。師遍通內外典籍，善為文，曾就宗密之教禪一致論加以闡述，而更強調儒佛一致說。針對韓愈等儒者之排佛，著有原教、孝論等輔教篇。此外，關于禪宗之法脈，撰有傳法正宗定祖圖、傳法正宗記等書。仁宗時，呈其著書，仁宗乃詔令入藏，並賜紫方袍與‘明教大師’之號。熙寧五年于杭州靈隱寺示寂，享壽六十六。門人收其著作輯成鐔津文集二十卷。因契嵩居錢塘佛日山，故又稱佛日禪師。以師曾止于永安山之精舍，後人遂以‘永安’稱之。﹝傳法正宗記卷一、續傳燈錄卷五、鐔津明教大師行業記﹞


