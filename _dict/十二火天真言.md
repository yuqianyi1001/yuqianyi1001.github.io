---
title: 十二火天真言
source: deerpark.app
---

**來源：丁福保佛學大辭典**

<p>【真言】南麼三曼多勃馱喃。阿哦娜曳。莎訶。初句歸命諸佛如常，第二句阿哦娜曳者是火之義，以此中最初之阿字為種子。以一切諸法本不生之故，即與金剛智體相同，哦是行之義，以諸法本不生之故，雖具萬行，亦無所行，是故名為無師自覺，若是為無師自覺，即是與大空之徧一切處相同。故娜字之一切諸法施不可得又為同體，以諸法無師無行之故，自徧於一切處，故於三界不動出而至於薩婆若，是故無乘及乘者，爾乃為大乘，故於也字加三昧聲也。其意明此乘之定慧均等，諸佛菩薩行道時皆以如是慧火焚燒一切心垢，正法之光明燃然也。見大日經疏八。</p>
