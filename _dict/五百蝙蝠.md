---
title: 五百蝙蝠
source: deerpark.app
---

### 丁福保佛學大辭典

【本生】結集大毘婆娑論之五百羅漢，前身為五百之蝙蝠。西域記三曰：「南海之濱有一枯樹，五百蝙蝠於中穴居。有諸商侶止此樹下，時屬風寒，人皆飢凍。聚積樵蘇，蘊火其下，煙焰漸盛枯樹遂燃。時商侶中有一賈客，夜分已後誦阿毘達磨藏，彼諸蝙蝠，雖為火困，愛樂法音，忍而不去，於此命終。隨業受生，俱得人身。捨家修學，乘聞法聲，聰明利智，普證聖果，為世福田。近迦膩色迦王與脅尊者招集五百賢聖，於迦涅彌羅國作毘婆沙論，斯並枯樹之中五百蝙蝠也。」



### 佛光大辭典

乃結集大毗婆沙論之五百羅漢之前身。依大唐西域記卷二載，此五百羅漢之前身為五百蝙蝠，居于樹中，後此樹燃于火，其時，復有人于樹下誦阿毗達磨藏，五百蝙蝠以愛樂法音之故，忍苦不去，命終之後遂得人身，舍家修學，普證聖果，並應迦膩色迦王與脅尊者之招請，結集大毗婆沙論。


