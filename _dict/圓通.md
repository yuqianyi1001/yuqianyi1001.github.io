---
title: 圓通
source: deerpark.app
---

### 陳義孝佛學常見辭彙

道理圓融而無礙。



### 丁福保佛學大辭典

【術語】妙智所證之理曰圓通。性體周徧為圓，妙用無礙為通。又以覺慧周徧通解通入法性，謂為圓通。此前義就所證理體釋之。後義就能證行門釋之。楞嚴經圓通之目，據後義。經中有二十五大士。各依佛之問：陳圓通之法門。謂音聲為圓通之門乃至耳根為圓通之門也。經五曰：「阿難及諸大眾，蒙佛開示，慧覺圓通，得無疑惑。」又曰：「吾今問汝，最初發心悟十八界，誰為圓通。從何方便，入三摩地？（中略）如吾所證，音聲為上。」楞嚴正脈疏曰：「六根互用，周徧圓融，成茲妙果。其修入方法，最為方便者，即從耳根修入，耳根聞性。人人本自圓通。如十方擊鼓，一時并聞，是圓也。隔牆聽音，遠近能悉，是通也。聲有動靜，循環代謝。而聞性湛然常住，了無生滅。若不尋聲流轉。而能反聞自性。漸至動靜雙除，根塵迴脫，寂滅現前，六根互相為用，遂得圓通。」三藏法數四十六曰：「性體周徧曰圓，妙用無礙曰通。乃一切眾生本有之心源。諸佛菩薩所證之聖境也。」

觀音為圓通大士。見圓通大士項。

參照：<a href="/dict/圓通大士">圓通大士</a>



### 佛光大辭典

謂遍滿一切，融通無礙；即指聖者妙智所證的實相之理。由智慧所悟之真如，其存在之本質圓滿週遍，其作用自在，且週行于一切，故稱為圓通。復次，以智慧通達真如之道理或實踐，亦可稱圓通。大佛頂首楞嚴經卷五謂，二十五位菩薩各個皆具圓通，共有六塵、六根、六識、七大等二十五圓通。此外，楞嚴會上二十五聖之中，以觀世音之耳根圓通為最上，故稱為圓通尊、圓通大士。﹝楞嚴經圓通疏前茅卷下、楞嚴經纂注卷五﹞


