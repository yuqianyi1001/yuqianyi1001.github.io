---
title: 鬱多羅
source: deerpark.app
---

**來源：丁福保佛學大辭典**

<p>【人名】又作優多梨。仙人名。釋迦之本生，嘗於過去住波羅捺國，求正道之念深，自剝身皮為紙，折取身骨為筆，以血和墨，聽受書寫婆羅門所誦之頌偈。見賢愚經一，菩薩本行經下。</p>

**來源：佛光大辭典**

<p>梵名Uttara  ，巴利名同。意譯勝、上。又作優多羅、優多梨。(一)為釋尊過去世為仙人時之名。據賢愚經卷下載，釋尊過去世為鬱多羅仙人時，因求正道之願心深切，故自剝身皮為紙，折骨為筆，以血和墨，聽受書寫婆羅門所誦之偈。﹝菩薩本行經卷下﹞</p><p>(二)為阿難之弟子。據分別功德論卷二載，阿難之弟子優多羅，從阿難承受增一阿含，後優多羅又授予弟子善覺而般涅。</p><p>(三)據善見律毗婆沙卷二載，阿育王之時，鬱多羅與須那迦（巴Sonaka  ）二人被派遣至金地國（巴Suvaṇṇa-bhūmi  ，今之緬甸）傳教。時金地國有一夜叉尼，每逢該國有王子出生，夜叉尼即從海中現至王宮奪取而食之。鬱多羅等至彼地之日，正巧王子亦出生，王等乍見二人誤以為夜叉尼之伴侶，而欲害之。須那迦即言己等為斷殺生、護持十善之沙門。不久，夜叉尼來襲，須那迦化現雙倍之夜叉驅逐之，並誦咒防護國土，使諸夜叉尼不得入侵。隨後又為人民說梵網經，授三歸五戒，六萬人得道果，後王凡生兒皆取名為‘須鬱多羅’。</p><p>(四)為佛所懸記之比丘名。據大悲經卷二持正法品載，佛曾懸記波離弗城之鳩鳩吒（梵Kukkuṭa  ）僧伽藍，有鬱多羅比丘，具神通變化，修梵行，廣布正法。</p>
