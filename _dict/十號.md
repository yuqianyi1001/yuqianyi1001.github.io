---
title: 十號
source: deerpark.app
---

### 陳義孝佛學常見辭彙

佛有十種的尊號，即一、如來，乘如實之道來成正覺。二、應供，應受人天的供養。三、正知，真正知一切法。四、明行足，宿命明天眼明漏盡明等三明與聖行、梵行、天行、嬰兒行、病行等五行悉皆具足。五、善逝，自在好去入於涅槃。六、世間解，能瞭解一切世間的事理。七、無上士，至高無上之士。八、調御丈夫，能調御修正道的大丈夫。九、天人師，佛是一切天、人的導師。十、佛世尊，佛是一切世人所共同尊重的人。



**來源：三藏法數**

﹝出佛說十號經﹞ 此十號義，若總略釋之，則：無虛妄名如來，良福田名應供，知法界名正遍知，具三明名明行足，不還來名善逝，知眾生國土名世間解，無與等名無上士，調他心名調御丈夫，為眾生眼名天人師，知三聚名佛。具茲十德，名世間尊。祖師所述經教，皆依此義而釋。今此經中，合世間解、無上士以為一號，雖開合不同，其義則一，故兩存之。（三明者，天眼明、宿命明、漏盡明也。三聚者，正定聚、邪定聚、不定聚也。） 〔一、如來〕，如來之義有三。謂法身、報身、應身也。金剛經云：無所從來，亦無所去。此法身如來也。轉法輪論云：第一義諦名如，正覺名來。此報身如來也。成實論云：乘如實道，來成正覺。此應身如來也。 〔二、應供〕，謂萬行圓成，福慧具足，應受天上人間供養，饒益有情，故號應供。 〔三、正遍知〕（亦名正等覺），謂具一切智，於一切法，無不了知，故號正遍知。以一切法平等開覺一切眾生，成無上覺，故號正等覺。 〔四、明行足〕，明即三明也。行足者，謂身口意業正真清淨，於自願力，一切之行，善修滿足，故號明行足。 〔五、善逝〕，善逝者，即妙往之義也。謂以無量智慧，能斷諸惑，妙出世間，能趣佛果，故號善逝。 〔六、世間解無上士〕，世間解者，謂世間、出世間因果諸法，無不解了也。無上士者，謂業惑淨盡，更無所斷。於三界天人凡聖之中，第一最上無等，故號世間解無上士。 〔七、調御丈夫〕，謂具大丈夫力用，而說種種諸法，調伏制御一切眾生，令離垢染，得大涅槃，故號調御丈夫。（梵語涅槃，華言滅度。） 〔八、天人師〕，謂非獨與四眾為師，所有天上人間、魔王外道、釋梵天龍，悉皆歸命，依教奉行，俱作弟子，故號天人師。（四眾者，比丘、比丘尼、優婆塞、優婆夷也。） 〔九、佛〕，佛，梵語具云佛阤，華言覺。謂智慧具足，三覺圓滿，故號為佛。（三覺者，自覺、覺他、覺行圓滿也。） 〔十、世尊〕，謂以智慧等法，破彼貪瞋癡等不善之法，滅生死苦，得無上覺，天人凡聖，世間、出世間，咸皆尊重，故號世尊。



### 丁福保佛學大辭典

【術語】劫初諸說上，皆有萬名，眾生漸鈍，則減為千名（如帝釋之千名），眾生彌昧，則減為百名，眾生更愚，則減為今之而十名。天竺俗法有十名，天上利根，尚有百名，大日如來天上成道，故應之而立百八號，釋尊於人界成道，故亦應之而立十號。其十號者：一、如來，梵曰多陀阿伽陀Tathāgata，成實論謂乘如實之道而來，而成正覺，故名如來。又大論謂佛如自安穩之道而來，此佛亦如是而來，故名如來。二、應供，梵曰阿羅訶Arhat，應於人天之供養，故名應供。三、正徧知，梵曰三藐三佛陀Samyaksaṁbuddha，正徧知一切之法，故名正徧知。四、明行足。梵曰鞞多庶羅那三般那Vidyācaraṇa－saāṁpanna，三明之行具足，故名明行足。五、善逝，梵曰修伽陀Sugata，又曰好去好去，以一切智為大車，行八正道而入涅槃，故名善逝。六、世間解，梵曰路伽憊Lokavid，能解世間之有情非情事，故名世間解。七、無上士，梵曰阿耨多羅Anuttara，在諸法中，如涅槃無上，在一切眾生中，佛亦無上，故名無上士。八、調御丈夫，梵曰富樓沙曇藐婆羅提Puruṣa－damya－sārathi，佛某時以柔軟語，某時以苦切語，能調御丈夫，使入善道，故名調御丈夫。九、天人師，梵曰舍多提婆魔[少/(兔-、)]沙喃Śāstā－deav amanuṣyānāṁ，佛為人及天之導師，能教示其應作不應作，故名天人師。十、佛世尊，梵曰佛陀路迦那他Buddha－lokanātha，佛陀譯言知者或覺者，世尊者，為世尊重之義。然而此中分佛與世尊，則為十一號，惟成實論等合無上士與調御丈夫為一號，故至世尊，正為十號。蓋以具前之九號，為世尊重，故名世尊也。又大論別開此二者，至佛，正為十號，世尊別為尊號。蓋具上十號之德，故稱為世尊也。梵曰薄伽梵Bhaganān者即是。見智度論、瑜祇經疏。尚詳釋於各項。

參照：<a href="/dict/如來">如來</a>

參照：<a href="/dict/應供">應供</a>

參照：<a href="/dict/明行足">明行足</a>

參照：<a href="/dict/善逝">善逝</a>

參照：<a href="/dict/世間解">世間解</a>

參照：<a href="/dict/無上士">無上士</a>

參照：<a href="/dict/調御丈夫">調御丈夫</a>

參照：<a href="/dict/天人師">天人師</a>

參照：<a href="/dict/佛世尊">佛世尊</a>



### 佛光大辭典

釋迦牟尼佛或諸佛通號之十大名號。又稱如來十號、十種通號。雖稱十號，然一般皆列舉十一號，即：(一)如來（梵tathāgata  ），音譯多陀阿伽陀，謂乘如實之道而來，而成正覺之意。(二)應供（梵arhat  ），音譯阿羅漢，意指應受人天之供養。(三)正遍知（梵samyak -saṃbuddha ），音譯三藐三佛陀，能正遍了知一切之法(四)明行足（梵vidyā -caraṇa-saṃpanna ），即天眼、宿命、漏盡三明及身口之行業悉圓滿具足。(五)善逝（梵sugata  ），乃以一切智為大車，行八正道而入涅。(六)世間解（梵loka -vid ），了知眾生、非眾生兩種世間，故知世間滅及出世間之道。(七)無上士（梵anuttara  ），如諸法中，涅無上；在一切眾生中，佛亦無上。(八)調禦丈夫（梵puruṣa -damya-sārathi ），佛大慈大智，時或軟美語，時或悲切語、雜語等，以種種方便調禦修行者（丈夫），使往涅。(九)天人師（梵śāstā deva-manuṣyāṇāṃ ），示導眾生何者應作何者不應作、是善是不善，令彼等解脫煩惱。(十)佛（梵buddha  ），即自覺、覺他、覺行圓滿，知見三世一切諸法。(十一)世尊（梵bhagavat  ），即具備眾德而為世人所尊重恭敬。此外，諸經論中亦有僅列舉十號者，即將世間解、無上士合為一號，或將佛、世尊合為一號，或將無上士、調禦丈夫合為一號等諸說。﹝大智度論卷二、卷二十一、大乘義章卷二十末﹞


