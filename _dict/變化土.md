---
title: 變化土
source: deerpark.app
---

### 陳義孝佛學常見辭彙

三土之一。見三佛土條。



### 法相辭典

★成唯識論十卷十八頁雲：若變化身，依變化土。謂成事智、大慈悲力、由昔所修利他無漏淨穢佛土因緣成熟，隨未登地有情所宜，化為佛土；或淨或穢，或小或大，前後改轉。佛變化身、依之而住。能依身量、亦無定限。



### 三藏法數

變化土者，即應身如來變化之土也。謂佛以不思議神力，隨諸眾生善惡之業，變現淨穢之土，方便設化是也。

改易不常為變，無而忽有為化。謂如來變化身所依之土，以利他成事智為體。此由往昔修習利他之行，故能隨眾生心變現淨穢種種國土，是名變化土。



### 丁福保佛學大辭典

【術語】三土之一。變化身所住之土也。此中有淨土穢土之別。唯識論十曰：「變化身依變化土。」義林章七末曰：「身既有三，土隨亦爾。（中略）三變化土，通淨及穢。」見三土條。

參照：<a href="/dict/三土">三土</a>



### 佛光大辭典

為三土、五土之一，或系唯識宗所立為佛身所居四土之一。略稱化土。即佛變化身所住之土。據成唯識論卷十載，變化土即佛以成事智之大慈悲力，由往昔所修利他無漏淨穢佛土之因緣成熟，應未登地諸菩薩、二乘、異生及六趣眾生之機宜，示現淨、穢等各種國土。大乘法苑義林章卷七（大四五·三六九中）：‘變化土，通淨及穢。’﹝佛地經論卷一﹞（參閱‘化土’1322）


