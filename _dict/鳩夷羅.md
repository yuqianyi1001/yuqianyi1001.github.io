---
title: 鳩夷羅
source: deerpark.app
---
### 丁福保佛學大辭典

【動物】Kokila，又作鳩那羅、拘耆那羅、拘耆羅、拘翅羅、拘枳羅、俱繫羅、瞿翅羅、瞿師羅、鴝[只*鳥]羅、俱枳羅、瞿枳羅、具史羅等。鳥名。譯曰好眼鳥，好聲鳥，美音鳥，鵶鷗等。玄應音義五曰：「鳩夷羅，或云居枳羅鳥，此云好聲鳥。」同十曰：「拘耆羅。或作拘翅羅。梵音轉也。譯云好聲鳥。此鳥聲好而形醜。從聲為名也。」同八曰：「拘枳，或名拘翅，或作瞿翅羅，譯云鵶鷗鳥。」同七曰：「案中本起經云：瞿師羅者，此譯云美音。」慧琳音義十四曰：「俱繫羅，舊云俱枳羅，梵語，西國鳥名。此國無。」



