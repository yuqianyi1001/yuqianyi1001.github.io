---
title: 涅槃宗五時教
source: deerpark.app
---

### 丁福保佛學大辭典

【術語】三論玄義曰：「昔涅槃初度江左，宋道場等沙門慧觀，仍製經序，略判佛教。凡有二科：一者頓教，即華嚴之流，但為菩薩具足顯理。二者，始從鹿苑，終竟鵠林。自淺至深，謂之漸教。於漸教內開為五時：一、三乘別教，於阿含經等，別說四諦、十二因緣、六度，投聲聞緣覺菩薩之三機者。二、三乘通教，專說般若經通化三乘者。三、抑揚教，說維摩思益之諸經，而讚揚菩薩挫折聲聞者。四、同歸教，說法華經，使彼三乘歸於一極者。五、常住教，說涅槃經以明佛果之常住者。又此五教如其次第名為有相、無相、抑揚、會三歸一、圓常。


