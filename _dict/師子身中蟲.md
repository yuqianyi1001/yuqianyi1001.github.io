---
title: 師子身中蟲
source: deerpark.app
---

### 陳義孝佛學常見辭彙

師子身中蟲，自食師子肉，譬喻出家比丘自壞佛法。



### 丁福保佛學大辭典

【譬喻】師子命終，其他獸畜無噉之者，但身中自生蟲而食之。以譬佛之正法，他人不能壞之，法中之惡比丘，自壞毀之也。仁王經下曰：「如師子身中蟲自食師子肉，非外道也。」蓮華面經上曰：「阿難！譬如師子命絕身死，若空若地若水若陸，所有眾生不噉食彼師子身肉，唯師子身自生諸蟲，還自噉食師子之肉。阿難！我之佛法非餘能壞，是我法中諸惡比丘猶如毒刺，破我三阿僧祇劫積行勤苦所集佛法。」



### 佛光大辭典

師子，即獅子。謂住于獅子身內，反啖食其肉之蟲；比喻入于佛門卻破壞佛法之惡比丘。或簡稱師蟲。蓮華面經卷上敘說甚詳，譬如獅子命絕身亡，百獸尚畏其威，不能啖食其肉，唯獅子之身自生諸蟲，還自啖食獅子之肉；佛法亦非外道惡魔所能壞，唯佛法中諸惡比丘，猶如毒刺，破壞佛法。﹝仁王般若波羅蜜經卷下囑累品、成唯識論述記卷四本﹞


