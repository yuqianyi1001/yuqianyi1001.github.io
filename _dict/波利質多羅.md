---
title: 波利質多羅
source: deerpark.app
---

### 丁福保佛學大辭典

【植物】Paricitra，又曰波利質羅，波疑質姤。具名波利耶怛羅拘陀羅，忉利天上之樹名。譯言香徧樹，又稱曰天樹王。慧苑音義下曰：「波利質多羅，具云波利耶怛羅拘陀羅，此云香徧樹。謂此樹根莖枝葉華實皆能徧熏忉利天宮。」又曰：「波利，此曰徧也，亦曰周匝。質多羅，云間錯莊嚴也。言此樹眾雜色花周匝嚴飾，或云圓妙莊嚴也。」華嚴探玄記二十曰：「波利質多樹，正云波唎耶怛羅拘毘陀羅，此云香徧樹。謂此樹枝葉實一切皆香，故立此名。」


