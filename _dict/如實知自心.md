---
title: 如實知自心
source: deerpark.app
---

### 丁福保佛學大辭典

【術語】如來之智見。如實知自己之見也。大日經一曰：「秘密主，云何菩提？謂如實知自心。」同疏一曰：「如實知自心，即是開示如來功德寶所也。如人雖聞寶藏，發意懃求，若不知其所在，無由進趣。（中略）此法從何處得耶？即是行者自心耳。若能如實觀察，了了證知，是名成菩提。其實不由他悟，不從他得。問曰：若即心是道者，何故眾生輪迴生死，不得成佛？答曰：以不如實知故。」



### 佛光大辭典

密教以[（a，阿）字作為本初不生淨菩提心之體性，故主張修行者應如實觀察，並了知其實義。大日經卷一住心品（大一八·一下）：‘雲何菩提？謂如實知自心。’此系解釋修行者所求之菩提心實乃開顯如來功德之寶所。其意概謂一切眾生之自心本即具足金剛、胎藏兩部曼荼羅之功德，故修行者應如實觀察自心之實相，若能明了證知，則可證得佛果菩提。故真言家每謂‘如實知自心’一語含蘊無量深義，而視之為整部大日經之要旨精髓。


