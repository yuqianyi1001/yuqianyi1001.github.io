---
title: 轉輪王
source: deerpark.app
---

### 陳義孝佛學常見辭彙

見轉輪聖王條。



### 法相辭典

★俱舍論十二卷九頁雲：論曰：從此洲人壽無量歲，乃至八萬歲，有轉輪王生。減八萬時，有情富樂壽量損減，眾惡漸盛，非大人器；故無輪王。此王由輪旋轉應導，威伏一切，名轉輪王。



### 丁福保佛學大辭典

【雜名】梵曰斫迦羅代棘底曷羅闍Cakravarti－raja，又作遮迦越羅，轉輪聖王，轉輪聖帝，轉輪王，輪王。此王身具三十二相，即位時，由天感得輪寶，轉其輪寶，而降伏四方，故曰轉輪王。又飛行空中，故曰飛行皇帝。在增劫，人壽至二萬歲以上，則出世，在滅劫，人壽自無量歲至八萬歲時乃出世。其輪寶有金銀銅鐵四種。如其次第領四三二一之大洲，即金輪王為四洲，銀輪王為東西南之三洲，銅輪王為東南之二洲，鐵輪王為南閻浮提之一洲也。俱舍論十二曰：「從此洲人壽無量歲乃至八萬歲，有轉輪王生。滅八萬時有情富樂壽量損減眾惡漸盛，非大人器，故無輪王。此王由輪旋轉應導，威伏一切，名轉輪王。施設足中說有四種，金銀銅鐵輪應別故，如其次第。勝上中下逆次能王，領一二三四洲。（中略）契經云：若王生在剎帝利種紹灑頂位，於十五日受齋戒時，沐浴首身，受勝齋戒，升高台殿，臣僚輔佐。東方忽有金輪寶現，其輪千輻，具足轂輞，眾相圓淨如巧匠成，舒妙光明來應王所，此王定是金轉輪王。餘轉輪王應知亦爾。」智度論四曰：「問曰：轉輪聖王有三十二相，菩薩亦有三十二相，有何差別？答曰：菩薩相者有七事勝轉輪聖王。菩薩相者：一淨好，二分明，三不失處，四具足，五深入，六隨智慧行不隨世間，七隨遠離。轉輪聖王相不爾。」

【天名】十王之第十，殿居幽冥沃燋石外正東，直對世界五濁之處。設有金銀玉石木板奈何等橋六座，專司各殿解到鬼魂分別核定發往投生，每月彙記細數，交第一展殿註冊，送呈酆都。


