---
title: 小乘三藏
source: deerpark.app
---
### 佛光大辭典

經律論三藏通常有大小乘之別，據大智度論卷一○○之說，小乘三藏即：(一)小乘經藏，指四部之阿含經等，唯談真空寂滅之理，詮示聲聞、緣覺修行證果之法。(二)小乘律藏，指四分、五分、十誦律等，為小乘（聲聞、緣覺）人所持之戒。(三)小乘論藏，俱舍、六足、發智論等，抉擇詮辯小乘聲聞、緣覺修證之法。此三藏之根本皆為佛說，于佛入滅時分部帙而結集者。佛所說之大乘，義理之分際遠異于小乘，故于別處結集之，單名摩訶衍藏，以相對于小乘之三藏。﹝法華經安樂行品﹞（參閱‘大乘三藏’811）



### 陳義孝佛學常見辭彙

小乘的經律論三藏，四部之阿含經等為經藏，四分五分十誦律等為律藏，六足發智論等為論藏。



### 丁福保佛學大辭典

【術語】四部之阿含經等為經藏，四分五分十誦律等為律藏，六足發智論等為論藏。此三藏之根本皆佛說，於佛入滅時分部帙而結集者。佛所說之大乘，義理之分際遠異於小乘，故於別處結集之而單名摩訶衍藏Mahāyānapiṭaka，以對小乘之三藏。是智度論之意也。智度論百曰：「如摩訶迦葉於耆闍崛山中集三藏，佛滅度後文殊師利彌勒諸大菩薩，亦將阿難集是摩訶衍。（中略）三藏是聲聞法，摩訶衍是大乘法。」法華經安樂行品曰：「貪著小乘三藏學者。」天台據之，於四教之中呼小乘教為三藏教。然於小乘宗之中如經量部不許佛說之論藏。謂論藏者如來滅後弟子之所說。故世親於俱舍論之初敘有部宗之義曰：「離擇法定無餘能滅諸惑勝方便，由惑世間漂有海，因此傳，佛說對法。」此依經量部之意示論藏之佛說，非己所信，故置傳字者。因而眾賢於正理論之初痛駁之。今案結集小乘之三藏以三藏為小乘之別名，雖在佛滅後，而佛在世時，其教法中既有三藏分別之存在，其證文不一。智度論百曰：「佛在世時無有三藏名，但有持修多羅比丘，持毘尼比丘，持摩多羅迦Mātṛka比丘。」（摩多羅迦論藏之異名也）。毘奈耶雜事十四曰：「緣在室羅伐羅城，時有苾芻名毛血。（中略）見佛說法於三藏經說地獄苦。」同十八曰：「三藏經中有疑處除我更無能答者。」同三十四曰：「賊言：聖者仁是三藏。持經律論耶？苾芻亦同前答。（中略）佛言汝等苾芻善閑經律論。」此等皆佛在世之事也。因是可知佛在世已有三藏之名矣。



