---
title: 花座
source: deerpark.app
---

**來源：丁福保佛學大辭典**

<p>【物名】以蓮華所成之臺座。佛菩薩坐之。智度論八曰：「問曰：諸床可坐，何必蓮華？答曰：床為世界白衣座法。又以蓮華軟淨，欲現神力，能坐其上令不壞故。又以莊嚴妙法座故。又以諸華皆小，無如此華香淨大者。人中蓮華，大不過尺。漫陀耆尼池，及阿那婆達多池中蓮華，大如車蓋。天上寶蓮華復大於此。是則可容結跏趺坐。佛所坐華復勝於此百千萬倍。又，如此蓮華臺，嚴淨香妙可坐。」</p>
