---
title: 長跪
source: deerpark.app
---

**來源：丁福保佛學大辭典**

<p>【術語】兩膝據地，兩脛上空，兩足指頭柱地，挺身而立，經文或曰胡跪。佛使丈夫互跪，使尼眾長跪，以女子體弱，長跪較互跪為易也。釋門歸敬儀下曰：「僧是丈夫，剛幹事立，故制互跪。尼是女弱，翹苦易勞，故令長跪。兩膝據地，兩脛翹空，兩足指柱地，挺身而立者也。」寄歸傳一曰：「言長跪者，謂是雙膝踞地，竪兩足以支身，舊云胡跪者非也。五天皆爾，何獨道胡？」釋氏要覽中曰：「長跪即兩膝著地，亦先下右膝為禮。」</p>

**來源：佛光大辭典**

<p>為禮法之一。兩足屈膝著地，以示禮敬。亦有稱為胡跪者。即齊兩膝而著地，兩脛空翹，兩足之趾拄地，上身挺立。釋門歸敬儀卷下（大四五·八六三下）：‘僧是丈夫，剛幹事立，故制互跪；尼是女弱，翹苦易勞，故令長跪。’﹝南海寄歸</p><p>內法傳卷一、大唐西域記卷二﹞（參閱‘互跪’1042、‘胡跪’3939）</p>
