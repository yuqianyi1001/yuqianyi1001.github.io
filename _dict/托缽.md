---
title: 托缽
source: deerpark.app
---
### 丁福保佛學大辭典

【術語】比丘之乞食也。正字通曰：「托同拓，手承物也。」手承鉢而乞食之義也。續傳燈錄惟正禪師章曰：「聞托鉢乞食，未聞安生以享。」又粥飯之時，擎鉢而赴僧堂，曰托鉢。聯燈會要雪峰章曰：「師在德山作飯頭。一日飯遲，師曬飯巾次，見德山托鉢，至法堂前。師云：這老漢，鐘未鳴鼓未響，托鉢向甚麼處去！山便歸方丈。」



