---
title: 蘊不攝無為
source: deerpark.app
---

### 法相辭典

★集論一卷十二頁雲：何等法界，蘊不攝耶？謂法界中諸無為法。

★二解　俱舍論一卷十七頁雲：何故無為說在處界；非蘊攝耶？頌曰：蘊不攝無為。義不相應故。論曰：三無為法、不可說在色等蘊中。與色等義、不相應故。謂體非色、乃至非識。亦不可說為第六蘊。彼與蘊義不相應故。聚義是蘊，如前具說。謂無為法、非如色等、有過去等品類差別、可略一聚，名無為蘊。又言取蘊，為顯染依。染淨二依，蘊言所顯。無為于此，二義都無。義不相應，故不立蘊。有說：如瓶破非瓶；如是蘊息應非蘊。彼于處界倒應成失。



### 丁福保佛學大辭典

【雜語】積集性者謂為蘊，然無為法非積集性，故不攝於蘊之中，因之而五蘊之中，雖含攝一切之有為法，獨無無為法在其中也。俱舍論一曰：「蘊不攝無為，義不相應故。」



### 佛光大辭典

蘊不含攝無為法之意。蘊具有積集性，非積集性者，蘊即不攝；而無為法非積集性，以義不相應，故不攝于蘊之中。俱舍論卷一（大二九·五中）：‘蘊不攝無為，義不相應故。’


