---
title: 諸尊之面位
source: deerpark.app
---

**來源：丁福保佛學大辭典**

<p>【雜語】凡金胎兩部之曼荼羅。一曼荼羅之諸尊，皆向大日而坐，例如金剛界五解脫輪之聖眾，前右左後雖異，然皆面向大日。又攝真實經中說毘盧遮那如來坐在中，面向東方，東方不動如來，面向西方，四大菩薩亦然。（中略）南方之寶生如來，面向北方，四大菩薩亦然。然現圖諸尊，總向行者而坐。是為使行者觀念之方便也。演奧鈔十三曰：「問：右為智，故應為金剛部。左為理，故應為蓮華部。今相反之如何？答：北以水故為蓮華部，南以火故為金剛部。疏第四云：土持中胎藏，水持右方蓮華部眷屬，金持左方金剛部眷屬，木持上方如來果德，火持下方大力諸明。」又曰：「問：觀音右安多羅，左安毘俱胝如何？答：觀音有定慧二德，多羅主定德，故置右，毘俱胝主慧德，故置左。例如大日右安蓮華部尊，左安金剛部尊。」</p>

**來源：佛光大辭典**

<p>諸尊，指密教諸佛、菩薩、明王、天等；金剛界、胎藏界兩部曼陀羅之諸尊，悉面向大日如來而坐。如金剛界五解脫輪之聖眾，位置各殊，然皆面向大日如來。但現圖曼陀羅諸尊，為方便修習者，俱面向行者而坐。如日本杲寶撰之演奧鈔卷十三記載大日如來右為蓮華部尊，主定；左置金剛部尊，主慧，皆面向行者。</p>
