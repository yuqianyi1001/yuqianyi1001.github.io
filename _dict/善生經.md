---
title: 善生經
source: deerpark.app
---

### 丁福保佛學大辭典

【經名】善生童子，順婆羅門之法，每朝洗浴，禮拜六方，佛見之而說佛法之六方禮，父母為東方，應以五事敬順。師長為南方，應以五事敬奉。妻婦為西方，應以五事敬待。親族為北方，應以五事觀敬。僮僕為下方，應以五事敬授。以沙門婆羅門為上方，應以五事供奉。禮敬如是諸方，則死得生天。此經有數本：一後漢安世高譯，名佛說尸迦羅越六方禮經。一西晉支法度譯，名佛說善生子經。一題善生經在中阿含第三十三。一亦題善生經，在長阿含第十一。一說於優婆塞一集會品。


