---
title: 牛戒
source: deerpark.app
---

### 丁福保佛學大辭典

【術語】戒禁取見之一種。天竺之外道有執牛行以為生天之因者。百論疏上中曰：「持牛戒者，如俱舍論說，合眼低頭食草以為牛法，彼見牛死得生天上，即尋此牛八萬劫來猶受牛身。不達爾前有於天因，謂牛死得生天，是故相與持於牛戒。成論云：持牛戒，若成則墮牛中，如其不成則入地獄。然外道苦行世人信之。」智度論二十二曰：「外道戒者：牛戒，鹿戒，狗戒，羅剎鬼戒，啞戒，聾戒。」



### 佛光大辭典

戒禁取見之一。古代印度外道中，有謬執牛行以為生天之業因者，故持牛戒，模仿牛之合眼、低頭、食草等，種種苦行，以期生天。﹝長阿含經卷十九龍鳥品、大智度論卷二十二、俱舍論卷十六﹞


