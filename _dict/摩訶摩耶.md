---
title: 摩訶摩耶
source: deerpark.app
---
### 陳義孝佛學常見辭彙

即摩耶夫人，她是淨飯王的夫人，也是釋尊的母親。



### 丁福保佛學大辭典

【人名】Mahā－māya，譯曰大術，大幻。天臂城釋種善覺長者之長女，淨飯王之夫人，生悉多太子。七日而沒，生於忉利天。西域記六曰：「摩訶摩耶，唐言大術。」慧苑音義上曰：「摩耶，此云幻也。」眾許摩訶帝經二曰：「爾時酥鉢羅沒駄王，忽於後時妃乃有娠懷。九月誕生一女，顏貌端正，諸相具足，福德智慧，於其世間最為殊勝。如是眾人覩福相，俱言希有。應是毘首竭摩天所作，或是幻化之所作。女生之後一日二日至三七日，王為此女集諸戚里及群臣等慶賀為樂，即為立名名摩耶。其女身相而有八乳，相師占：此女後時當生貴子，紹灌頂王位。」佛本行集經五曰：「迦毘羅相去不遠，復有一城，名曰天臂。彼天臂城有一釋種豪貴長者，名為善覺。大富多財，積諸珍寶。（中略）彼釋長者生於八女：一名為意，二名無比意，三名大意，四名無邊意，五名髻意，六名黑牛，七名瘦牛，八名摩訶波闍跋提。（中略）即納二女為妃，其二女者第一名為意，及以第八名大慧者，自餘六女分與三弟。」為意即摩耶夫人也。



