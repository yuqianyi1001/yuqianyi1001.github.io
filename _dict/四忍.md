---
title: 四忍
source: deerpark.app
---

**來源：陳義孝佛學常見辭彙**

<p>伏忍、柔順忍、無生忍、寂滅忍。伏忍是初心行者，欲忍順逆境，先須調伏其心；柔順忍是調伏其心既久，遇境遇緣，不須勉強抑制自然能忍，此時之心，柔和善順，同塵和光；無生忍是聖位中的人，達一切法本自不生，情與非情，皆是緣生無性，當體即空，因此於無性法中，忍心不動，親證無生；寂滅忍是果位聖人，徹證涅槃寂滅境界，動靜二相，皆契如如。</p>

**來源：三藏法數**

<p>﹝出華嚴經隨疏演義鈔﹞ 忍即忍可，亦安忍也。思益經云：梵天菩薩有四忍法，善出毀犯禁戒之罪。 〔一、得無生忍〕，謂一切諸法自性空寂，本來不生。菩薩證知此法，則能超出毀犯禁戒之罪，是為得無生忍。 〔二、得無滅忍〕，謂一切諸法，昔本不生，今亦無滅。菩薩證知此法，則能超出毀犯禁戒之罪，是為得無滅忍。 〔三、得因緣忍〕，謂六根為因，六塵為緣，菩薩了知一切諸法，皆從因緣和合而生，本無自性。則能超出毀犯禁戒之罪，是為得因緣忍。（六根者，眼根、耳根、鼻根、舌根、身根、意根也。六塵者，色塵、聲塵、香塵、味塵、觸塵、法塵也。） 〔四、得無住忍〕，住即停住。菩薩心不住著，而無異念相續，則能超出毀犯禁戒之罪，是為得無住忍。</p>

**來源：丁福保佛學大辭典**

<p>【名數】思益經四忍法品謂「菩薩有四法，出毀禁之罪：一得無生忍，一切諸法自性空寂本來不生也，菩薩證忍此法，則能出毀犯禁戒之罪。二得無滅法忍，一切諸法本為無生，故今亦無滅，菩薩證忍此法，則能出毀犯禁戒之罪。三得因緣忍，一切諸法皆依因緣之和合而生，無有自性，菩薩證忍此法，則能出毀犯禁戒之罪。四得無住忍，不住著於諸法，謂之無住，菩薩證忍此無住之法，則能超出毀犯禁戒之罪。案，是普賢觀經所說實相懺悔之意也。</p><p>【名數】見忍條。</p><p>參照：<a href="/dict/忍">忍</a></p>

**來源：佛光大辭典**

<p>指思益梵天所問經卷一之四忍法品所載之四種忍。忍，即菩薩之智于理予以忍可或安忍之義，亦即菩薩修行時，面對他人之侮辱、惱害等而不生嗔恨心，或遇苦難而不動搖信心。若能證悟此四忍之真理，則能超出毀犯禁戒之罪。</p><p>(一)無生法忍，謂忍可一切諸法自性空寂本來無生之理。(二)無滅忍，謂忍可一切諸法本來不生亦不滅之理。(三)因緣忍，謂忍可一切諸法皆由因緣所生，本來無自性之理。 (四)無住忍，謂忍可一切諸法本來無住之理，且心不住著而無異念相續。﹝華嚴大疏鈔卷四十四、大明三藏法數卷十七、法相宗名目卷六上﹞（參閱‘忍’2889）</p>
