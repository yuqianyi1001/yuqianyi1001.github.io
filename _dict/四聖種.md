---
title: 四聖種
source: deerpark.app
---

**來源：法相辭典**

<p>★瑜伽十四卷八頁雲：又有四種，為令解脫速得圓滿，勤修行者，聖解脫欲，勝任持法；為斷四愛，增上力故。謂為衣服、飲食、臥具，少有所求，無作無亂，時無虛度，勤修方便，心離散亂，樂斷煩惱，樂修正道。</p><p>★二解　俱舍論二十二卷十二頁雲：能生眾聖，故名聖種。四聖種體，亦是無貪。四中前三，體唯喜足。謂于衣服、飲食、臥具，隨所得中，皆生喜足。第四聖種，謂樂斷修，如何亦用無貪為體？以能棄舍有欲貪故。為顯何義，立四聖種？以諸弟子舍俗生具及俗事業，為求解脫歸佛出家，法主世尊愍彼，安立助道二事：一者生具，二者事業。前三即是助道生具，最後即是助道事業。汝等若能依前生具，作後事業，解脫非久，何故安立如是二事？為欲對治四種愛生故。契經言：芻諦聽！愛因衣服應生時生，應住時住，應執時執。如是愛因飲食臥具及有無有，皆如是說。為治此四，說四聖種；即依此義，更異門說。謂佛為欲暫息、永除我所、我事欲，故說四聖種。我所事者謂衣服等，我事者謂自身，緣彼貪名為欲，為暫止息前三貪，故說前三聖種，為永滅除四種貪，故說第四聖種。</p><p>★三解　法蘊足論二卷二十三頁雲：爾時世尊告芻眾,有四聖種是最勝,是種姓,是可樂;現無雜穢，曾無雜穢；當無雜穢。一切沙門或婆羅門，或天魔梵，或餘世間，無能以法而譏毀者。何等為四？謂我多聞賢聖弟子，隨得衣服，便生喜足，贊嘆喜足，不為求覓衣服因緣令諸世間而生譏論。若求不得，終不懊嘆，引頸望，拊胸迷悶。若求得已，如法受用，不生染著，耽嗜迷悶，藏護貯積。于受用時，能見過患，正知出離。彼由隨得衣服喜足，終不自舉，[*欠]蔑于他，而能策勤，正知系念。是名安住古昔聖種。如彼卷二十三頁至二十八頁廣釋。</p><p>★四解　品類足論七卷四頁雲：隨所得衣喜足聖種雲何？謂隨所得衣，喜足增上所起善有漏無漏道，是名隨所得衣喜足聖種。隨所得食喜足聖種雲何？謂隨所得食，喜足增上所起善有漏無漏道，是名隨所得食喜足聖種。隨所得臥具喜足聖種雲何？謂隨所得臥具，喜足增上所起善有漏無漏道，是名隨所得臥具喜足聖種。樂斷樂修聖種雲何？謂樂斷樂修增上所起善有漏無漏道，是名樂斷樂修聖種。</p><p>★五解　大毗婆沙論一百八十一卷二頁雲：如契經說，有四聖種。一、依隨所得食喜足聖種，二、依隨所得衣喜足聖種，三、依隨所得臥具喜足聖種，四、依有無有樂斷樂修聖種。問：世尊何故說此契經？答：為諸弟子安立產業及所作故。謂前三安立產業，第四安立所作。前三安立產業者，謂舍四種業行：一、種業舍。四種業者，一、農務為業，二、商估為業，三、傭作為業，四、自在為業，于此皆舍。行一種業者，唯以乞求為業。有說為顯示無盡資業及所應作故；復次，為顯示無罪資業及所應作故；復次，為顯示無損害資業及所應作故；復次，為顯示不共外道資業及所應作故。此中資業謂前三，所應作謂第四。有說為顯示道及道資糧故。此中前三顯道資糧，後一顯道。如道及道資糧，如是沙門、沙門資糧，婆羅門、婆羅門資糧，梵行、梵行資糧，應知亦爾。由此等義故，佛說此聖種契經。問：聖種自性雲何？答：皆以無貪善根為自性。有說前三是無貪善根，後一是精進。如是說者，初說為善，皆對治貪故。問：若爾，依何別義說四種耶？答：為對治四種愛故。謂于衣喜足，對治衣服愛；于食喜足，對治飲食愛；于臥具，喜足對治臥具愛；樂斷樂修，對治有無有愛，由此故說皆無貪性。若兼相應隨轉，則欲色界五蘊性，無色界四蘊性。此是聖種自性，是我，是物，是性，是相，是本性。已說自性，所以今當說。問：何故名聖種？有說亦聖亦種，故名聖種。謂善，故名聖；無漏，故名聖。即此能生諸功德法，相續不斷，故名為種。有說聖之種，故名為聖種。聖謂一切無倒善法。此四能生而相續，故說名為種。有說此于聖者相續中行，令彼不斷，故名聖種。有說此于聖者相續中，可得令彼不斷，故名聖種。有說聖謂可愛、可喜、可樂、可意之果，此能生彼相續不斷，故名聖種。此依等流果說。有說聖名可愛、可喜、可樂、可意異熟，此能引彼相續不斷，故名聖種。此依異熟果說。有說聖者即是佛、獨覺、聲聞，彼從此生，相續不斷，故名聖種。有說正法名聖，此能任持，令久相續，故名聖種。是以正法住世，經于千載而不滅者，皆是聖種之力。如椽梁持舍，使不散壞。由此等緣，故名聖種。又雲：由二因緣，佛說于衣喜足為聖種：一、為訶責于衣不喜足，如難陀等；二、為贊美于衣喜足，如大迦葉波等。由二因緣，佛說于食喜足為聖種：一、為訶責于食不喜足，如婆拖梨等；二、為贊美于食喜足，如薄矩羅等。由二因緣，佛說于臥具喜足為聖種：一、為訶責于臥具不喜足，如愚王芻等。如契經說，愚王芻白佛言：唯願世尊，觀我床座粗弊如是。二、為贊美于臥具喜足，如頡戾多等。由二因緣，佛說樂斷、樂修為聖種：一、為訶責懈怠，如闡陀等；二、為贊美精進，如室路等。由四因緣，則知彼是安住聖種補特伽羅：一、不樂聞他說得利養，二、不樂親近貪美食人，三、所畜資具少而清淨，不生染著，四、于諸利養得與不得，不生愛憎。</p><p>★六解　集異門論六卷十四頁雲：四聖種者：一、有芻隨得衣服，便生喜足，贊</p>

**來源：丁福保佛學大辭典**

<p>【術語】見聖種條。</p><p>參照：<a href="/dict/聖種">聖種</a></p>

**來源：佛光大辭典**

<p>(一)梵語catvāra ārya-vaṃśāḥ，巴利語cattāro ariya-vaṃsā 。四種能生眾聖之種子指衣服喜足聖種（巴itarītara-cīvara-santuṭṭhiyā vaṇṇa-vādī  ）、飲食喜足聖種（巴itarītara-piṇḍa-pāta-santuṭṭhiyā vaṇṇa-vādī  ）、臥具喜足聖種（巴itarītara-senāsana-santuṭṭhiyā vaṇṇa-vādī  ）、樂斷樂修聖種（巴bhāvanārāmo hoti bhāvanārato pahānārāmo hoti pahānārato vaṇṇa-vādī  ）。前三者為隨得食、衣、住之喜悅而滿足，均令人知足少欲，後一種則言斷煩惱、修聖道之欣悅，從而引生聖果，故稱為聖種。﹝中阿含卷二十一說處經、集異門足論卷六、大毗婆沙論卷一八一、俱舍論卷二十二﹞</p><p>(二)即四依法（梵catvāro niśrayāḥ  ，巴cattāro nissayā  ）。系比丘所應依用之四種行法。又稱四賢聖族。為與法四依、人四依區別，故特稱行四依。以四依法能生聖道，為聖道之種子，故稱四聖種。即著糞掃衣（梵paṃsukūla  ）、常行乞食（梵piṇḍa-pāta ）、依樹下坐（梵vṛkṣa -mūla ）、服陳棄藥（梵pūtimuktabhaiṣajya  ）四者。</p><p>據大乘義章卷十一所載，佛陀宣說此四法之原因：(一)為破除比丘對飲食所生起之惡欲，故說常行乞食。(二)為破除比丘對衣服所生起之惡欲，故說著糞掃衣。(三)為破除比丘對房舍臥具等所生起之惡欲，故說依樹下坐。(四)為破除比丘對醫藥所生起之惡欲，故說服陳棄藥。﹝四分律卷三十五、卷四十八、四分律刪補隨機羯磨卷上、四分律行事鈔資持記卷上一、翻譯名義大集﹞（參閱‘四依’1702、‘行四依’2552）</p>
