---
title: 三照
source: deerpark.app
---

**來源：陳義孝佛學常見辭彙**

<p>（喻）佛法好像日光，日出先照高山，次照幽谷，再照平地。高山喻佛成道後，最初說華嚴經，化頓大的菩薩；幽谷喻佛在鹿苑說小乘經，化聲聞緣覺；平地喻佛最後說方等經乃至涅槃經，化一般大乘漸入的根機。</p>

**來源：丁福保佛學大辭典**

<p>【譬喻】台依華嚴經所立，喻顯彼宗所立之五時教者。一、高山，日出先照高山，以喻佛成道後，最初說華嚴經，化頓大之菩薩。二、幽谷，日光次照幽谷，以喻於鹿苑說小乘經化聲聞緣覺。三、平地，日光次照平地，以喻說方等經乃至涅槃經，化一般大乘漸入之機。而照平地之日光分食時，禺中，正中三者，配之於方等般若之三時，使與涅槃經所說五味之喻無異。但彼五時相生之次第明了，而五時教一體之義未為顯然，故以此日光之喻，闡明如來教法同一味之義。然觀本經之文。譬有四照。合法有五。六十華嚴經三十五寶王如來性起品曰：「譬如日出先照一切諸大山王，次照一切大山，次照金剛寶山，然後普照一切大地。日光不作是念：我當先照諸大山王，次第乃至普照大地。但彼山地有高下，故照有先後。如來如是，成就無量無邊法界智慧，日輪常放無量無邊智慧光明，先照普賢菩薩等諸大山王，次照緣覺，次照聲聞，次照決定善根眾生，隨應受化，然後悉照一切眾生乃至邪定，為作未來饒益因緣。如來智慧日光不作是念：我當先照菩薩乃至邪定，但放大智光普照一切，佛子譬如日月出現世間，乃至深山幽谷無不普照，如來智慧日月亦復如是。」然而以台家解此文，法華之信解品有密遣二人，為聲聞緣覺之二人，視二乘為同一之機。然則此經文亦分緣覺與聲聞為二照，而其意為同一照之分際。因之定為三照，依後結文立三照之名。蓋深山幽谷，無不普照，即高山幽谷平地之三照也。此文觀八十華嚴經所謂「大山幽谷普照無私。」其意益明。止觀一曰：「華嚴曰：譬如日出，先照高山，次照幽谷，次照平地。平地不定也，幽谷漸也，高山頓也。」釋籤一曰：「別行義疏記云：彼經豫敘一代始終，故立譬云：猶如日出先照高山次照幽谷，次照平地。今家以義開平地為三，對於涅槃五味。」說詳四教儀集註上，同半字談一。</p>

**來源：佛光大辭典**

<p>以太陽順序照耀高山、幽谷和平地來比喻佛陀教化眾生之順序次第。據舊譯華嚴經卷三十四寶王如來性起品所載，譬如日出，先照一切諸大山王，次照一切大山而後金剛寶山，而後一切大地；佛陀教化眾生亦循如下之次第：菩薩摩訶薩、緣覺、聲聞、決定善根之眾生、一切眾生乃至邪定聚之眾生。智在法華玄義卷一就釋尊說法之順序分為：高山、幽谷、平地，並配列五時加以解說，即：照高山為華嚴時，照幽谷為阿含時，照平地則分為三時，依序為：方等時（食時，即午前八時）、般若時（禺中，即十時）、法華涅時（正午）。﹝法華玄義釋簽卷一、觀音義疏記卷三、翻譯名義集卷十四﹞（參閱‘五時八教’1132）</p>
