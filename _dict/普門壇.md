---
title: 普門壇
source: deerpark.app
---
### 丁福保佛學大辭典

【雜名】真言行者所入之壇場有二種之別：一云普門壇，一云尊壇。普門壇者以大日如來為中心，都會無盡諸尊之金胎兩部曼荼羅是也，因之名曰都會曼荼羅。大日經二（具緣品），略出經四，教王經三（大曼荼羅廣大儀軌品），蘇悉地經三（灌頂壇品），瞿醯經下，陀羅尼集經十三（都會道場品）等詳說之。其一尊壇者，念誦有緣一尊之壇法也，亦曰都外壇曼荼羅，即如降三世大儀軌，金剛童子經下所述者是。見秘密真言觀行要覽。



