---
title: 時
source: deerpark.app
---

### 法相辭典

★瑜伽五十二卷十五頁雲：復次雲何時？謂由日輪出沒增上力故；安立顯示時節差別。又由諸行生滅增上力故；安立顯示世位差別。總名為時。

★二解　瑜伽五十六卷三頁雲：問：依何分位，建立時？此復幾種？答：依行相續不斷分位，建立時。此復三種。謂去、來、今。

★三解　顯揚一卷十五頁雲：時者：謂諸行展轉新新生滅性。

★四解　雜集論二卷四頁雲：時者：謂于因果相續流轉，假立為時。何以故？由有因果相續轉故。若此因果、已生，已滅；立過去時。此若未生；立未來時。已生未滅；立現在時。



### 丁福保佛學大辭典

【術語】時有假實之二。實時曰迦羅Kāla，是世間之實時也。二曰三昧耶Samaya，是以名剎那生滅之分位者，非有時之實性，故名之為假時。唯識論所謂世無別體。依法而立是也。佛教中經論之二藏，多說三昧耶假時。律藏多說迦羅之實時。見三昧耶條。

參照：<a href="/dict/三昧耶">三昧耶</a>



### 佛光大辭典

(一)梵語kāla，巴利語同。音譯迦羅。時節之義。百法之一。為唯識宗二十四不相應行之一。有為諸法相續遷流，令生三世（過去、現在、未來）時間之差別。一般佛教之觀念，均認為‘時’乃假立者，勝論外道或時論師則認為‘時’乃實在者。有部即稱世無別體，乃依法而立者。因此在大智度論卷一謂，佛教經典中，不以迦羅表示‘時’，而稱‘時’為三摩耶（梵samaya  ）。﹝瑜伽師地論卷五十二、大乘阿毗達磨雜集論卷二﹞（參閱‘三摩耶’672、‘迦羅’3979）

(二)印度將一年分為三期，即：(一)熱時，一月十六日迄五月十五日。(二)雨時，五月十六日迄九月十五日。(三)寒時，自九月十六日至一月十五日。總稱為天竺三時。以上三期亦稱為熱際、雨際、寒際等三際。關于三期與月日之分配，則有多種異說。

(三)指朝夕為二時，或指迦羅時、三摩耶時（三昧耶時）等為二時。

(四)古印度人以時間之最小單位為剎那，一百二十剎那為一怛剎那，六十怛剎那為一臘縛，三十臘縛為一牟呼栗多，三十牟呼栗多則為一晝夜。最長之時間單位則為阿僧o劫。（參閱‘剎那’3731）


