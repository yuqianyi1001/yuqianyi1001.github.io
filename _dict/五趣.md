---
title: 五趣
source: deerpark.app
---

**來源：陳義孝佛學常見辭彙**

<p>又名五惡道，或五道，即地獄、餓鬼、畜生、人、天。</p>

**來源：法相辭典**

<p>★瑜伽二卷十五頁雲：如是安立世界成已；于中五趣可得。謂那洛迦、傍生、餓鬼、人、天。又雲：雲何那落迦趣？謂種果所攝那洛迦諸蘊及順那洛迦受業。如那洛迦趣，如是傍生、餓鬼、人、天、如其所應，盡當知。</p><p>★二解　俱舍論八卷五頁雲：五趣雲何？頌曰：于中地獄等，自名說五趣。唯無覆無記。有情非中有。論曰：于三界中，說有五趣。即地獄等。如自名說。謂前所說地獄、傍生、鬼、及人、天，是名五趣。唯于欲界，有四趣全。三界各有天趣一分。如彼廣說。</p><p>★三解　集異門論十一卷十六頁雲：五趣者：一、地獄趣。二、傍生趣。三、鬼趣。四、人趣。五、天趣。雲何地獄趣？答：與諸地獄一性一類眾同分等依得事得處得，若諸所有生地獄已無覆無記色受想行識；是名地獄趣。復次由上品身惡行，語惡行，意惡行，若習若修若多所作；往于地獄，生地獄中，結地獄生。是名地獄趣。復次地獄趣者：是名是號異語增語想等想施設言說。故名地獄趣。雲何傍生趣？答：與諸傍生一性一類眾同分等依得事得處得，若諸所有生傍生已無覆無記色受想行識；是名傍生趣。復次由愚鈍身惡行，語惡行，意惡行，往于傍生，生傍生中，結傍生生。是名傍生趣。復次傍生趣者：是名是號異語增語想等想施設言說，故名傍生趣。雲何鬼趣？答：與諸鬼眾，一性一類眾同分等依得事得處得，若諸所有生鬼界已無覆無記色受想行識；是名鬼趣。復次由慳吝身惡行，語惡行，意惡行，若習若修若多所作；往于鬼界，生鬼界中，結鬼界生。是名鬼趣。復次鬼趣者：是名是號異語增語想等想施設言說，故名鬼趣。雲何人趣？答：與諸人眾一性一類眾同分等依得事得處得，若諸所有生人中已無覆無記色受想行識；是名人趣。復次由下品身妙行，語妙行，意妙行，若習若修若多所作；往于人中，生于人中，結人中生。是名人趣。復次人趣者：是名是號異語增語想等想施設言說，故名人趣。雲何天趣？答：與諸天眾一性一類眾同分等依得事得處得，若諸所有生天上已無覆無記色受想行識；是名天趣。復次由上品身妙行，語妙行，意妙行，若習若修若多所作；往于天上，生于天上，結天上生。是名天趣。復次天趣者：是名是號異語增語想等想施設言說，故名天趣。</p>

**來源：丁福保佛學大辭典**

<p>【名數】又曰五惡趣，五道等。一地獄，二餓鬼，三畜生，四人，五天。文句十二曰：「從一至一，故名為趣。」無量壽經曰：「開示五趣，度未度者。」</p>

**來源：佛光大辭典**

<p>梵語pañca gatayaḥ，巴利語pañca gatiyo。五種所趣之意。又作五道、五惡趣、五有。有情所趣之處有五種分別，即：(一)地獄，梵語naraka，音譯那落迦。(二)鬼，梵語 preta，音譯薜荔多，又作餓鬼。(三)傍生，梵語tiryañc，音譯底栗車，又作畜生。(四)人，梵語manuṣya，音譯摩菟絲，又作人間。(五)天，梵語 deva，音譯提婆，又作天上。</p><p>依說一切有部之說，趣，乃所趣之義。故大毗婆沙論卷一七二謂，‘趣’為所往之義，此乃諸有情所應往、所應生、結生之處，故稱為趣。亦即由過去善惡業所招感的異熟生之果體，稱為趣。又說一切有部認為，趣不通善、染二性；若通善、染二性者，則地獄趣可成就他化自在天之業煩惱，而他化自在天亦可成就地獄趣之業煩惱，如此，則產生諸趣互相雜亂之失，故說一切有部唯以異熟生之無覆無記性為‘趣’之體。然大眾部則認為，‘趣’之體通于善、染、無記三性，並立成就與現行之別；即地獄趣能成就及現行地獄趣之業煩惱，但其于他化自在天之業煩惱則僅能成就而不起現行，依此，他化自在天于他化自在天之業煩惱能成就及起現行，但于地獄趣之業煩惱則僅成就而不起現行，如此，諸趣無雜亂之失。</p><p>又諸經論中有五趣、六趣二說，小乘俱舍、正理、顯宗、雜心等諸論皆立五趣；大乘經中則多說六道（趣），即于五趣之外別立阿修羅，而有三善道（阿修羅、人、天）、三惡道（地獄、餓鬼、畜生）之別。又于五趣中，地獄、餓鬼、畜生三者為純惡之所趣，人、天為善惡雜業之所趣，皆屬有漏，與無漏之淨土相對，故總立名為惡趣。又由因果不亡之義，稱為五有。﹝正法念處經卷十八、無量壽經卷下、俱舍論卷八、大毗婆沙論卷六十九、大智度論卷十、卷三十、瑜伽師地論卷四﹞</p>
