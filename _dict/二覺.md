---
title: 二覺
source: deerpark.app
---

**來源：陳義孝佛學常見辭彙**

<p>１．本覺和始覺。本覺是本有的覺，非是修而後得，九界眾生，皆有此覺，雖經無量劫的生死流轉，而不動不變，與佛無異；始覺是因為本覺隨緣，現垢染相，又因為一向垢染，今日開始悔悟，生起覺心，所以謂之始覺。其實本始同是一覺，譬如油燈，原是光明的，此名本明，中間一度，被風吹滅了火，呈黑暗現象，此名不明，後來又把它再點亮了，因為第二度的明，是暗後復明，所以名為始明，其實本明始明，其明相同。２．等覺和妙覺。等覺是與佛差不多相等的覺悟；妙覺是微妙至極的覺悟，也就是佛的覺悟。３．自覺和覺他。自覺是使自己覺悟，但要把界內見思惑和界外塵沙無明惑，悉皆斷除，才是達到自覺的地位；覺他是將自己所覺悟的真理，轉而覺悟他人。此二覺圓滿，便稱為佛。</p>

**來源：三藏法數**

<p>﹝出翻譯名義﹞ 〔一、自覺〕，謂覺知過去、未來、現在三世一切諸法常無常等，悟性真空，了惑虛妄，功成妙智，能自開覺，故名自覺。 〔二、覺他〕，謂自既覺已，運無緣慈，廣說諸法，開悟眾生，皆令離生死苦，得涅槃樂，故名覺他。</p><p>﹝出起信論﹞ 〔一、本覺〕，謂眾生心體靈明虛廓，本來離念，等虛空界，無處不遍，即是如來平等法身，是名本覺。 〔二、始覺〕，謂眾生本覺心源，由無明熏動，覺成不覺，多劫在迷，今始覺悟，是名始覺，始覺究竟，即成佛也。</p>

**來源：丁福保佛學大辭典**

<p>【術語】一、本覺，眾生之心體，本來離妄念而靈明虛廓，等於虛空界，無處不徧，即是如來之平等法身也。此名本覺。二、始覺，眾生本覺之心源由無明之熏動而為覺不覺，在於多劫迷者，本覺熏於內，修治資於外，漸漸覺悟，名為始覺，始覺之究竟，即成佛也。起信論曰：「所言覺義者，謂心體離念，離念相者等虛空界無所不徧，法界一相，即是如來平等法身，依此法身說名本覺。（中略）始覺義者，依本覺故而有不覺，依不覺故說有始覺。」</p><p>一、等覺，大乘行位五十二位中之第五十一位，等似之覺位也。又去佛之妙覺一等之位也。二、妙覺，五十二位之終極佛陀之覺位也。仁王經立五十一位而略等覺，本業瓔珞經立五十二位而開等覺。</p><p>一、自覺，諸佛自開覺而成妙道者。二、覺他，既覺而運無緣之慈，廣說諸法，開悟一切眾生者，此二覺圓滿名佛陀。善見論四曰：「佛者名自覺，亦能覺他，是名為佛。」性靈集八曰：「二覺，寂照沒馱之號也。」</p>

**來源：佛光大辭典**

<p>(一)本覺與始覺。阿賴耶識中之覺，分為本、始二覺，離妄念之心體，如來之平等法身，稱為本覺；與之相對，發心修行，漸次覺知心源，稱為始覺。</p><p>(二)獨覺與大覺。(一)獨覺，又稱緣覺、闢支佛，乃觀飛花落葉，達十二因緣之理，無師獨悟者。(二)大覺，乃佛之異名。﹝俱舍論卷二十五﹞</p><p>(三)等覺與妙覺。大乘菩薩五十二行位中，第五十一位為等覺，五十二位為妙覺。﹝教乘法數卷二﹞</p><p>(四)自覺與覺他。(一)自覺，乃自覺悟諸法實相之意。(二)覺他，乃以自覺之功德普令一切群生覺悟。﹝大明三藏法數卷四﹞</p><p>(五)觀察覺與妄想相攝受計著建立覺。即指真覺與妄覺。(一)觀察覺，為觀察一切法之體相一異不可得而覺悟之智。(二)妄想相攝受計著建立覺，乃以妄想計度分別四大之相，取著而建立妄法之覺智。﹝楞伽阿跋多羅寶經卷二﹞</p>
