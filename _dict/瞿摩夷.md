---
title: 瞿摩夷
source: deerpark.app
---

**來源：丁福保佛學大辭典**

<p>【物名】Gomatī，曰牛糞。密教修法時，於造壇之際塗之。又有為護摩供物之一種，投於爐中者。蓋印度吠陀以來，神聖視牛之結果，以其糞為清淨者。於祭壇塗之使為清淨，其風習入於密教，至於造壇法亦塗牛糞也。大日經疏四曰：「次用瞿摩夷瞿摸怛羅，和合塗之。若淺略釋者，此是牛糞及液，為順彼方俗，以為清淨故。」千手千眼觀世音菩薩治病合藥經註曰：「瞿摩夷，烏牛屎是也。」日照譯之准胝陀羅尼經曰：「瞿摩夷，唐云牛糞。」演密鈔一曰：「瞿摩，牛也。阿夷，糞也。」</p>

**來源：佛光大辭典**

<p>梵語gomaya，巴利語同。又作巨磨。指牛糞。自古印度人皆將牛視為神聖之象征，並以牛糞為最清淨之物，故常塗牛糞以淨化祭壇。此風習後為密教採用，于修法造壇時，取未著地之瞿摩夷及瞿摸怛羅（梵gomūtra  ，牛尿）和合塗之。或將瞿摩夷投入爐中，可作為護摩供物之一。</p><p>據大日經疏卷四載，取牛糞及尿液，就淺顯之意義而言，是為順彼方之風俗，以為清淨之故。就秘密而言，瞿，指行，以入阿字門之故，是諸法無行；摩，指我；夷，指乘。即是諸法無行，以一切法我不可得之故，若無有我，則無所乘及與乘者，此即稱為大乘。若修行人能如是淨治心地，則能畢竟清淨，遠離諸障礙。又依陀羅尼集經卷九載，取淨牛糞蒸之，可去除臭氣。千手千眼觀世音菩薩治病合藥經亦有瞿摩夷可治瘡、除便秘之記載。﹝金剛壽命陀羅尼經、建立曼荼羅護摩儀軌、慧琳音義卷三十六﹞</p>
