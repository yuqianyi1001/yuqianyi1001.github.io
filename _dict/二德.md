---
title: 二德
source: deerpark.app
---

### 陳義孝佛學常見辭彙

１．智德和斷德。智德即菩提，因菩提能透視一切的事理；斷德即涅槃，因涅槃能斷除一切的妄惑。２．悲德和智德。悲德是諸佛菩薩利他的德行；智德是諸佛菩薩自利的德行。３．性德和修德。性德是自性本具的德；修德是用功修來的德。



### 三藏法數

﹝出觀音玄義﹞ 二德者，在眾生因心所具，則名緣了二因，在諸佛果上所顯，則成智斷二德。蓋了因顯則成智德，緣因顯則成斷德故也。 〔一、智德〕，智即智慧，謂照了一切諸法，通達無礙，隨眾生機器大小，各各為其演說，無有差謬，是名智德。 〔二、斷德〕，斷即斷除，謂斷惑業淨盡，隨所調伏眾生之處，惡不能染，縱任自在，無有累縛，是名斷德。



### 丁福保佛學大辭典

【名數】一、智德，眾生所具之了因至於佛性果為智德，照了一切之事理者，二、斷德，眾生所具之緣因至於佛性果為斷德，斷盡一切之妄惑者，智德是菩提，斷德是涅槃也。諸佛心具此二德。見觀音玄義上。

一、悲德，諸佛菩薩利他之德也，二、智德，諸佛菩薩自利之德也。

一、性德，本來性具之德也。三因中之正因佛性，三德中之法身是也。二、修德，修成之德也，三因中了因緣之二佛性，三德中般若解脫之二德是也。小乘不知此性修，大乘之權教，使二德隔歷，大乘之實教使二德相即。見四教儀集註下。



### 佛光大辭典

(一)智德與斷德。(一)眾生所具之了因，至于佛性果，稱為智德，乃照了一切事理者。(二)眾生所具之緣因，至于佛性果，稱為斷德，乃斷盡一切妄惑者。前者為菩提，後者為涅。﹝觀音玄義卷上﹞

(二)悲德與智德。(一)悲德，為諸佛菩薩利他之德。(二)智德，為諸佛菩薩自利之德。

(三)性德與修德。(一)性德，謂本來性具之德，如三因中之正因佛性，三德中之法身即是。(二)修德，謂修成之德，如三因中之了因、緣因二佛性，三德中之般若、解脫二德。﹝天台四教儀集注卷下﹞


