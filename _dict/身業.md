---
title: 身業
source: deerpark.app
---

**來源：陳義孝佛學常見辭彙**

<p>三業之一。見三業條。</p>

**來源：法相辭典**

<p>★成唯識論一卷十五頁雲：能動身思，說名身業。</p><p>★二解　成業論十八頁雲：身、謂諸根大造和合差別為體。業即是思差別為性。積集所成，是為身義。大造極微積集成故。有說種種穢惡集成，是為身義。身是種種諸不淨物所依處故。若爾天趣應無有身。隨作者意、有所造作，是為業義。能動身思，說名身業。思有三種。一、審慮思，二、決定思，三、動發思。若思能動身；即說為身業。此思能引令身相續異方生因風界起故。具足應言：動身之業，除動之言，但名身業。如益力之油，但名力油。如動塵之風，但名塵風。此亦如是。十業道中，初三業道、許身業攝。謂殺生，不與取，欲邪行。如何思業而得彼名？由此思業、能動其身，令行殺盜、及邪行故。思力動身，令有所作；即名思作。如世間說：狂賊燒村，薪草熟飯。思復雲何得名業道？思有造作，故名為業。復與善趣惡趣為道。通生彼故；得業道名。或所動身，是思業道。三種思業、依彼轉故。又殺盜淫、由思業起，依身而生。隨世俗故，亦名身業。然此實非善不善性。亦隨世俗、假立其名。為令世間依此門故；于善惡思，勤修止作。是故假說善不善名。</p><p>★三解　品類足論七卷一頁雲：身業雲何？謂身表及無表。</p>

**來源：三藏法數**

<p>身業，即身所作之業也。有善有惡。若殺生、偷盜、邪婬，即身惡業也；若不殺、不盜、不婬，即身善業也。</p>

**來源：丁福保佛學大辭典**

<p>【術語】三業之一。</p>

**來源：佛光大辭典**

<p>梵語kāya-karman，巴利語 kāya-kamma。三業之一。指身所造作之業。可分為善、惡、無記三種。身惡業指殺生、偷盜、邪淫；反之，不殺生、不偷盜、不邪淫即為身善業。非善非惡而無感果之力者，則為無記之身業。</p><p>身業又有表業、無表業之別，表業指有所表示之動作，如舉手、投足等皆是；無表業指無表示之業，但由表業之力，自生防非、止善等勢力。小乘說一切有部謂身、語二業共稱思已業，主張表業以形色為體，無表業以無表色為體。經部則主張表業以思心所（即指動身思）為體，無表業以思心所之種子為體。大乘唯識家亦以動發勝思（動身思、發語思）為業體，主張表業、無表業皆為假立，非是實有；即謂表業乃就手足等色相生滅相續之似有表示而假立者，無表業系就思心所種子之分位而假立者。成實宗則立業體為非色非心法。﹝眾事分阿毗曇論卷五、俱舍論卷一、卷十三、成唯識論卷一、大毗婆沙論卷一一三、順正理論卷三十三、成實論卷七、俱舍論光記卷十三、成唯識論述記卷二本、大乘義章卷七、大乘法苑義林章卷三末﹞（參閱‘業’ 5494）</p>
