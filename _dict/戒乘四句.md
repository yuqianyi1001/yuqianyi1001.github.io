---
title: 戒乘四句
source: deerpark.app
---
### 佛光大辭典

戒，指佛所制之輕重諸戒；乘，指佛所說之大小乘諸法。由持戒、聞法之先後緩急，而生乘急戒緩、戒急乘緩、乘戒俱急、乘戒俱緩等四種之別，稱為戒乘四句。

此系天台、華嚴諸宗，為區別不同之根機而設。即：(一)乘急戒緩，又作戒緩乘急。急，即急切；緩，即寬緩。謂懈怠持戒，故墮于修羅、餓鬼、畜生、地獄等四趣之中；然以乘急而熱衷聞教，故仍得聞法。如八部眾中之龍、鬼等，皆得與會聞法。(二)戒急乘緩，謂因急于持守戒法，故得生于人、天；然以乘緩之故，懈怠于聞法。(三)乘戒俱急，又稱戒乘俱急。謂因戒急，得生于人、天；亦由乘急之故，得聞法悟道。(四)乘戒俱緩，又稱戒乘俱緩。謂既不持戒，亦不聞法，而喪失人身，永墮四趣。﹝北本大般涅經卷六、摩訶止觀卷四上、法華經文句卷二下、華嚴經隨疏演義鈔卷六、止觀輔行傳弘決卷四之二、天台四教儀集注卷上﹞



### 丁福保佛學大辭典

【名數】就持戒與聞法之緩急，為四句分別。以別機類也。見戒急條。

參照：<a href="/dict/戒急">戒急</a>



