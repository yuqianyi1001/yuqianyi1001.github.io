---
title: 提婆設摩
source: deerpark.app
---
### 佛光大辭典

梵名Devaśarman  。意譯作天寂、賢寂。為小乘說一切有部論師之一。中印度@索迦國（梵Viśaka  ，巴同）人，約于佛陀入滅後一百年間出世，曾撰述阿毗達磨識身足論十六卷，為六足論之一。西藏藏經所收錄之般若燈論疏（藏Śes-rab sgron-maḥi rgya-cher ḥgrel-pa ）中，言及中論之八大注釋家，其中有提婆設摩者，與此非指同一人。﹝大唐西域記卷五@索迦國條、俱舍論光記卷一、大慈恩寺三藏法師傳卷三、俱合論寶疏卷一、Bu-ston:The Jewelry of Scripture（ Jahrbuch des Instituts fu|r Buddhismus-Kunde， vol. II）﹞



### 丁福保佛學大辭典

【人名】Devakṣema，羅漢名。譯曰賢寂，天寂。識身足論之作者。西域記五曰：「城南道左有大伽藍，昔提婆設摩阿羅漢，於是造識身足論說無我人，瞿波阿羅漢作聖教要實論說有我人。」俱舍光記一曰：「佛涅槃後一百年中，提婆設摩造識身足論七千頌，此云賢寂。」同神泰疏一曰：「提婆設摩，此云天寂。」



