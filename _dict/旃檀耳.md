---
title: 旃檀耳
source: deerpark.app
---
### 佛光大辭典

巴利語sūkara-maddava。又稱檀耳、檀茸、檀樹耳。為生于旃檀樹之木身。昔時印度一般視為世所稀有之珍貴食物。據長阿含卷三遊行經記載，昔時佛于波婆城之閨頭園為鍛工之子週那（梵Cunda  ，巴同）說法。週那聞法信受歡喜，遂請世尊次日至其舍接受供養。翌日，佛陀率眾赴其舍，週那奉以旃檀耳羹，其時佛陀諭示週那，勿予其餘之比丘。佛陀食後復說法，至中夜即涅。然據巴利本大般涅經所載，週那所用以奉佛者為 sūkara-maddava，西方學者即根據此一巴利語考證之，sūkara，譯作豬； maddava，系枯、幹之意。故 sūkara-maddava 應解釋作野豬之幹肉。另有將其解為一種柔軟之野豬肉者。然據日本之印度學學者高楠順次郎之考證，巴利語之maddava，系梵語mārdava，即珍味之意。故將其解為野豬所吃之珍味，即一種稱為菌子之物。﹝法華玄義卷七、西藏傳印度佛教歷史卷上、印度佛蹟實寫解說﹞



### 丁福保佛學大辭典

【飲食】生於旃檀木之耳。純陀以之供佛。佛受之而涅槃。純陀又作周那。長阿含經三曰：「爾時世尊於負味城隨宜住已，告賢者阿難，俱詣波婆城。（中略）路由末羅至波婆城闍頭園中，時有工師子名曰周那，（中略）即請世尊明日舍食，時佛默然受請。（中略）大眾圍繞往詣其舍，就座而坐。是時周那尋設飲食供佛及僧，別煮旃檀樹耳，世所珍奇，獨奉世尊。佛告周那：勿以此耳與餘比丘。周那受教，不敢輒與。」玄義七曰：「八十二歲老比丘身，詣純陀舍，持鉢乞食，食旃檀耳羹，食訖說法，果報壽命中夜而盡。」



