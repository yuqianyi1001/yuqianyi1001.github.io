---
title: 法差別相違因
source: deerpark.app
---

### 法相辭典

★因明入正理論雲：法差別相違因者：如說眼等必為他用。積聚性故。如臥具等。此因如能成立眼等必為他用；如是亦能成立所立法差別相違積聚他用。諸臥具等、為積聚他所受用故。如疏七卷五頁釋。



### 丁福保佛學大辭典

【術語】因明四相違因之一。宗法中之法有自相與差別之二者，言語之表面云自相，言語裏所含之意許云差別（見法自相相違因條），今立者所說之因相違於欲其成立之法之言下意許，謂之法差別相違因。例如數論師對佛者謂「服等為他用，積聚性故，如臥具等。」「他」為立者之意許者，非如佛者之言謂五蘊和合之假我，即常一之神我也，因之雖於言陳自相之上用立敵相符之言物，而彼意許者，欲成立自宗之神我也。然彼諸說之積聚性之因，轉於同品之臥具等，而臥具等為假我之用物，非神我之用物，相違於欲立者成立之意許，於是生法之差別也。見因明入正理論。

參照：<a href="/dict/法自相相違因">法自相相違因</a>


