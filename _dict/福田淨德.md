---
title: 福田淨德
source: deerpark.app
---

### 丁福保佛學大辭典

【術語】一，發心離俗。謂出家之人，發勇猛心，脫離凡俗，習佛菩提，而能懷佩妙道，為世福田。是為初淨德也。二，毀其形好。謂出家之人，剃除鬚髮，毀壞相好，去世俗之塵衣，著如來之法服，具佛威儀，為世福田。是為第二淨德也。三，永割親愛。謂投佛出家。割絕父母親愛之情，一心精勤修道，以報父母生成之德，兼能為世福田。是為第三淨德也。四，委棄軀命。謂出家之人，能委棄身命，無所顧惜，惟務一心，求證佛道，兼能為世福田。是為第四淨德也。五，志求大乘。謂出家之人，常懷濟物之心，專志勤求大乘之法，度脫一切有情，為世福田。是為第五淨德也。



### 佛光大辭典

謂出家之人須清淨己德，以作為世間之福田。蓋世人若供養僧眾可得大福德，故稱僧眾為福田。諸德福田經即列舉作為‘福田’所應具足之五種德行。即：(一)發心離俗，即發勇猛心，脫離凡俗，修習佛菩提而能懷佩妙道。(二)毀其形好，即剃除須發，毀壞相好，除世俗之塵衣，披著如來之法服，具足佛威儀。(三)永割親愛，即依佛出家，割絕父母親愛之情，一心精勤修道，以報父母生成之德。(四)委棄軀命，即于身命無所顧惜，唯務一心，求證佛道。(五)志求大乘，即常懷濟物之心，專志勤求大乘之法，度脫一切有情。


