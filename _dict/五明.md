---
title: 五明
source: deerpark.app
---

**來源：陳義孝佛學常見辭彙**

<p>古印度的五種學術，即語文學的聲明、工藝學的工巧明、醫藥學的醫方明、論理學的因明、宗教學的內明。</p>

**來源：三藏法數**

<p>﹝出華嚴經疏鈔﹞ 〔一、聲明〕，聲，即聲教；明，即明了。謂世間文章算數建立之法，皆悉明了通達，故曰聲明。 〔二、因明〕，因，即萬法生起之因。謂世間種種言論，及圖書印璽，地水火風萬法之因，皆悉明了通達，故曰因明。 〔三、醫方明〕，醫方，即醫治之方法也。謂世間種種病患或癲癇蠱毒，四大不調，鬼神咒詛，寒熱諸病，皆悉曉了其因，通達對治，故曰醫方明。（四大者，地大、水大、火大、風大也。） 〔四、工巧明〕，工，即工業；巧，即巧妙。謂世間文詞讚詠，乃至營造城邑，農田商賈，種種音樂，卜算天文地理，一切工業巧妙，皆悉明了通達，故曰工巧明。 〔五、內明〕，內，即佛法內教也。謂以持戒治破戒，以禪定治散亂，以智慧治愚癡，乃至種種染淨邪正、生死涅槃對治之法，皆悉明了通達，故曰內明。（梵語涅槃，華言滅度。）</p>

**來源：丁福保佛學大辭典**

<p>【名數】西域內外學者，必宜學習之處，有五明，故云五明處：一、聲明Śabdavidya，明言語文字者（見聲明頂）。二、工巧明Silpakarmasthānavidyā，明一切工藝技術算曆等者。三、醫方明Cikitsāvidā，明醫術者。四、因明Hetuvidyā，明考定正邪，詮考真偽之理法者，所謂論理學也。五、內明Adhyātmavidyā，明自家之宗旨者。前四明與自他同；內明之一，與自他各學異。婆羅門以四吠陀論為內明，佛教以三藏十二部教為內明，明者闡明之義，各開闡其理而證明之，故曰明。又明為智之異名，各依其學而得其智，故曰明。西域記二曰：「七歲之後，漸授五明大論：一曰聲明，釋詁訓字，詮目疏別。二曰工巧明，伎術機關，陰陽曆數。三曰醫方明，禁咒閑邪，藥石針艾。四曰因明，考定正邪，研覈真偽。五曰內明，究暢五乘因果妙理。其婆羅門，學四吠陀論。」菩薩地持經三曰：「明處者有五種：一者內明處，二者因明處，三者聲明處，四者醫方明處，五者工業明處，此五種明處菩薩悉求。」</p>

**來源：佛光大辭典**

<p>梵語pañca vidyā-sthānāni。指五種學藝，為古印度之學術分類法。即：(一)聲明（梵śabda -vidyā ），語言、文典之學。(二)工巧明（梵śilpakarma -vidyā ），工藝、技術、算歷之學。(三)醫方明（梵cikitsā -vidyā ），醫學、藥學、咒法之學。(四)因明（梵hetu -vidyā ），論理學。(五)內明（梵adhyātma -vidyā ），專心思索五乘因果妙理之學，或表明自家宗旨之學。又五明有內外之分，依法華三大部補注卷十四載，上述五明為內五明，或除前三者相同外，以第四為咒術明，第五為因明；外五明則指聲明、醫方明、工巧明、咒術明、符印明。﹝菩薩地持經卷三、菩薩善戒經卷三、瑜伽師地論卷三十八、成唯識論掌中樞要卷上本、瑜伽師地論略纂卷七、瑜伽論記卷五上、大唐西域記卷二﹞</p>
