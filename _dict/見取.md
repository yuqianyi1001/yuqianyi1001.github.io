---
title: 見取
source: deerpark.app
---

### 陳義孝佛學常見辭彙

四取之一，即取著身見邊見等非理之見。



### 法相辭典

★瑜伽八卷三頁雲：見取者：謂由親近不善丈夫，聞非正法，不如理作意故；以薩─迦─耶─見邊─執─見邪─見及所─依所─緣所─因俱─有相─應等法，比方他見，等隨觀執，為最，為上，勝妙，第一。唯用分別染污慧為體。

★二解　瑜伽五十八卷三頁雲：見取者：于六十二諸見趣等，一一別計為最，為上，為勝，為妙；威勢取執，隨起言說，唯此諦實，餘皆虛妄。由此見故；能得清淨、解脫、出離。是名見取。

★三解　顯揚一卷七頁雲：四、見取。謂于前三見，及見所依蘊，計最、勝、上、及與第一，染污慧為體。唯分別起。能障苦及不淨無顛倒解為業。如前乃至增長見取為業。如經說：于自所見，取執堅住。乃至廣說。

★四解　如取支差別中說。

★五解　如四取中說。

★六解　成唯識論六卷十頁雲：四、見取。謂于諸見及所依蘊，執為最勝，能得清淨，一切鬥諍所依為業。

★七解　集論一卷七頁雲：何等見取？謂于諸見及見所依五取蘊，等隨觀執為最為勝為上為妙，諸忍欲覺觀見為體；執不正見所依為業。

★八解　五蘊論四頁雲：雲何見取？謂于三見，及所依蘊，隨計為最為上為勝為極；染慧為性。

★九解　廣五蘊論九頁雲：雲何見取？謂于三見及所依蘊，隨計為最為上為勝為極，染慧為性。三見者：謂薩迦耶、邊執、邪見。所依蘊者：即彼諸見所依之蘊。業如邪見說。

★十解　俱舍論十九卷七頁雲：于劣謂勝，名為見取。有漏名劣。聖所斷故。執劣為勝，總名見取。理實應立見等取名。略去等言，但名見取。

★十一解　此是四取中之見取。法蘊足論十卷二十七頁雲：雲何見取？謂有身見、邊執見、邪見、見取。如是四見，是名見取。

★十二解　集異門論八卷六頁雲：雲何見取？答：謂四見。一、有身見，二、邊執見，三、邪見，四、見取。如是四見，合名見取。

★十三解　品類足論一卷四頁雲：見取者：于五取蘊，等隨觀執為最為勝為上為極；由此起忍樂慧觀見。

★十四解　品類足論七卷六頁雲：見取雲何？謂四見。即有身見、邊執見、邪見、見取。是名見取。

★十五解　界身足論上四頁雲：見取雲何？謂于五取蘊，等隨觀執為最為勝為妙第一；由此起忍樂慧觀見。是名見取。



**來源：三藏法數**

邪心分別，名之為見。所謂身見、邊見等。因見取著，故名見取。（身見者，於五陰等法，妄計為身也。邊見者，於斷、常二見中，隨執一邊也。）

謂於非真妙法中，謬計涅槃，心生取著，妄計所得為勝，是名見取。（梵語涅槃，華言滅度。）

謂外道之人，於六十二見，一一別計，為最為上，為勝為妙，堅固取執，隨起言說，唯此諦實，餘皆虛妄。自謂由此見故，能得清淨解脫，而得出離，是名見取。（六十二見，謂外道人，於色受想行識五陰中，每一陰各起四種見，則成二十見；約過去、現在、未來，三世通而論之，則成六十見；以斷常二見而為根本，總成六十二見也。）

謂因此見，而能通至非非想天，信此非餘，執劣為勝。（非非想天，即無色界天也。信此非餘者，謂自信己之所行，而於餘人所行，悉以為非也。）



### 丁福保佛學大辭典

【術語】四取之一。取著於身見邊見等非理之見也。三藏法數十八曰：「邪見分別名之為見，所謂身見邊見等，因見取著，故曰見取。」

見取見之略，五見之一。


