---
title: 僧伽梨
source: deerpark.app
---

**來源：陳義孝佛學常見辭彙**

<p>比丘三衣之一。見三衣條。</p>

**來源：三藏法數**

<p>梵語僧伽梨，華言合，又云重；謂割之而合成也。義淨法師云：梵語僧伽胝，華言重複衣。宣律師云：此三衣名，皆無正翻。今以義譯之：大衣名雜碎衣，以條數多故也。若從用為名，則曰入王宮衣，又曰入聚落衣；謂於王宮說法時著，及聚落乞食時著也。薩婆多論云：大衣分三品，九條、十一條、十三條名下品；十五條、十七條、十九條名中品；二十一條、二十三條、二十五條名上品。</p>

**來源：丁福保佛學大辭典**

<p>【衣服】Saṁghāti，比丘三衣之一。新稱僧伽胝，僧伽致，僧伽鵄，僧伽知。譯曰重或合。以割截而更合重之故也。義淨譯為複衣。其義譯有種種之名。為三衣中之最大者，故稱為大衣。以其條數最多，稱為雜碎衣。入王宮聚落乞食說法時必服之。故稱為入王宮聚落時衣。有三品之不同。九條十一條十三條，二長一短，為下品。十五條十七條十九條，三長一短，為中品。二十一條二十三條二十五條，四長一短，為上品。西域記二曰：「僧伽胝，舊曰僧伽梨，訛也。」玄應音義十四曰：「僧伽梨，此音訛也，應云僧伽致，或云僧伽胝。譯云合，或云重，謂割之合成，又重作也。此一衣必割截成，餘二衣或割不割。若法密部、說諸有部等多則不割。若聖辨部、大眾部等則割截之。若不割者直安帖角及以[巾*句]紐而已。」寄歸傳二曰：「僧伽胝，譯為複衣也。」</p>

**來源：佛光大辭典**

<p>梵語saṅghātī，巴利語同。又作僧伽胝、僧伽致、伽胝。為三衣之一。即九條以上之衣。又因必須割截後始制成，故稱重衣、復衣、重復衣。因其條數多，故稱雜碎衣。為外出及其他莊嚴儀式時著之，如入王宮、聚落、乞食，及升座說法、降伏外道等諸時所著用，故稱入王宮聚落衣。又以其為諸衣中最大者，故稱大衣。共有下中上三位九品之不同，而有‘九品大衣’之稱；一般就其下下品而通稱為九條衣。然四分律僅</p><p>舉下中六品而已。其中，下下品九條、下中品十一條、下上品十三條，皆二長一短；中下品十五條、中中品十七條、中上品十九條，皆三長一短；上下品二十一條、上中品二十三條、上上品二十五條，皆四長一短。長多短少，乃表聖增凡減之意。﹝四分律卷四十、卷四十一、卷四十八、薩婆多毗尼毗婆沙卷四、五分律卷二十、卷二十一、卷二十九、摩訶僧o律卷九、卷三十八、十誦律卷二十七、卷二十八、有部芻尼毗奈耶卷七、根本薩婆多部律攝卷五、卷六、有部百一羯磨卷一、卷十、大智度論卷一、南海寄歸內法傳卷二、玄應音義卷十四、毗尼日用切要﹞（參閱‘法衣’3346）</p>
