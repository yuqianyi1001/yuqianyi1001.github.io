---
title: 般若菩薩
source: deerpark.app
---

**來源：丁福保佛學大辭典**

<p>【菩薩】Prajñā－bodhisattva，胎藏界持明院（又云五大院）五尊中之中尊也。為天女之形，有六臂，其左一手持梵篋，於此納般若之真文，開其法味與其餘之四大明王（五尊中之四尊），故以般若為名。密號為智慧金剛。是與大日四波羅蜜中之金剛波羅蜜同體，大日之正法輪身也。仁王經儀軌曰：「金剛般若波羅蜜者，即般若菩薩也。」秘藏記末曰：「五大院中坐般若菩薩，天女貌，白肉色，並有六手。左一手持梵篋，五手信契印。」修習般若波羅蜜菩薩觀行念誦儀軌一卷，並陀羅尼集經三有般若波羅蜜多大心經。具說印咒壇法。</p>

**來源：佛光大辭典**

<p>梵名Prajñā -pāramitā 。全稱般若波羅蜜多菩薩。(一)意譯作以智慧渡到彼岸；乃此類聖眾之通稱。陀羅尼集經卷八（大一八·八五二下）：‘若佛、若般若、若菩薩、若金剛，隨其欲作法會之所。’</p><p>(二)十波羅蜜菩薩之一，乃千手觀音之眷屬。位于密教現圖胎藏界曼荼羅持明院之中央，或虛空藏院之內列南側。仁王般若經之金剛波羅蜜多菩薩與此尊同體。密號大慧金剛。胎藏界曼荼羅持明院之尊，為三目六臂，頭戴寶冠，身呈肉色，披著甲冑。左第一手曲肘持梵篋當胸，次手仰掌置臍下，第三手屈無名指，舒餘四指；右第一手屈食指，豎四指，次手垂著膝上，舒展五指，作與願印，第三手屈臂，豎掌，屈無名指，舒餘四指，坐于赤蓮。現圖曼荼羅虛空藏院之尊，豎左掌屈食、中二指，右手持劍，右</p><p>膝稍豎，坐于赤蓮。﹝仁王經儀軌、秘藏記卷末﹞</p>
