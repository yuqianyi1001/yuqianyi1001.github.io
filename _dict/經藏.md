---
title: 經藏
source: deerpark.app
---

### 陳義孝佛學常見辭彙

１．指佛所說的一切大小乘經典。２．藏放經典的府庫。３．國家所寶藏的佛學書。



**來源：三藏法數**

經藏者，即如來所說一大藏，大小乘諸經也。經，法也、常也，十界同遵，謂之法。三世不易，謂之常。又云契經，謂上契諸佛之理，下契眾生之機也。（十界者，佛界、菩薩界、緣覺界、聲聞界、天界、人界、修羅界、餓鬼界、畜生界、地獄界也。三世者，過去、現在、未來也。）

經藏者，即四阿含經是也。（梵語阿含，華言無比法，謂世間之法無可比也。四阿含者，增一阿含、長阿含、中阿含、雜阿含也。）

經藏者，即妙法蓮華經、大方廣佛華嚴等經。是也。



### 丁福保佛學大辭典

【術語】該攝佛所說之經典，稱為經藏。經中各含藏事理，故曰藏。三藏法數九曰：「三藏者，謂經律論，各各含藏一切文理，故皆名藏。」六十華嚴經六曰：「自歸於法，願與眾生，深入經藏，智慧如海。」

納經典之府庫也。又作經堂，藏殿，輪藏等。此中亦收經律論之三藏及賢聖祖之章疏，名為經藏者，就本也。寄歸傳四，言亡僧之遺物曰：「所有經典章疏皆不可分，當納經藏，四方僧共讀。」


