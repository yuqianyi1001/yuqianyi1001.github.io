---
title: 螺髻梵王
source: deerpark.app
---

### 丁福保佛學大辭典

【雜語】梵天王頂髻作螺形，故曰螺髻梵王。在維摩會上與舍利弗問答。維摩經佛國品曰：「爾時螺髻梵王，語舍利弗：勿作是念，謂此佛土以為不淨，所以者何？我見釋迦牟尼佛土，清淨如自在天宮。舍利弗言：我見此土，丘陵坑坎，荊棘沙礫，土石諸山，穢惡充滿。螺髻梵王言：仁著心有高下，不依佛慧，故見此土為不淨耳。舍利弗！菩薩於一切眾生意皆平業，深心清淨。依佛智慧則能見此佛土清淨。於是佛以足指按地，即時三千大千世界，若干百千珍寶嚴飾，譬如寶莊嚴佛無量功德寶莊嚴土。」淨心誡觀曰：「德如螺髻梵，去處見西方。」



### 佛光大辭典

梵天王頂髻作螺形，故稱螺髻梵王，或螺髻梵。曾于維摩會上與舍利弗問答。淨心誡觀法卷上（大四五·八二三上）：‘德如螺髻梵，去處見西方。’﹝維摩經佛國品﹞


