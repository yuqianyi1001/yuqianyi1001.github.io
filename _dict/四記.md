---
title: 四記
source: deerpark.app
---

### 法相辭典

★佛地經論六十卷十五頁雲：言四記者，一、一向記，二、分別記，三、反問記，四、默置記。一向記者，如有問言：一切生者決定滅耶？佛法僧寶良福田耶？如是等問應一向記；此義決定。分別記者，如有問言：一切滅者定更生耶？佛法僧寶唯有一耶？如是等問應分別記；此義不定。反問記者，如有問言：菩薩十地為上為下？佛法僧寶為勝為劣？如是等問應反問記；汝望何問。默置記者，如有問言：實有性我為善為惡？石女兒色為黑為白？如是等問應默置記：不應記故，長戲論故，



### 丁福保佛學大辭典

【名數】智度論謂之四答，佛地論俱舍論謂之四記。有人發問而答有四種也。俱舍十九曰：「一、一向記，若作是問：一切有情皆當死否？應一向記一切有情皆定當死。二、分別記，若作是問：一切死者皆當生否？應分別記，有煩惱者當生非餘。三、反詰記，若作是問：人為勝劣？應反詰記：為何所方？若言方天，應記人劣；若言方下，應記人勝。四、捨置記，若作是問：五蘊與有情為一為異？應捨置記，有情無實故，一異性不成，如石女兒白黑等性。如何捨置而立記名，以記彼問言，此不應記故。」智度論二十六曰：「佛有四種答：一者定答，二者分別義答，三者反問答，四者置答。」佛地論六曰：「言四記者：一一向記，二分別記，三反問記，四默置記。」

四定記之略。外道之世界及我之常無常等十四難問，佛不為常乃至非常非無常之四句定記，若為之則背於道理也。俱舍論三十曰：「四定記皆不應理。」


