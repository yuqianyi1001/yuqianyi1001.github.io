---
title: 虛舟
source: deerpark.app
---
### 佛光大辭典

（1196～1277）南宋禪僧。江都人，俗姓史。名普度。早歲雖習世典，然有出塵之志，其母知之，允入天寧寺出家。時畢將軍見而奇之，遂攜歸武林，禮東堂院祖信，居五年。後至靈隱寺參見鐵牛，受其印可，復遊方歷參諸德。淳佑初年，依制府趙信庵之請，住金陵半山寺，繼遷金山寺、鹿苑寺、山寺、承天寺。景定年間，因太傅賈魏公之奏，住中天竺寺，復得旨升靈隱寺。至元十四年奉詔入徑山寺，同年四月二十四日示寂，世壽八十二。或謂師生于宋慶元五年（1199），而于至元十七年示寂。﹝增集續傳燈錄卷四、續燈存稿卷四、五燈嚴統卷二十一﹞



### 丁福保佛學大辭典

【人名】元虛舟禪師，名普度，初住中天竺寺，後住靈隱寺。稽古略四曰：「詔中天竺虛舟普度，住影德靈隱，師揚州人，受業揚子橋白蓮寺，嗣常州華藏無得通禪師，通嗣靈隱松源岳禪師。」



