---
title: 摩鄧伽
source: deerpark.app
---

**來源：丁福保佛學大辭典**

<p>【人名】Mātaṅga，又作摩燈伽，摩登伽。男曰摩鄧伽，女曰摩鄧祇Mātaṅgi，正翻曰有志。義譯曰憍逸，惡作業。賤種之通稱也。摩鄧女經，摩登女解行中六事經直作人者，譯人之誤也（長水等從之）。摩登伽經曰：「過去有王名帝勝伽，是旃陀羅摩登伽種。」舍頭諫經曰：「過去有王名曰摩登，摩登此言有志。」玄應音義二十二曰：「阿死羅摩登羅女之別名也，此女由卑賤故但以拂市為業，用供衣食也。」瑜伽倫記二十三曰：「阿死羅是人別名也，摩登祇者旃荼羅女名摩登祇，旃荼羅男名摩登伽，此二是通名也。此女但以拂帚為活。」二十唯識述記下曰：「末登伽此云憍逸。」可洪音義八上曰：「摩瞪或作摩瞪伽摩登祇，此云惡作業。」</p>
