---
title: 跨節
source: deerpark.app
---

### 丁福保佛學大辭典

【術語】天台之名目。就諸經之當意而判教意，謂之當分，由法華經之意，定餘經之意，謂之跨節。例如阿含經為使離生死苦入於涅槃而說，當分之意也。為使得大乘佛果之階級，方便說之，其本意在於佛果，跨節之解釋也。因而以當分成法華之相待，妙，以跨節成法華之絕待妙。當分為方便之施設，跨節為佛之本意也。玄義一下曰：「當分者，如三藏佛，趣種種機，說種種教。（中略）二跨節者，何處別有四教主？各各身，各各口，各各說。」同釋籤三曰：「若依施權，即當分義。若據佛意，即跨節義。」又曰：「當分通於一代，於今便成相待。跨節唯在今經，佛意非適今也。」又曰：「當分乃成今經相待義邊，跨節乃成今經開權義邊。」


