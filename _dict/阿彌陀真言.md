---
title: 阿彌陀真言
source: deerpark.app
---
### 丁福保佛學大辭典

【真言】有一字咒，小咒，大咒之三種，其一字咒又有二種，一為<img src="gaiji/DF-8740.png"/>之一字。不空神變經二十八曰：「溥徧解脫一字真言曰：唵惡莎縛訶。若人六時依法持誦滿一洛叉，是業成就，觀世音菩薩現金色身，當滅無始一切根本重罪。若不現者，復倍精進誦。滿二洛叉或三洛叉，是業成就，觀世音重當現身，執手指示西方淨土阿彌陀佛座寶蓮華師子之座，復得阿彌陀佛手摩其頭。」二為<img src="gaiji/DF-87A7.png"/>之一字。理趣釋曰：「紇利字，具四字，成一字真言，（中略）若人持一字真言，能除一切災禍疾病。命終已後，當生安樂國土，得上品上生。」其小咒又云心咒。本名曰無量壽如來心真言，無量壽修願行供養儀軌曰：「無量壽如來心真言曰：唵阿密[口*栗]多帝際賀囉吽。此真言能誦十萬徧滿，得見阿彌陀如來，命終決定得生極樂。欲解此小咒，則此中有五句，第一唵字與第五吽字如常，第二句之阿密[口*栗]多為甘露之義，譬彌陀之大悲也。第三句之帝際有六義，一大威德之義，具足六臂之威德故也。二大威光之義，具足徧照光明故也。三大威神之義，具足神境神通故也。四大威力之義，具足六大力故也。五大威猛之義，具足速滅怨家之德故也。六大威怒之義，具足怒入地之菩薩故也。第四句之賀羅為作業之義，有六義：一作佛之義，得如是心作佛久來始覺故也。二作業之義，來迎引接無間斷故也。三作用之義，神力自在故也。四作念之義，迎十念之眾生故也。五作定之義，入妙觀察智之三摩地定故也。六作願之義，發六八之大願故也。此九字即彌陀八菩薩之種子，唵者阿彌陀。阿者觀音。密[口*栗]者彌勒藏。多者虛空藏。帝者普賢。際者金剛手。賀者文殊。囉者除障蓋。吽者地藏也。見五字九字秘釋。其大咒本名阿彌陀如來根本陀羅尼。又咒中阿彌栗多即甘露之語，有十句，謂之十甘露明。出無量壽教行儀軌。真言後之文，有「此真言僅誦一徧。身中十惡四重五無間罪一切業障悉皆消滅。（中略）臨命終時。見無量壽與大眾俱來迎安慰。即生極樂上品上生。」其他同儀軌有無量壽如來拳印真言。



