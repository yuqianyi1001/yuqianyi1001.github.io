---
title: 五大字義
source: deerpark.app
---
### 佛光大辭典

密教以‘我覺本不生，出過語言道，諸過得解脫，遠離于因緣，知空等虛空’五句，次第闡說地、水、火、風、空五大之深義。即：(一)我覺本不生，為[（a）字，地大之義。即本不生不可得之意。吾心非青、黃、赤、白、方、圓、長、短及過去、現在、未來等，推求之，此心既不可得，是諸法本不生之義。(二)出過語言道，為I（va）字，水大之義。即一切諸法言說不可得之意。以諸法既為本有，則不可言生滅、一異、斷常，出離八違戲論，斷絕四句百非之言論，是為諸法言說不可得之實義。其出離戲論之言說者，乃水能洗濯物之德。(三)諸過得解脫，為高（ra）字，火大之義。即一切諸法塵垢不可得之意。諸法系以六大為體性，其體妙淨，本無塵垢，但由迷情，故有不淨，是為諸法塵垢不可得之實義。其能焚燒塵垢者，乃火大之德。(四)遠離于因緣，為劍ha）字，風大之義。即一切諸法因業不可得之意。以諸法既為不生，則本來實有，無今始生者，故無因業，是為諸法因業不可得之實義。乃風大能破壞物之德。(五)知空等虛空，為歟kha）字，空大之義。即一切諸法等虛空不可得之意。以諸法本來不生不滅，故其為空與虛空等。是不存一物，為空大之德。

以上明五字之觀，觀其不可得者，依秘藏記卷末之說，是遣迷之義，觀其圓明，方為至極之義。﹝大日經卷二入真言品﹞



### 丁福保佛學大辭典

【術語】大日經二入真言品偈曰：「我覺本不生，出過語言道，諸道得解脫，遠離於因緣，知空等虛空。」此五句如其次第說五大之深義者也。其先本不生為<img src="gaiji/DF-8740.png"/>字，地大之義，本不生不可得之意。吾心非青黃赤白方圓長短過去現在未來等，推求之此心既不可得，是諸法本不生之義也，二、出過語言道為<img src="gaiji/DF-876C.png"/>字，水大之義，一切諸法言說不可得之意也。其故以諸法既為本有，則不可言生，亦不可言滅，不可言一，亦不可言異，乃至不可言斷，亦不可言常，離八違戲論，絕四句百非之言論，是為諸法言說不可得之實義，其出離戲論之言說者，水能洗濯物之德也。三、遠離於因緣為<img src="gaiji/DF-876A.png"/>字，火大之義，一切諸法塵垢不可得之意也，其故以諸法之體性為六大，其體本為妙淨，何有塵垢，但其不淨者，迷情耳。是為諸法塵垢不可得之實義。其能焚燒塵垢者，火大之德也。四、諸道得解脫為<img src="gaiji/DF-8770.png"/>字。風大之義，一切諸法因業不可得之意也，其故以諸法既為不生，則諸法為本來實有，無今始生者，故無因業。是為諸法因業不可得之實義，風大能破壞物之德也。五、知空等虛空為<img src="gaiji/DF-8751.png"/>字，空大之義，而一切諸法等虛空不可得之意也。其故亦以諸法本來不生不滅，故其為空與虛空等。是不存一物，空大之德也。然明五字之觀，有遮情表德之二義。如上所解，觀其所不可得者。為其遮情。是方便也。若由表德之實義，則於此不可得之心，圓明而無一點之塵翳，又觀諸法萬德，圓融具足也。餘准之而可知。秘藏記末曰：「於五字觀觀不可得，其意如何？是遺迷之義，非至極義，觀圓明是至極義。」十緣生觀亦然。



