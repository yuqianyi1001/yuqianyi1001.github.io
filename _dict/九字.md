---
title: 九字
source: deerpark.app
---

**來源：丁福保佛學大辭典**

<p>【修法】成自九字印明之咒術。又名六甲秘祝。即唱臨、兵、鬥、者、皆、陳、列、在、前、之九字後，畫四縱五橫之直線於空中也。又有縱橫法之稱。此為禳災害制勝利所修之一種咒法也。原行於道家或兵家之間。抱朴子內篇第四登陟篇曰：「入山宜知六甲秘祝。祝曰：臨兵鬥者皆陳列前行。凡九字，常當密祝之，無所不避，要道不煩，此之謂也。」往生論註卷下曰：行師對陳，但於一切齒中，誦臨兵鬥者皆陳列前行。誦此九字，五兵所不中。抱朴子謂之要道者也。或謂此九字之九，為陽之滿數，故以陽數伏陰氣云。蓋此法非佛教之所詮，及後世，以為兵法之秘傳而傳之，又混入真言密教之一部，日本遂有承之者。其作法稍為複雜。手結金剛針印，口唱臨。手結大金剛輪印，口唱兵。結外獅子印，而唱鬥。結內獅子印而唱者。結外縛印唱皆。結內縛印唱陳。結智拳印唱列。結日輪印唱在。結實瓶印唱前。次結刀印，如次畫四縱五橫之形於空中。但線須各為直角，而其各線皆斜於同一方向，亦無妨。或謂九字咒與縱橫法，實為兩事，後人誤合為一。軍林寶鑑上速用篇說縱橫法曰：「正立門內叩齒三十六通，以右手大拇指，先畫四縱，後為五橫訖。即咒曰：四縱五橫，吾今出行。禹王衛道，蚩尤避兵。盜賊不起，虎狼不行，還歸故鄉。當我者死，背吾者亡。急急如律令。咒畢即行，慎勿反顧。」特佛徒亦用之。</p>

**來源：佛光大辭典**

<p>乃日本咒術。又稱九字大事、縱橫法。日本密教僧與修驗道之山伏（山中修行之僧），于入山時，為守護己身，口念‘臨、兵、鬥、者、皆、陳、列、在、前’之九字。一邊唱誦，一邊以指向空縱橫交替劃線，此稱切九字。其中四縱五橫之符字亦稱六甲秘咒，系日本密教採自我國道教者。相傳持此咒術，即可護身制勝，除一切災禍。表解如下：</p>
