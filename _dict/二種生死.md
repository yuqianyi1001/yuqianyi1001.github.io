---
title: 二種生死
source: deerpark.app
---

**來源：陳義孝佛學常見辭彙**

<p>分段生死和變易生死。分段生死是凡夫們於三界內肉體上的生死；變易生死是菩薩們於三界外精神上心念生滅的生死。見二死條。</p>

**來源：法相辭典**

<p>★成唯識論八卷四十頁雲：生死有二。一、分段生死。謂諸有漏善不善業，由煩惱障緣助勢力，所感三界粗異熟果。身命短長，隨因緣力，有定齊限；故名分段。二、不思議變易生死。謂諸無漏有分別業，由所知障緣助勢力，所感殊勝細異熟果。由悲願力改轉身命，無定齊限；故名變易。無漏定願，正所資感，妙用難測，名不思議。或名意成身。隨意願成故。如契經說：如取為緣，有漏業因，續後有者，而生三有；如是無明習地為緣，無漏業因，有阿羅漢獨覺已得自在菩薩，生三種意成身。亦名變化身。無漏定力，轉令異本，如變化故。</p>

**來源：三藏法數**

<p>﹝出唯識論﹞ 〔一、分段生死〕，分即分限，段即形段。謂六道眾生，隨其業力所感果報身，則有長有短；命則有壽有夭，而皆流轉生死，故名分段生死。（六道者，天道、人道、修羅道、餓鬼道、畜生道、地獄道也。） 〔二、變易生死〕，因移果易，名為變易。謂聲聞、緣覺、菩薩雖離三界內分段生死，而有方便等土變易生死。如初位為因，後位為果；又後位為因，後後位為果。以其因移果易，故名變易生死。（方便土者，修戒定慧方便之道，得生其中，在方便土。）</p>

**來源：丁福保佛學大辭典**

<p>【名數】一分斷生死，諸有漏善不善之業，由煩惱障助緣所感之三界六道果報也。其身果報有分分段段之差異，故曰分段。具見思惑之一切凡夫是也。二不思議變易生死，諸無漏之善業，依所知障助緣所感之界外淨土果報也。為斷見思惑之阿羅漢以上聖者之生死。不思議者。以業用之神妙不測而名，變易者，無色形之勝劣，壽期之短長，但迷想漸滅，證悟漸增，此迷悟之遷移謂之變易（已上台家之義）。又聖者改易分段之身而得不可思議殊妙之好身，故曰變易（已上法相之義）。又心神念念相傳，而前後變易，故名變易。又諸聖所得之法身，神化自在，能變能易，故名變易（已上三論之義）。唯識論就變易生死舉三名：一不思議變易生死，二意成身，三變化身。此變易生死，据法相之義，智增之菩薩於初地以上受之，悲增之菩薩於八地以上受之云。台家以四土中之方便土，為變易身之所居，藏通二教之無學果及別教之第七住已上初地已下菩薩，並圓教之第七信初住已下菩薩受此生死云。勝鬘經於此二者，又名有為生死，無為生死。凡夫起有漏之諸業，感有為之果，故名有為，聖人起有漏之諸業不受有為分段之報，故名無為。勝鬘經曰：「有二種死：（中略）謂分段死，不思議變易生死。」行宗記一上曰：「一曰分段，三乘共亡。二曰變易，唯佛永盡。」唯識論八曰：「三界麤異熟果，身命短長，隨因緣力有定齊限，故名分段。（中略）殊勝細異熟果，由悲願力改轉身命，無定齊限，故名變易。（中略）妙用難測名不思議，或名意生身，隨意願成就故。（中略）亦名變化身，無漏定力轉令異本，如變化故。」</p><p>【名數】見生死條。</p><p>參照：<a href="/dict/生死">生死</a></p>
