---
title: 多羅
source: deerpark.app
---

**來源：丁福保佛學大辭典**

<p>【雜語】Tārā，又作呾囉。譯曰眼，眼瞳。蘇婆呼經下曰：「多羅，此云妙目精。」大日經疏五曰：「多羅，是眼義。」不空羂索心咒王經中曰：「多羅，周云瞳子。」梵語雜名曰：「眼睫砂吃芻鉢呾囉。」演密鈔七曰：「呾囉，此譯云眼。」</p><p>【植物】Tāla，樹名。譯曰岸樹，高竦樹。玄應音義二曰：「多羅按西域記云：其樹形如椶櫚，極高者七八十尺，果熟則赤，如大石榴，人多食之。東印度界其樹最多。」慧苑音義上曰：「其形似椶櫚樹也，體堅如鐵，葉長稠密，縱多時大雨其葉蔭處乾若屋下，又或翻為高竦樹也。」此樹幹中斷，則不再生芽，依之而中譬比丘犯波羅夷之重罪。楞嚴經六曰：「是一顛迦銷滅佛種，如人以刀斷多羅木，佛記是人永殞善根，無復知見。」俱舍論曰：「大師此中立如是喻，如多羅樹，若被斷頭，必不復能生長廣大，苾芻等犯重亦然。」</p>

**來源：佛光大辭典**

<p>(一)為梵語tāla 之音譯。指多羅樹。又作岸樹、高竦樹。盛產于印度、緬甸、錫蘭、馬德拉斯等海岸之砂地，樹高約二十二公尺，為棕櫚科之熱帶喬木。其葉長廣，平滑堅實，自古即用于書寫經文，稱為貝多羅葉；果熟則赤，狀如石榴，可食。又此樹幹若中斷，則不再生芽，故于諸經中多以之譬喻比丘犯波羅夷之重罪。﹝法華經卷五分別功德品、集異門足論卷四、大唐西域記卷十一、玄</p><p>應音義卷二、卷二十四、慧苑音義卷上﹞（參閱‘貝多羅葉’3009）</p><p>(二)梵名Tārā  。意譯作眼、眼瞳、妙目精、極度。指多羅菩薩。此菩薩因從觀世音菩薩眼中之光明而出，故得此名。（參閱‘多羅菩薩’2334）</p><p>(三)為梵語patra（音譯作缽多羅）之略稱。與‘缽’同義。指缽盂。多以銀、白銅等鑄造之，呈扁平狀。于釋尊聖誕日（浴佛節）時，即將佛像安置于多羅之中央，以香湯灌浴之。</p>
