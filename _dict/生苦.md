---
title: 生苦
source: deerpark.app
---

### 法相辭典

★瑜伽六十一卷十四頁雲：雲何生苦？當知此苦，由五種相。謂眾苦所隨故，粗重所隨故，眾苦所依故，煩惱所依故，不隨所欲離別法故。雲何眾苦所隨故苦？謂生那落迦，及一向苦餓鬼趣中；若于胎生卵生生時，種種憂苦之所隨逐。故名眾苦所隨故苦。雲何粗重所隨故苦？謂三界諸行，為煩惱品粗重所隨，性不調柔，不自在轉。由此隨逐三界有情諸行生起，故名粗重所隨故苦。雲何眾苦所依故苦？謂衰老等眾苦差別之所依故。雲何煩惱所依故苦？謂受生已；于愛境愛；于嗔境嗔；于癡境癡。由是因緣，住不寂靜，傅瓷□模□話慘苦。故名煩惱所依故苦。雲何不隨所欲離別法故苦？謂諸有情，生者皆死；生必殞沒。所有壽命，死為邊際，死為終極。如是等事，非其所愛。由此因緣，唯受眾苦。是以不隨所欲離別法故；說生為苦。

★二解　法蘊足論五卷七頁雲：雲何生苦？生、謂彼彼諸有情類，即于彼彼有情聚中，諸生，等生，趣入，出現，蘊得，界得，處得，諸蘊生，命根起，總名為生。何因緣故說生為苦？有情生時，領納攝受種種身苦事故；領納攝受種種心苦事故；領納攝受種種身心苦事故；領納攝受種種身熱惱事故；領納攝受種種心熱惱事故；領納攝受種種身心熱惱事故；領納攝受種種身燒然事故；領納攝受種種心燒然事故；領納攝受種種身心燒然事故；說生為苦。復次生時受二種苦。一者、苦苦。二者、行苦。故名生苦。



**來源：三藏法數**

生苦有五種：一者，受胎。謂識託母胎之時，在母腹中，窄隘不淨。二者，種子。謂識托父母遺體，其識種子，隨母氣息出入，不得自在。三者，增長。謂在母腹中，經十月日，內熱煎煮，身形漸成，住在生臟之下，熟臟之上，間夾如獄。四者，出胎。謂初生下，有冷風、熱風吹身，及衣服等物觸體，肌膚柔嫩，如被物刺。五者，種類。謂人品有貴富貧賤，相貌有殘缺妍醜，是名生苦。



### 丁福保佛學大辭典

【術語】四苦之一。出產之時有苦，名為生苦。



### 佛光大辭典

梵語jāti-duḥkha，巴利語 jāti-dukkha。指眾生于生時所受之苦惱。四苦之一，八苦之一。據瑜伽師地論卷六十一之說，謂生苦有五種相，即：(一)為眾苦所隨，謂生于那落迦（地獄）及餓鬼道中，或于胎生、卵生之生時，為種種憂苦所隨逐，故為苦。(二)為粗重所隨，謂為煩惱所隨逐，性不調柔而不得自在，故為苦。(三) 為眾苦所依，謂為衰老等眾苦之所依，故為苦。(四)為煩惱所依，謂受生之後，乃為貪、嗔、癡等煩惱之所依，身心不能安住，故為苦。(五)為不隨所欲離別法，謂有生必有死，不能如己意，故為苦。

又五王經亦載有處于母胎之內時所受之種種苦。北本大般涅經卷十二謂，由入胎至出生稱為生苦，凡有五種，即：初出、至終、增長、出胎、種種生。﹝中阿含卷七分別聖諦經、四諦經、大乘義章卷三本﹞（參閱‘八苦’291、‘四苦’1736）


