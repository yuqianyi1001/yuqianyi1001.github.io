---
title: 鉗鎚
source: deerpark.app
---
### 佛光大辭典

鉗，鐵鋏；鎚，鐵鎚。兩者均為鍛鍊金屬所必使用之器具。禪宗用以比喻師家教導弟子之嚴格。大慧普覺禪師語錄卷二十七答張提刑（大四七·九二八中）：‘師家于逆、順境中示以本分鉗鎚。’碧岩錄卷五第四十二則載述‘洞山無寒暑’之垂示（大四八·一八○上）：‘要明向鉗鎚，須是作家爐■。’此外碧岩錄卷五第四十五則錄有趙州萬法歸一之垂示（大四八·一八一下）：‘疾燄過風，奔流度刃。拈起向上鉗鎚，未免亡鋒結舌。’﹝碧岩錄卷一第六則、嘉泰普燈錄卷二十七﹞



### 丁福保佛學大辭典

【譬喻】鉗者以鐵束物之謂，稱鐵鋏之類，鎚謂鐵鎚。冶工以鉗鋏赤熱鐵，以鎚鍜鍊之於鐵床上，喻師家接得僧眾，使其器成者。大慧普覺語錄鼓山宗逮條所謂：「故一味本分以鉗鎚似之，後來自在打發別處，大法既明，向所受過底鉗鎚，得一時受用。」碧巖錄普照序所謂：「秉烹佛煆祖之鉗鎚，頌出衲僧向上之巴鼻。」是也。



