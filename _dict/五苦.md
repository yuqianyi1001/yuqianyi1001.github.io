---
title: 五苦
source: deerpark.app
---

### 陳義孝佛學常見辭彙

生老病死苦（人生必經的四大過程）、愛別離苦（與所愛者離別之苦）、怨憎會苦（常與憎惡者會合之苦）、求不得苦（不得所求之苦）、五陰盛苦（吾人五陰合成的身體受熾盛的痛苦）。



### 法相辭典

★瑜伽四十四卷十一頁雲：復有五苦。一、貪欲纏緣苦。二、嗔恚纏緣苦。三、賦了□□緣苦。四、掉舉惡作纏緣苦。五、疑纏緣苦。



**來源：三藏法數**

﹝出析玄記﹞ 〔一、生老病死苦〕，謂眾生初受生時，在母腹中窄隘不淨，及出胎時，冷風觸身，如被物刺；至於衰老，氣力羸劣，動止不寧；復有疾痛，寒熱所惱；至於命終，四大分離，神識飄散。此等因緣，悉皆是苦，是為生老病死苦。（四大者，地大、水大、火大、風大也。） 〔二、愛別離苦〕，謂常所親愛之人，乖違離散，不得共處，是為愛別離苦。 〔三、怨憎會苦〕，謂常所憎惡之人，欲其遠離，而反共聚，是為怨憎會苦。 〔四、求不得苦〕，謂於世間色聲之境，及一切利養，種種可愛樂者，心欲而不能得，是為求不得苦。 〔五、五陰盛苦〕，五陰者，色受想行識也。陰即蓋覆之義，謂能蓋覆真性，不令顯發也。盛即盛大之義，謂前諸苦，皆是五陰之所聚集，是為五陰盛苦。



### 丁福保佛學大辭典

【名數】一、生老病死苦。即合四苦為一苦也。二、愛別離苦。離別親愛者之苦也。三、怨憎會苦。與憎惡者會合之苦也。四、求不得苦。求欲者不得之苦也。五、五盛陰苦。亦云五陰盛苦。五陰者，身心之總體，心身熾盛生長之諸苦也，又心身盛受一切苦也。

【名數】一、生老病死苦，八苦之中，開之而為四苦。二、愛別離苦，與所愛者離別之苦也。三、怨憎會苦，常與憎惡者會合之苦也。四、求不得苦，不得所求之苦也。五、五陰盛苦，五陰為一身之總體，為五陰之身，受熾盛之諸苦也。已上五苦，為八苦之開合不同者。見折玄記，三藏法數二十四。

一生苦，二老苦，三病苦，四死苦，五犯罪枷鎖苦。見五苦章句章，三藏法數二十二。

地獄等五道之苦。觀經妙宗鈔一曰：「五苦者，此方五道俱不免苦，天道縱樂還墮惡趣故。」



### 佛光大辭典

五種苦惱。經論中有諸多異說，如五苦章句經所舉五趣之苦，即：(一)諸天苦，一切天人皆受生老病死之苦，並依先世之所作而定壽命長短，又諸天皆有命盡、劫盡二大災。(二)人道苦，由奴婢下使至帝王轉輪聖王，皆受生老病死、飢渴寒熱等無量百千種之苦。(三)畜生苦，禽獸蟲魚等類皆受飢渴寒熱、供人取食、相互啖食等萬般之苦。(四)餓鬼苦，餓鬼身長一由旬，而咽細如針孔，其喉中噴火，不得飲食。(五)地獄苦，地獄有鐵城鑊湯、劍樹刀山等八寒八熱之苦。

瑜伽師地論卷四十四就苦之自體列舉五種，即逼迫苦、眾具匱乏苦、界不平等苦、所愛變壞苦、三界煩惱品粗重苦等五苦。復列舉五樂所治之五種苦，即因苦、受苦、唯無樂苦、受不斷苦、家欲界結尋異生苦。此外，廣弘明集卷三十說生、老、病、死、愛離五苦。釋氏要覽卷上則說多食之五苦。

另如大明三藏法數卷二十四所舉之五苦，即：(一)生老病死苦，眾生初受生時，在母體中窄隘不淨；及出胎時，冷風觸身，如被物刺；至衰老時，氣力羸劣，動止不寧，復有疾痛寒熱所惱；最後至命終時，四大分離，神識飄散，此等因緣，悉皆是苦。(二) 愛別離苦，常與所親愛之人乖違離散，不得共處。(三)怨憎會苦，所憎惡之人，本欲遠離，卻反而常相聚。(四)求不得苦，于世間色聲之境，及一切利養之種種可愛樂者，心生貪欲而不能得。(五)五陰盛苦，五陰，即色、受、想、行、識，在此為一身之總稱。謂五陰之身，受熾盛之諸苦。﹝菩薩地持經卷七、顯揚聖教論卷十五、觀無量壽佛經疏（智）、瑜伽師地論略纂卷十一﹞


