---
title: 舍利弗度二弟子說法顛倒
source: deerpark.app
---
### 丁福保佛學大辭典

【傳說】涅盤經二十六說佛言我昔住波羅捺國，舍利弗教二弟子，一令觀白骨，一令數息。經歷多年各不得定。以是因緣即生邪見。言無涅槃無漏之法，設其有者，我應得之。何以故？我能持所受戒故。我爾時喚舍利弗呵責之：汝不善教，為是二弟子顛倒說法。汝二弟子性各異，一主浣衣，一金師。金師之子應教數息，浣衣之人應教骨觀。以汝錯教，令是二人生惡邪。我於爾時為是二人說法，二人聞已，得阿羅漢果。



