---
title: 鹿杖梵志
source: deerpark.app
---

### 丁福保佛學大辭典

【人名】佛在世時諸比丘聞佛之不淨觀不堪厭離，雇鹿杖梵志令殺已云。四分律曰：「佛在婆求園令諸比丘，修不淨觀，諸比丘如教修習身而厭生。如人以蛇繫於其頸。或有比丘發心欲死，求刀自殺。或服毒藥，或轉相害。有一比丘，往鹿杖梵志所，讚言善人，汝能殺我與汝衣鉢。時即以利刀斷其命根。有天魔讚梵志言：善人汝得大福，是沙門釋子未度者得度，未脫者得脫，兼得衣鉢。如是殺六十比丘。半月因說戒，佛問阿難不見諸比丘，阿難具答：因斯立制，改觀使修特勝（特勝即數息觀也）。」止觀九曰：「如律云：佛為比丘說不淨觀，皆生厭患不能與臭身住，衣鉢雇鹿杖害。」



### 佛光大辭典

鹿杖，梵名Mṛgalaṇḍika  ，音譯勿力伽難提、密利伽羅、蜜利伽羅。又作鹿杖沙門。系殺佛弟子之外道。佛在世時，有比丘因聽聞佛說不淨觀而厭生身，故令鹿杖殺己。鹿杖梵志曾至河邊懺悔、洗罪，然因聽信魔神邪見之語，以為是度比丘之大善行。如是復有眾多比丘求鹿杖殺己。佛因此而制定殺生戒。﹝四分律卷二、十誦律卷二、善見律卷十、摩訶止觀卷九﹞


