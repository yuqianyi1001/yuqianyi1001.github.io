---
title: 十六知見
source: deerpark.app
---

**來源：陳義孝佛學常見辭彙**

<p>又名十六神我，未見道的人，在五蘊法中強立主宰，妄計有我我所，而有十六種的知見，即我、眾生、壽者、命者、生者、養育、眾數、人、作者、使作者、起者、使起者、受者、使受者、知者、見者。</p>

**來源：三藏法數**

<p>﹝出大智度論﹞ 謂未見正道之人，於五陰等法中，強立主宰，妄計有我、我所，計我之心，歷於諸緣，即有十六知見之別也。（五陰者，色陰、受陰、想陰、行陰、識陰也。我者，謂於五陰中妄計有我也。我所，即五陰身等也。） 〔一、我〕，謂於五陰等法中，無明不了，妄計有我、我所之實，故名為我。 〔二、眾生〕，謂於五陰等法和合中，妄計眾共而生，故名眾生。 〔三、壽者〕，謂於五陰等法中，妄計有我，受一期果報，命有長短，故名壽者。（一期者，謂人從生至死也。） 〔四、命者〕，謂於五陰等法中，妄計有我，命根成就，連持不斷，故名命者。 〔五、生者〕，謂於五陰等法中，妄計我能生起眾事，及計我來人中受生，故名生者。 〔六、養育〕，謂於五陰等法中，妄計我能養育他人，及計我從生已來，為父母養育，故名養育。 〔七、眾數〕，謂於五陰等法中，妄計我有五陰、十二入、十八界等，眾法有數，故名眾數。（十二入者，眼入、耳入、鼻入、舌入、身入、意入、色入、聲入、香入、味入、觸入、法入也。十八界者，眼界、色界、眼識界；耳界、聲界、耳識界；鼻界、香界、鼻識界；舌界、味界、舌識界；身界、觸界、身識界；意界、法界、意識界也。） 〔八、人〕，謂於五陰等法中，妄計我是能修行人，異於不能之人；及計我生人道，異於餘道，故名為人。 〔九、作者〕，謂於五陰等法中，妄計我有身力手足，能有所作，故名作者。 〔十、使作者〕，謂於五陰等法中，妄計我能役使於他，故名使作者。 〔十一、起者〕，謂於五陰等法中，妄計我能起造後世罪福之業，故名起者。 〔十二、使起者〕，謂於五陰等法中，妄計我能令他起後世罪福之業，故名使起者。 〔十三、受者〕，謂於五陰等法中，妄計我之後身，當受罪福果報，故名受者。 〔十四、使受者〕，謂於五陰等法中，妄計我當令他受諸苦樂果報，故名使受者。 〔十五、知者〕，謂於五陰等法中，妄計我有五根，能知五塵，故名知者。（五根者，眼根、耳根、鼻根、舌根、身根也。五塵者，色塵、聲塵、香塵、味塵、觸塵也。） 〔十六、見者〕，謂於五陰等法中，妄計我有眼根，能見一切色相；又計我能起諸邪見、正見，故名見者。</p>

**來源：丁福保佛學大辭典**

<p>【名數】又云十六神我。未見正道之人，於五陰等法中強立主宰，妄計有我我所，計我之心歷諸緣，即有十六知見之別：一、我，於五陰等法中妄計有我我所之實，故名為我。二、眾生，於五陰等法和合中妄計有實之眾生而生，故名為眾生。三、壽者，於五陰法中妄計有我受一期之報命有長短，故名壽者。四、命者，於五陰法中妄計我之命根，連續不絕，故名命者。五、生者，於五陰法中妄計我能生起眾事，又我來生人中，故名生者。六、養育，於五陰法中妄計我能養育他人及我生為父母所養育，故名養育。七、眾數，於五陰法中妄計我有五陰十二入十八界等眾法之數，故名眾數。八、人，於五陰法中妄計我為能修行之人，異於不能修行之人，及我生於人道，異於餘道，故名人。九、作者，於五陰法中妄計我有身力手足，而能任事，故名作者。十、使作者，於五陰法中妄計我能使役他，故名使作者。十一、起者，於五陰法中妄計我能起後世罪福之業，故名起者。十二、使起者，於五陰法中妄計我能使他起後世罪福之業，故名使起者。十三、受者，於五陰法中妄計我後身當受罪福之果報，故名受者。十四、使受者，於五陰法中妄計我能使他受後世罪福之果報，故名使受者。十五、知者，於五陰法中妄計我有五根能知五塵，故名知者。十六、見者，於五陰法中妄計我有眼根能見一切之色相，故名見者。出智度論二十五。</p>

**來源：佛光大辭典**

<p>又稱十六神我。未見正道之人，于五陰等法中強立主宰，妄計有我、我所，計執我之心歷諸緣，而有十六種知見之別。即：(一)我，于五陰法中，妄計有我、我所之實。(二)眾生，于五陰等法和合中，妄計有實之眾生而生。(三)壽者，于五陰法中，妄計我受一期之報命有長短。(四)命者，于五陰法中，妄計我之命根連續不絕。(五)生者，于五陰法中，妄計我能生起眾事，又我來生于人中。(六)養育，于五陰法中，妄計我生為父母所養育，並能養育他人。(七)眾數，于五陰法中，妄計我有五陰、十二入、十八界等眾法之數。(八)人，于五陰法中，妄計我為能修行之人，異于不能修行之人；又我生于人道，異于餘道。(九)作者，于五陰法中，妄計我有身力手足而能任事。(十) 使作者，于五陰法中，妄計我能使役他人。(十一)起者，于五陰法中，妄計我能起後世罪福之業。(十二)使起者，于五陰法中，妄計我能使他起後世罪福之業。(十三)受者，于五陰法中，妄計我之後身當受罪福之果報。(十四)使受者，于五陰法中，妄計我能使他受後世罪福之果報。(十五)知者，于五陰法中，妄計我有五根，能知五塵。(十六)見者，于五陰法中，妄計我有眼根，能見一切之色相；又妄計我能起諸邪見、正見等，亦稱見者。此十六知見皆為‘我’之別名。﹝大品般若經卷一習應品、大智度論卷三十五、大乘義章卷六﹞</p>
