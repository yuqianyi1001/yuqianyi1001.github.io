---
title: 半偈
source: deerpark.app
---

### 丁福保佛學大辭典

【本生】諸行無常，是生滅法，生滅滅已，寂滅為樂之後半偈也。涅槃經十四謂釋迦如來往昔入雪山修菩薩行時，從羅剎聞前半偈，歡喜而更欲求後半。羅剎不聽。乃約捨身與彼。欲得聞之。故謂為雪山之半偈，亦曰雪山之八字。心地觀經一曰：「時佛往昔在凡夫，入於雪山求佛道攝心勇猛勤精進，為求半偈捨全身。」涅槃經十四曰：「為求八字故，棄所愛身。」



### 佛光大辭典

指‘諸行無常，是生滅法；生滅滅已，寂滅為樂’一偈之後半偈。據北本大般涅經卷十四謂，釋迦如來于過去世為凡夫時，入雪山修菩薩行，從帝釋天所化現之羅剎聞前半偈，歡喜而更欲求後半偈；羅剎不允，乃誓約舍身與彼，而得聞之。故亦稱雪山半偈，或雪山八字。心地觀經卷一（大三·二九五下）：‘時佛往昔在凡夫，入于雪山求佛道；攝心勇猛勤精進，為求半偈舍全身。’又上記羅剎所說之半偈，或謂系夜叉所說者，故亦稱夜叉說半偈。﹝雲門匡真禪師廣錄卷中﹞（參閱‘雪山大士’4828）


