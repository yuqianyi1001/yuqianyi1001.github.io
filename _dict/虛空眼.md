---
title: 虛空眼
source: deerpark.app
---

### 丁福保佛學大辭典

【菩薩】佛母尊之名。又云佛眼。於胎藏界定三部之母主時以金輪佛頂尊為佛部之部主，以虛空眼尊為佛部之部母。在舊譯仁王經有「觀空品」。在新譯仁王經為「觀如來品」。是證大空三昧為佛故虛空即佛也。此虛空眼尊以大空三昧為本體，主生佛部一切功德之母之德，故稱佛母。大日經疏五曰：「次於大勒勇北至於北維，置虛空眼，即毘盧遮那佛母也。」秘藏記末曰：「佛部，金輪佛頂為主，虛空眼為母，又云佛眼也。」佛眼有三種。見佛眼尊條。

參照：<a href="/dict/佛眼尊">佛眼尊</a>


