---
title: 四運
source: deerpark.app
---

### 丁福保佛學大辭典

【名數】具云四運心。凡人之起念，有四位：一未念，例如人之念松，雖未起松念，然後必起之之位也。二欲念，將起松念之位也。三正念，正起松念之位也。四念已，念松既已之位也。此四位名四運者，以未念，欲念，正念，念已，念念相續而運行故也。就此四運心之一而推撿四句，有泯亡一切起念之觀法，是曰四性推撿。一曰四性觀。見止觀二之三。



### 佛光大辭典

又作四運心。謂心識之運轉與進展有四種過程。摩訶止觀卷二上（大四六·一五中）：‘初明四運者，夫心識無形不可見，約四相分別，謂未念、欲念、念、念已。未念，名心未起；欲念，名心欲起；念，名正緣境住；念已，名緣境謝。若能了達此四，即入一相無相。’

四運之中，‘未念’雖未起，然仍為欲念；‘念已’雖已滅，然非永滅。故知二者皆為修觀之對象，即過去已去，未來未至，現在不住，皆不定實。又關于‘運’之字義及四運分別之理由，于止觀輔行傳弘決卷二之三詳加論列。此外，以四運來推量考察心念之生起、泯亡，乃至達于‘無生’境界之觀法，稱為四運推撿觀、四性推撿、四性觀。﹝摩訶止觀見聞卷二、止觀義例卷上、天台直雜卷一（一念三千四句推撿觀一歟事）、摩訶止觀復真鈔卷一﹞


