---
title: 香國
source: deerpark.app
---

**來源：丁福保佛學大辭典**

<p>【雜名】佛國之名。維摩詰經曰：「有國名眾香，佛號香積。其國香氣，比於十方諸佛世界人天之香，最為第一。其界一切，皆以香作樓閣。經行香地，苑園皆香。其食香氣，周流十方無量世界，時彼佛與諸菩薩方共食。有諸天子，皆號香嚴，供養彼佛及諸菩薩。維摩詰化作菩薩，到眾香界。禮彼佛足，願得世尊所食之餘。於是香積如來，以眾香鉢，盛滿香飯，與化菩薩。須臾之間，至維摩詰舍，飯香普熏毘耶離城，及三千大千世界。」沈約文曰：「雖果謝庵園，飯非香國。而野粒山蔬，可同屬饜。」</p>

**來源：佛光大辭典**

<p>佛國之名。又作香積國、眾香國、眾香世界。乃香積如來所住之國，為娑婆世界上方過四十二恆沙河之佛土，是世界最香之國。其界一切皆以香作樓閣，經行香地，苑園皆香。其食香氣，週流十方無量世界。﹝維摩詰所說經卷下香積佛品﹞</p>
