---
title: 福等三業
source: deerpark.app
---

### 丁福保佛學大辭典

【名數】福業，非福業，不動業也。一福業，為欲界之善業，感生可愛之果，而利益有情，故名福業。二非福業，為欲界之不善業，感生非愛之果，而損害有情，故曰非福業。三不動業，為色無色兩界之善業，感不動之果，故曰不動業。



### 佛光大辭典

福業、非福業與不動業之並稱。系就界之上下與感果之可愛、非可愛等而將業分為三種。即：(一)福業（梵puṇya -karma ），為欲界之善業，感生可愛果而利益有情。(二)非福業（梵apuṇya -karma ），為欲界諸不善業，感生非可愛果而損害有情。(三)不動業（梵aniñjya -karma ），為色界、無色界之善業，招感不動果。瑜伽師地論卷九（大三○·三一九下）：‘福業者，謂感善趣異熟及順五趣受善業；非福業者，謂感惡趣異熟及順五趣受不善業；不動業者，謂感色、無色界異熟及順色、無色界受善業。’﹝正法念處經卷五十五、俱舍論卷十五、成唯識論卷八﹞（參閱‘三業’638）


