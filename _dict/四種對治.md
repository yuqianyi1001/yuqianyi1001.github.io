---
title: 四種對治
source: deerpark.app
---

**來源：法相辭典**

<p>★雜集論九卷十三頁雲：又由具四種對治故，名對治修。謂厭壞對治，斷對治，持對治，遠分對治。厭壞對治者：于有漏諸行，見多過患。謂以如病如癰等行，厭壞五取蘊故。斷對治者：謂方便及無間道。由彼能斷諸煩惱故。持對治者：謂解脫道。由彼任持斷得故。遠分對治者：謂此後諸道。由彼令先所斷煩惱，轉遠離故。</p><p>★二解　俱舍論二十一卷十一頁雲：所言對治、總有幾種？頌曰：對治有四種。謂斷、持、遠、厭。論曰：諸對治門，總有四種。一、斷對治。謂無間道。二、持對治。謂此後道。由彼能持此斷得故。三、遠分對治。謂解脫道後所有道。由彼道能令此所斷惑，得更遠故。有餘師說：亦解脫道。以解脫道，如彼能令此所斷惑、得更遠故。四、厭患對治。謂若有道，見此界過失，深生厭患。然此對治、若欲善說；理實應為如是次第。一、厭患對治。謂緣苦集起加行道。二、斷對治。謂緣一切起無間道。三、持對治。謂緣一切起解脫道。四、遠分對治。謂緣一切起勝進道。</p>

**來源：三藏法數**

<p>﹝亦名四道，出阿毘達磨俱舍論﹞ 對即敵對，治即攻治。譬如人有此病，即用此藥治之，故名對治。 〔一、厭患對治〕，謂眾生見欲界生死之苦，煩惱惑業之集，深生厭惡，起大加行，修於聖道，對治苦、集，故名厭患對治。 〔二、斷對治〕，謂眾生知一切煩惱惑業，能招生死之苦，於是修無間道，斷除惑業，故名斷對治。（無間道者，觀道相續無有間斷也。） 〔三、持對治〕，謂從無間道後，起解脫道，則能攝持所斷煩惱，不令更起，故名持對治。（解脫道者，不繫名解，自在名脫，謂解脫一切惑業之縛也。） 〔四、遠分對治〕，謂從解脫道後，起勝進道，能令所斷之惑，永永遠離，故名遠分對治。（勝進道者，猶增進之意也。）</p>

**來源：丁福保佛學大辭典**

<p>【名數】見對治條。</p><p>參照：<a href="/dict/對治">對治</a></p>

**來源：佛光大辭典**

<p>對，即敵對；治，即攻治。即以無漏智對治煩惱，依其位次之前後而有四種之別。據俱舍論卷二十一、阿毗達磨雜集論卷九等所載，即：(一)厭患對治，又作厭壞對治、伏對治。謂眾生見欲界生死之苦、煩惱惑業之集，深生厭惡而起大加行，修于聖道以對治苦、集。(二)斷對治，謂眾生了知一切煩惱惑業能招生死之苦，故修無間道以斷除惑業。(三)持對治，謂從無間道之後，入于解脫道，則能攝持所斷之煩惱，不令更起。(四)遠分對治，謂從解脫道之後，入于勝進道，能令所斷之惑永遠乖離。</p><p>有關四種對治之次第，另有異說，即：(一)俱舍論卷二十一于上記之外，另又舉出：(1)斷對治，(2)持對治，(3)遠分對治，(4)厭患對治。(二)大毗婆沙論卷一八一所載：(1)斷對治，(2)厭壞對治，(3)持對治，(4)遠分對治。</p><p>就能斷之道與所斷之惑的相對關系，尚有：(一)俱舍論卷二十一載，上上品諸惑，能以下下品之道對治；下下品諸惑，則以上上品之道對治。(二)大毗婆沙論卷一八一載，世友尊者將四種對治配于三界，認為色界中四種對治皆具，欲界中具有厭患、持、遠分三對治，無色界中則具持、遠分二對治。(三)大毗婆沙論卷十七、卷一四一載，于四種對治之外，加立舍對治，其異于上述四種對治者，系于四道之中，不論任何一道，隨其所應，而舍離煩惱；同論卷三，則明示舍、斷、持、不作、不往等五種對治之義。 (四)瑜伽師地論卷六十六，將七種作意配于四種對治，即以了相、觀察、勝解等三種作意配于厭患對治，遠離、攝樂、方便究竟等三種作意配于斷對治，以方便究竟果作意配于持對治，而以七作意之總合，配于遠分對治。(五)阿毗達磨雜集論卷九，以斷對治配于加行道與無間道，其說與俱舍論等說稍異。(六)成唯識論了義燈卷七末于闡釋‘持對治’時，所說之‘斷得’異于大毗婆沙論等諸論之說。了義燈謂，大乘所主張之‘斷得’，雖不明言‘得’，然于諸惑現行時即能證斷之，並攝持其體之‘用’，而攝持此‘用’即與‘得’同義，故無須另立‘得’之名目，而可自然‘斷得’。大毗婆沙等諸論所主張之‘斷得’，則如大毗婆沙論卷一五七所載，所謂‘斷惑’，非如以刀割物、以石磨物等僅斷除惑體自身即可，而系必須斷除煩惱所系之一切，並證得‘離系得’，令諸惑不得成就，如是始稱‘斷’，故異于大乘之說。﹝雜阿毗曇心論卷十、順正理論卷五十五、大乘法相宗名目卷五中﹞（參閱‘四道’1789、‘對治’5793）</p>
