---
title: 四十九重摩尼殿
source: deerpark.app
---

### 丁福保佛學大辭典

【堂塔】四十九重之寶宮也。彌勒上生經記，兜率天上五百億天子，各由額上出百億摩尼寶珠，為彌勒菩薩造四十九層寶殿，曰：「此摩尼珠迴旋空中，化為四十九重微妙寶宮。一一欄楯，萬億梵摩尼寶所共合成。」同慈恩疏曰：「四十九重者，持戒堅牢，宮遂重密。」


