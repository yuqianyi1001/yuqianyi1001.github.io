---
title: 金剛生起
source: deerpark.app
---

### 丁福保佛學大辭典

【術語】真言行者，寢息時，應想入金剛三昧，起時，應想自金剛三昧起。其起時之真言曰：唵拔折羅底悉吒。金剛頂義訣曰：「修習瑜伽者，常想自身常為普賢金剛身。若寢息時想入金剛三昧，謂心寂靜如入涅槃，當想自身為五智印相，而有光焰圍繞。然後隨意寢息也，是名身三昧相應。若起時想從金剛三昧起故，此秘密義云金剛生起也。拔折羅者，金剛三昧相名。底悉吒者，生起義。唵者，諸佛法界頂。」


