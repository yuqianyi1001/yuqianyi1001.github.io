---
title: 轉法輪菩薩
source: deerpark.app
---

### 丁福保佛學大辭典

【菩薩】仁王經所說五大力菩薩中，金剛波羅蜜多菩薩（又曰般菩薩）之異名也。不空三藏所持之梵本金剛頂瑜伽經，謂之轉法輪菩薩。新譯仁王經謂之金剛波羅蜜多菩薩。舊譯仁王經謂之無量力菩薩。此菩薩為大日如來之正法輪身，不動明王乃其教令輪身也。仁王經儀軌下曰：「言金剛波羅蜜多者此云到彼岸也，如彼經云轉法輪菩薩也。依正法輪現勝妙身，行願圓滿，住等覺位也。手持金剛輪者，毘盧遮那佛初成正覺時請轉法輪，以表示故。又以法輪化導有情，令到彼岸故。依教令輪現作威怒金剛不動，摧伏一切鬼魅惑亂諸障礙者。」


