---
title: 二藏
source: deerpark.app
---
### 佛光大辭典

即分類如來一代聖教為二種法藏。乃指詮釋聲聞與緣覺二乘道之聲聞藏，及詮釋菩薩道之菩薩藏。前者系狹淺而較劣之小乘教；後者則為深廣而圓滿之大乘教。慧遠、吉藏即準此而立教判，大別佛教為二。﹝菩薩地持經卷十建立品、大乘起信論義記卷上﹞



### 三藏法數

﹝出莊嚴經論﹞ 藏即含藏之義。謂佛說大小乘諸經，各各含藏一切文理，故名藏也。 〔一、聲聞藏〕，聞佛聲教，故曰聲聞。謂佛說阿含等經，含藏小乘聲聞等修因證果之法，是名聲聞藏。（梵語阿含，華言無比法。） 〔二、菩薩藏〕，菩薩，梵語具云菩提薩埵，華言覺有情。謂佛說華嚴、法華等經，含藏大乘菩薩修因證果之法，是名菩薩藏。



### 陳義孝佛學常見辭彙

１．經藏和律藏。經藏是佛所說的經文；律藏是佛所說的戒律。２．聲聞藏和菩薩藏。聲聞藏又名小乘教，即說聲聞緣覺二乘教理的經典，如四阿含經等是；菩薩藏又名大乘教，即說修行菩薩道的經典，如華嚴等諸大乘經是。



### 丁福保佛學大辭典

【名數】小乘之經量部立二藏：一，經藏。二，律藏。論藏者，但為諸經中詮慧之處，及弟子釋經之疏也。是非藏之所攝見。順正理論一。

摩訶僧祇律三十二敘佛滅後五百聖者之結集，唯舉經律二藏，無論藏之結集。

大乘亦立二藏：一，三藏。經律論結集於別部之小乘法藏也。二，摩訶衍藏。說大乘之教理行果者。此二者即為聲聞藏菩薩藏。三論之嘉祥以之為彼宗之教相判釋。智度論百曰：「雖俱求一解脫門而有自利利人之異，故有大小眾差別。為是二種人故，佛口所說以文子語言分為二種：三藏是聲聞法，摩訶衍是大乘法。」釋摩訶衍論一曰：「立三藏總攝諸法，謂聲聞藏及菩薩藏。」瑜伽論二十五，對法論十一，顯揚論六，攝論一廣明之。

【名數】一、聲聞藏，說聲聞緣覺二乘之教理行果者，即小乘之三藏也。二、菩薩藏，說菩薩大士之教理行果者，大乘之三藏也。淨影嘉祥以此二藏判一代教。大乘義章一曰：「就出世間中復有二種：一聲聞藏，二菩薩藏。為聲聞說，名聲聞藏；為菩薩說，為菩薩藏。故地持云：十二部經唯方廣部是菩薩藏，餘十一部是聲聞藏。（中略）龍樹亦云：迦葉阿難於王舍城結集三藏為聲聞藏，文殊阿難於鐵圍山集摩訶衍為菩薩藏，聖教明證顯然矣。此二亦名大乘小乘，半滿教也。聲聞藏法狹劣名小，未窮名半。菩薩藏法寬廣名大，圓極名滿。」三論玄義曰：「但應立大小二習，不應制於五時，略引三經三論證之。（中略）以經論驗之，唯有二藏，無五時矣。」



