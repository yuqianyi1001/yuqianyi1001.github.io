---
title: 他心通
source: deerpark.app
---

**來源：陳義孝佛學常見辭彙**

<p>六通之一，即能知他人心想的神通。</p>

**來源：法相辭典**

<p>★俱舍論二十七卷十一頁雲：諸有欲修他心通者，先審觀己身心二相，前後變異，展轉相隨。後復審觀他身心相。由此加行，漸次得成。成已不觀自心諸色，于他心等，能如實知。</p>

**來源：三藏法數**

<p>他心通者，謂於他人心中思惟種種善惡之事，悉能了知也。</p><p>謂世、出世間所有諸法，若種若類，與夫他人所起心念，皆悉能知，是名他心通。</p>

**來源：丁福保佛學大辭典**

<p>【術語】六通之一。具名知他心通，又曰他心智通，知他心之智自在無礙者。又，十智中之他心智也。般若經曰：「三他心通，能如實知十方沙界他有情類心心所法，謂偏知他貪瞋痴等心，離貪瞋痴等心。乃知聚心散心，小心大心，寂靜不寂靜心，解脫不解脫心，皆如實知。」酉陽雜俎曰：「一公初謁華嚴，嚴命坐，頃曰：爾看吾心在何所？一公曰：師馳白馬過寺門矣。又問之。一公曰：危乎！師，何為處乎剎末也？華嚴曰：聰明果不虛。試復觀我。一公良久，泚顙面赤作禮曰：師得無入普賢地乎？集賢校理鄭符云：柳中庸善易，嘗詣普寂公，公曰：筮吾心所在也。柳曰：和尚心在前簷第七題。復問之：在某處？寂曰：萬物無逃於數也，吾將逃矣。嘗試測之。柳久之，瞿然曰：至矣！寂然不動，吾無得而知矣。」詵禪師本傳曰：「日照三藏詣詵，詵不迎接。直責之曰：僧何為入俗囂湫處？詵微矉，亦不答。又云：夫立不可過人頭，豈容標身鳥外？詵曰：吾前心於市，後心剎末，三藏果聰明者，且覆我。日照乃彈指數十，曰：是境空寂，諸佛從是出也。」指月錄六曰：「西京光宅寺慧忠國師，肅宗待以師禮。有西天大耳三藏到京，云得他心慧眼。勅令與師試驗。師問曰：汝得他心通耶？對曰：不敢。師曰：汝道老僧即今在什麼處？曰：和尚是一國之師，何得卻去西川看競渡？師再問：汝道老僧即今在什麼處？曰：和尚是一國之師，何得在天津橋看弄猢猻？師第三問語亦同前。三藏良久，罔知去處。師叱曰：這野狐精，他心通在什麼處！」</p>

**來源：佛光大辭典**

<p>乃五通之一，六通之一。全稱他心智證通（梵para -cetaḥ-paryāya- jñāna-sākṣātkriyābhijñā ）或智心差別智作證通。又作觀心心數法智證通、知他心通、心差別通。即證得他心智，能如實了知他人心中差別相之神通力。相當于十智中之他心智。集異門足論卷十五（大二六·四三二中）：‘“雲何他心智證通？”答：“于他有情補特伽羅尋伺心等，皆如實知；謂有貪心如實知，有貪心、離貪心如實知。（中略）不解脫心、解脫心皆如實知，是名他心智證通。”’又據俱舍論卷二十七載，欲修他心通者，以色界四根本靜慮為依地，先審查自己身心二相之前後變異輾轉相隨，後更觀他人之身心，如斯加行成就，遂得如實知悉他人之種種心相。﹝大毗婆沙論卷十二、大智度論卷五、卷二十八﹞</p>
