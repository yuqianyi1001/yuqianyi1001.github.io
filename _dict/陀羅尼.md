---
title: 陀羅尼
source: deerpark.app
---
### 佛光大辭典

梵語dhāraṇī 之音譯。又作陀憐尼。意譯總持、能持、能遮。即能總攝憶持無量佛法而不忘失之念慧力。換言之，陀羅尼即為一種記憶術。大智度論卷五、佛地經論卷五載，陀羅尼為一種記憶術，即于一法之中，持一切法；于一文之中，持一切文；于一義之中，持一切義；故由記憶此一法一文一義，而能聯想一切之法，總持無量佛法而不散失。陀羅尼能持各種善法，能遮除各種惡法。蓋菩薩以利他為主，為教化他人，故必須得陀羅尼，得此則能不忘失無量之佛法，而在眾中無所畏，同時亦能自由自在的說教。有關菩薩所得之陀羅尼，諸經論所說頗多。及至後世，因陀羅尼之形式，類同誦咒，因此後人將其與咒混同，遂統稱咒為陀羅尼。然一般仍以字句長短加以區分，長句者為陀羅尼，短句者為真言，一字二字者為種子。

關于陀羅尼之種類，依大智度論卷五、卷二十八載，陀羅尼分為四類：(一)聞持陀羅尼，得陀羅尼者耳聞之事不忘。(二)分別知陀羅尼，能區別一切邪正、好醜之能力。(三) 入音聲陀羅尼，聞一切言語音聲，歡喜而不嗔。(四)字入門陀羅尼，聽聞阿羅波遮那等四十二字門，即可體達諸法實相；蓋以悉曇四十二字門總攝一切言語之故。上述之前三者稱為‘三陀羅尼’。

瑜伽師地論卷四十五舉出四陀羅尼：(一)法陀羅尼，能記憶經句不忘。(二)義陀羅尼，能理解經義不忘。(三)咒陀羅尼，依禪定力起咒術，能消除眾生之災厄。(四)忍陀羅尼，通達諸法離言之實相，了知其本性，忍法性而不失。有關修得此四陀羅尼之法，詳載于大乘義章卷十一。

天台宗據法華經普賢菩薩勸發品之說，立有：旋陀羅尼、百千萬億旋陀羅尼、法音方便陀羅尼等三陀羅尼，而以之配于空、假、中三觀。

咒，名為陀羅尼，故對經、律、論之三藏而言，集聚咒之記錄，稱作陀羅尼藏、明咒藏、秘藏等。乃五藏之一。基于此之陀羅尼，有大隨求陀羅尼、佛頂尊勝陀羅尼等，以及應不同諸尊之特殊修法，依修法之目的而誦相應之陀羅尼。此外，密教中，于供養祖師或祈亡者冥福之法會，誦持尊勝陀羅尼，稱為陀羅尼會、陀羅尼講會。﹝賢愚經卷十阿難總持品、大寶積經卷四無上陀羅尼會、卷一一五無盡菩薩會、海龍王經卷二總持門品、總釋陀羅尼義贊、慧苑音義卷一﹞



### 法相辭典

★佛地經論五卷十五頁雲：陀羅尼者：增上念慧，能總任持無量佛法，令不忘失。于一法中，持一切法；于一文中，持一切文；于一義中，持一切義。攝藏無量諸功德故；名無盡藏。此陀羅尼，略有四種。一、法陀羅尼，二、義陀羅尼，三、咒陀羅尼，四、能得菩薩忍陀羅尼。如瑜伽論廣說其相。雲何唯于一法等中，普能任持一切法等？謂佛菩薩，增上念慧不思議力，自心相分，一法相中，現一切法。文義亦爾。又能示現無量無盡功德法門。見分自體，亦具無邊勝功能故；任持一切，令不忘失。如是念慧不思議力，名陀羅尼。



### 陳義孝佛學常見辭彙

華譯為總持，即總一切法，持無量義。原有四種，咒陀羅尼，不過是其中一種，但通常皆以咒為陀羅尼。



### 丁福保佛學大辭典

【術語】Dhāraṇi，又曰陀羅那，陀鄰尼。譯作持，總持，能持能遮。以名持善法不使散，持惡法不使起之力用。分之為四種：一法陀羅尼，於佛之教法聞持而不忘也，又名聞陀羅尼。二義陀羅尼，於諸法之義總持而不忘也。三咒陀羅尼，依禪定發秘密語，有不測之神驗，謂之咒，咒陀羅尼者，於咒總持而不失也。四忍陀羅尼，於法之實相安住，謂之忍，持忍名為忍陀羅尼。聞義咒忍之四者為所持之法也。由能持之體言之，法義之二者以念與慧為體，咒以定為體，忍以無分別智為體。大乘義章十一末曰：「陀羅尼者，是外國語，此翻為持。念法不失，故名為持。」佛地論五曰：「陀羅尼者，增上念慧，能總任持無量佛法，令不忘失。」智度論五曰：「陀羅尼者，秦言能持，或言能遮。能持集種種善法，能持令不散不失。譬如完器盛水，水不漏散。能遮者，惡不善心生，能遮不令生。若欲作惡罪，持令不作，是名陀羅尼。」法界次第下之下曰：「陀羅尼，是西土之音，此土翻云能持，或言能遮。（中略）又翻為總持。隨有若名若義，若行地功德，皆悉能持，故名總持。」瑜伽略纂十二曰：「論云：陀羅尼有四種：一法二義三咒四能得忍。（中略）法陀羅尼以法為境，即能詮名言，以念慧為體。義陀羅尼其體同法，唯境界異。其異者何？所詮義為境，謂無量義意越等，即唯在意地。咒陀羅尼以定為體，依定持咒令不忘故，以咒為境也。能得忍陀羅尼者，以無分別智為忍體，即證真如。」可洪音義一下曰：「陀鄰尼，此云總持。」今日常指咒陀羅尼曰陀羅尼。

【真言】此尊之真言最重要者有三種：火界咒，慈救咒，心咒也。如其次序，不動之大咒與中咒與心咒也。大咒即火界咒。咒曰：南謨（歸命）薩縛（一切）怛他蘗帝弊（如來等）薩縛目契弊（一切門苦）薩縛他（一切處）怛羅吒（叱呵）戰拏（暴惡）摩訶路灑拏（大忿怒）欠（空）佉[口*皿]佉[口*皿]（噉食噉食）薩縛尾覲南（一切障）吽（恐怖）怛羅吒（叱呵）憾[牟*含]（種子）。次中咒，即慈救咒。咒曰：南謨（歸命）三曼多（普徧）縛曰羅赧（諸金剛）戰拏（暴惡）摩訶路灑拏（大忿怒）薩破吒也（破壞）吽（恐怖）恒羅他（堅固）憾[牟*含]（種子）Namas sarva－tathāgatebhyas sarvamukhebhyas sarvatātrāṭa caṇḍa mahāroṣaṇa khaṁ khāddhi' khāddhi' sarvavighnaṁ hūṁ traṭa haṁ maṁ。慈救咒者，曩莫三曼多縛曰羅，赦戰拏（極惡謂暴惡之中又甚暴惡也）摩訶路，灑拏（二大忿怒也）娑破吒也（三破壞也）吽（恐怖也）怛羅吒（四堅固也）悍（引）[牟*含]（引）（二字種子。已上句義出青龍軌中卷）。Namas samanta－vajrānāṁcaṇḍa mahāroṣaṇa sa paṭaya hūṁ trāṭa haṁ maṁ。小咒即心咒，咒曰：南謨三曼多（歸命普徧）縛曰羅赧（諸金剛）憾（種子）Namas samantavajrānāṁ haṁ。



