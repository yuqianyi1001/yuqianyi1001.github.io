---
title: 斷道
source: deerpark.app
---

**來源：丁福保佛學大辭典**

<p>【術語】斷惑之道位也。如於見道斷見惑，於修道斷修惑。</p>

**來源：佛光大辭典**

<p>梵語prahāṇa-mārga。指能伏斷、離滅惑障之道力。又稱滅道、對治道。此‘斷’非唯斷滅惑障，乃含有伏、證之義。加行、無間、解脫、勝進等四道中之無間道，即稱為斷道。</p><p>依小乘俱舍論之說，斷道系指有漏及無漏之無間道，其中，見道唯是無漏，修道則通有漏、無漏二種。俱舍論卷十七（大二九·九一上）：‘道能證斷，及能斷惑，得斷道名，即無間道。’蓋證斷，即證得擇滅，斷盡煩惱而顯理；斷惑，即斷除煩惱。以無間道既可斷除能縛之煩惱，復于所縛之法上證得擇滅，故稱為斷道。若于解脫道，則僅須‘證’而無須‘斷’。有漏道之斷，具有異熟果、等流果、離系果、士用果、增上果等五果；無漏道之斷不招異熟果，故僅具其他四果。又依俱舍論光記，斷道之斷有二意，即‘所證之斷’與‘能除之斷’。</p><p>唯識宗則謂斷有三義，即：(一)不續之義，謂由無漏道斷其種子，不令相續，又由有漏、無漏道之力，伏其現行，不令相續。(二)除害之義，謂由無漏道斷除煩惱、所知二障之種子，並依有漏、無漏道之力，阻礙二障之現行，不令生起。(三)不生之義，謂體性能障法，不令生起。又斷道與伏道之區別，即斷道能永斷煩惱、所知二障之隨眠，有漏道及加行智絕非斷道；伏道能伏二障隨眠之勢力，令不引起二障現行，通有漏道、無漏道及加行、根本、後得三智，隨其所應，能漸伏或頓伏惑障。蓋唯識宗主張有漏道與加行智僅能伏道而不能斷道，無漏道與根本智、後得智則既能伏道又能斷道。﹝俱舍論卷二十二、卷二十三、卷二十四、成唯識論卷十、俱舍論光記卷二十二、大乘法苑義林章卷二末﹞（參閱‘斷惑’6562）</p>
