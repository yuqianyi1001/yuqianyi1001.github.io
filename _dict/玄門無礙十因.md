---
title: 玄門無礙十因
source: deerpark.app
---
### 佛光大辭典

華嚴宗立十玄門以闡明法界事事無礙之相，而玄門無礙十因即用以說明諸法何以事事無礙。據華嚴玄談卷六載，以下列十法性德為因，而起大業用，令十玄門之諸法，圓融無礙，重重無盡，故稱玄門無礙十因。

玄門無礙十因中，前六因系就諸法自性之德相而論，後四因乃就業用之無礙而論。即：(一)唯心所現，謂一切諸法唯是真心所現，故全法是心，心既圓融，則法亦無礙。 (二)法無定性，謂一切諸法既唯心所現，從緣而起，故無定性，因無定性，故有彼此和融之理；如一微塵能含太虛。(三)緣起相由，謂緣起之法，遞相由藉，不得單獨保體，必為相由而成體。(四)法性融通，謂法界之性，圓融無礙，性既融通，事亦如之；如一一微塵，各含法界。(五)如幻夢，謂諸法之虛假無實，猶如幻夢，故有可和融之理。(六)如影像，謂諸法從心所現，而能含明了性；猶如明鏡，各各互現諸法影像。(七)因無限，謂菩薩于往昔因中，修無量殊勝之因，故今得之勝果，亦妙用無邊。(八)佛證窮，謂佛證窮真性，故三覺圓明，六通自在，稱法界性而說圓滿經。(九)深定用，謂以深妙之禪定力，令一切法炳然齊現，圓融無礙。(十)神通解脫，謂佛以不思議之神通解脫之力，令一切法于一法中建立，顯現圓融自在。（參閱‘十玄門’416）



### 陳義孝佛學常見辭彙

諸法事事無礙的十種原因，即唯心所現故、法無定性故、緣起相由故、法性融通故、如幻夢故、如影像故、因無限故、佛證窮故、深定用故、神通解脫故。



### 丁福保佛學大辭典

【術語】諸法何故事事無礙。一唯心所現故，諸法之本原，非有別種，為自唯一如來藏心緣起之差別法，故彼此必有可和融之理。二法無定性故，諸法為如來藏心之緣起法，原無一定之自性。故有彼此和融之理。三緣起相由故，緣起之法，不得單獨保體，必為相由而僅成體者，故隨而有可和融之理。四法性融通故，法性融通，故如性之事，亦有可融通之理。五如幻夢故，諸法之虛假無實，如幻夢，故有可和融之理。六如影像故，諸法緣起於一心界而不存在，如鏡中之影像，故有可和融之理。已上六因，就諸法自爾之德相。已下就業用之無礙而說因由。七因無限故，菩薩於因中修無限之因，故有至果必得無礙業用之理。八佛證窮故，佛者證窮真性，故如性業用亦無礙也。九深定用故，以深妙之禪定力故得業用之無礙。十神通解脫故，不思議之神通力，離物之羈束而為自在，故可得業用之無礙。見華嚴玄談六。



