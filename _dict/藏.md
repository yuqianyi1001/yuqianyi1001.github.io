---
title: 藏
source: deerpark.app
---

**來源：陳義孝佛學常見辭彙**

<p>蘊積的意思，經典能蘊積教義，所以叫做藏。</p>

**來源：法相辭典**

<p>★瑜伽八十四卷十六頁雲；藏者：謂于內所攝自體中愛故。</p>

**來源：丁福保佛學大辭典**

<p>【術語】蘊積之義，包含之義。經典能包含蘊積文義。故名為藏。善見律毘婆沙一：「藏者器也，何謂為器？器者能聚集眾義也。」大乘義章一：「包含蘊積名藏。」釋摩訶衍論一：「持其行法，隨意不失所以立名曰藏焉。」玄應音義五：「梵本名篋，以藏更之也。」</p>

**來源：佛光大辭典**

<p>(一)梵語piṭaka，巴利語同。音譯作必■家、比摘家、比吒迦。乃籃或篋、篋藏之義，引申為倉庫，或學之義；復由此義，轉指‘攝菩薩等一切所應知之法’為藏，稱為菩薩藏。另據善見律毗婆沙卷一序品之說，藏之一詞，含有器（梵bhājana，巴同）與學（巴pariyatti  ）二義，而巴利語之 pariyatti 一詞，則意指成就、充足之義。由是，今所言法藏一語，即指有關聖典之完成，或亦指聖典本身而言。歷來，法藏之分類甚為繁復，略說之，有下列數種：(一)以經、律、論三者合為三藏。(二) 大小乘三藏並舉，兩者合之則稱六藏。(三)大乘稱別部之小乘所結集之經、律、論為聲聞藏，而以大乘之教理行果者稱為菩薩藏，二者並稱為二藏；此一分類可見于三論宗嘉祥大師所立之教相判釋。(四)以經、律、論三藏之外，別加雜集藏或咒藏者，稱為四藏。于法藏部中，以經、律、論、咒等四藏，另加菩薩藏，並稱為五藏；大眾部中則以經、律、論、雜、咒等五者為五藏；成實論師以經、律、論、雜、菩薩藏等五者為五藏；大乘理趣六波羅蜜多經卷一，則于經、律、論三藏外，加般若波羅蜜多藏及陀羅尼藏，合之為五藏。(五)據菩薩處胎經卷七之說，則以胎化藏、中陰藏、摩訶衍方等藏、戒律藏、十住菩薩戒藏、雜藏、金剛藏、佛藏等八者為八藏。此外，大眾部以聲聞藏與菩薩藏各分經、律、論、雜等四藏，合稱八藏。﹝文殊支利普超三昧經卷中三藏品、大乘莊嚴經論卷四、攝大乘論釋卷一（梁譯）、大乘義章卷一﹞</p><p>(二)梵語garbha，巴利語gabbha。音譯作檗喇婆、揭訶。乃窩、腔或虛之義，轉指胎藏、胎兒之義；其後並引申為如來藏（梵tathāgata -garbha ）之義，而謂如來儼然存于眾生之心中，一如胎兒之孕于胎內。﹝如來藏經、入楞伽經卷三、十地經論卷一、大日經疏卷八﹞</p><p>(三)梵語kośa，巴利語kosa。音譯作俱舍。原指盛水之容器，後轉指所依、堅實、包含等數義。﹝俱舍論卷一、順正理論卷一、俱舍論寶疏卷一﹞</p><p>(四)梵語ālaya，巴利語同。乃指所棲處、宅，或家等義；又引申之，以阿賴耶識即為一切種子所隱伏之處。﹝轉識論、成唯識論卷二、大日經疏卷二﹞</p>
