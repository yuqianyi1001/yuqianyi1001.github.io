---
title: 四大種
source: deerpark.app
---
### 法相辭典

★瑜伽三卷三頁雲：或有聚中，四大種可得。謂于內色聚中，如薄伽梵說：于各別內身，若毛發等，乃至糞穢，是內地界；若小便等，是內水界；若于身中所有暖等，是內火界；若上行等風，是內風界。如是若于此聚，彼相可得，說彼相為有；若不可得，說彼相為無。

★二解　五蘊論一頁雲：雲何四大種？謂地界、水界、火界、風界。雲何地界？謂堅強性。雲何水界？謂流濕性。雲何火界？謂溫燥性。雲何風界？謂輕等動性。

★三解　廣五蘊論一頁雲：雲何四大種？謂地界、水界、火界、風界。此復雲何？謂地堅性，水濕性，火暖性，風輕性。界者，能持自性所造色故。

★四解　集論一卷二頁雲：雲何四大種？謂地界、水界、火界、風界。何等地界？謂堅硬性。何等水界？謂流濕性。何等火界？謂溫熱性。何等風界？謂輕等動性。

★五解　如名色差別中說。

★六解　俱舍論一卷九頁雲：既言無表，大種所造。大種雲何？頌曰：大種謂四界，即地水火風，能成持等業，堅濕暖動性。論曰：地水火風，能持自相及所造色，故名為界。如是四界，亦名大種，一切餘色所依性故，體寬廣故，或于地等增盛聚中，形相大故，或起種種大事用故。此四大種能成何業？如其次第，能成持、攝、熟、長四業。地界能持，水界能攝，火界能熟，風界能長。長謂增盛，或復流引。業用既爾，自性雲何？如其次第，即用堅、濕、暖、動為性。地界堅性，水界濕性，火界暖性，風界動性。由此能引大種造色，令其相續，生至餘方。如吹燈光，故名為動。品類足論及契經言：雲何名風界？謂輕等動性；復說輕性為所造色。故應風界動為自性，舉業顯體，故亦言輕。

★七解　大毗婆沙論一百二十七卷五頁雲：問：何故大種唯四？脅尊者曰：此不應責。所以者何？若增若減，俱亦生疑，不以疑故，便違法相，但隨聖教，唯說四種。有餘師言：若減四者，功用便闕；若過四者，則亦無用。如方床座，唯有四足。問：何故名大種？答：大而是種，故名大種。如言大地，如言大王。義別體同，應持業釋。問：雲何大義？雲何種義？答：能減能增，能損能益，體有起盡，是為種義。體相形量，遍諸方域，成大事業，是為大義。問：此四雲何成大事業？答：與大積聚造色為依，令壞令成，是大事業。由此唯四，不減不增，謂減不能成大事業，增于事業復為無用。問：餘法何緣不名大種？答：餘無如是大種相故。謂無為法，大而非種；其餘有為種，而非大故。唯此四，得名大種

★八解　入阿毗達磨論上一頁雲：大種有四。謂地水火風。界能持自共相。或諸所造色。故名為界。此四大種如其次第以堅濕暖動為自性。以持攝熟長為業。大而是種故名大種。由此虛空非大種攝。能生自果是種義故。遍所造色故名為大。如是大種唯有四者。更無用故。無堪能故。如床座足。

★九解　五事毗婆沙論上四頁雲：四大種者：問：何故大種唯有四耶？脅尊者曰：此責非理。若減若增，俱有疑故。不違法相，說四無失。有作是說，為遮外道大種有五，故唯說四。彼執虛空亦是大種。問：何故虛空不名大種？答：虛空無有大種相故，謂大虛空，是大非種。以常住法，無造作故。大德妙音亦作是說。虛空、大種，其相各異。虛空雖大，而體非種。又諸大種，若能成身，多是有情業異熟攝。虛空無彼業異熟相，是故虛空定非大種。問：所說大種，其義雲何？答：亦種亦大，故名大種。如世間說大地、大王。問：此中所說種是何義？答：能多積集，能大障礙，能辦大事，故名為種。問：此四大種作何事業？答：此四能造諸所造色。謂依此四，諸積集色、大障礙色皆得生長，如是名為大種事業。又雲：何謂大種？其相雲何？答：地等界名大種，堅等性是其相。問：若堅性等是地等相，所相、能相豈不成一？答：許此成一，亦有何過。故毗婆沙作如是說：自性我物相本性等，名言雖殊，而義無別。不可說諸法離自性有相。如說涅寂靜為相，非離寂靜別有涅。此亦應然，故無有過。此中堅性，即堅分堅體，約種類說。堅性是地界，然此堅性差別無邊。謂內法中爪發等異，外法中有銅錫等殊。又內法中手足等堅異，外法亦爾。故堅性無邊。問：若爾，堅性應共相攝，雲何說為地等自相？答：堅性雖多，而總表地。如多變礙，總表色蘊。所表既一，故非共相。有說堅性通二相攝，觀三大種則成自相。若觀堅類有內外等無邊差別，復成共相。如變礙性通二相攝，觀餘四蘊，則成自相。若觀色性有十一種品類差別，復成共相。又如苦諦，其相逼迫，觀三諦時此成自相。若觀有漏五蘊差別，即此逼迫復成共相。堅性亦然，故通二種。問：若如是者，雲何建立自共相別，不相雜亂？答：以觀待故，無雜亂失。謂若觀彼，立為自相；未嘗觀彼，立為共相。若復觀此，立為共相；未嘗觀此，立為自相故。自共相觀待而立。問：已知大種相各有異，大種作業差別雲何？答：地界能持住行二類，令不墜落；水界能攝性乖違事，令不離散；火界能熟不熟物類，令不朽敗；風界能令諸物增長或復流引。是謂大種各別事業。問：地水火風各有二性，謂堅等性及色性攝。雲何一法得有二相？答：一法多相，斯有何失。如契經說：一一取蘊，有如病等無量種相。或堅等性，是地界等自相所攝；其中色性是地界等共相所攝，故于一法有二?四大種恆不相離	★大毗婆沙論一百三十一卷十五頁雲：問：雲何故知此四大種，恆不相離？答：自相作業，一切聚中皆可得故。謂堅聚中，地界自相，現可得故；有義極成。于此聚中，若無水界；金銀錫等，應不可銷。又水若無；彼應分散。若無火界；石等相擊，火不應生。又火若無；無能成熟；彼應腐敗。若無風界；應無動搖。又若無風；應無增長。于濕聚中，水界自相，現可得故；有義極成。于此聚中，若無地界；至嚴寒位，應不成冰。又地若無；船等應沒。若無火界；應無暖時。又火若無；彼應腐敗。若無風界；應不動搖。又風若無；應無增長。于暖聚中，火界自相，現可得故；有義極成。于此聚中，若無地界；燈燭等燄，應不可回。又地若無；不應持物。若無水界；應不生流。又水若無；燄不應聚。若無風界；應不動搖。又若無風；應無增長。于動聚中，風界自相，現可得故；有義極成。于此聚中，若無地界；觸牆等障，應不折回。又地若無；應不持物。若無水界；應無冷風。又水若無；彼應分散。若無火界；應無暖風。又火若無；彼應腐敗。



### 陳義孝佛學常見辭彙

四大是地水火風，因它們周遍於一切色法，所以叫做大，又能生出一切的色法，所以叫做種。



### 丁福保佛學大辭典

【名數】地水火風之實四大也。此四者，周徧於一切色法，故曰大。生一切色法，故名種。詳見四大條。

參照：<a href="/dict/四大">四大</a>



