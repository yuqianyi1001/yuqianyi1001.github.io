---
title: 佛四無畏
source: deerpark.app
---

### 陳義孝佛學常見辭彙

佛對眾生說法時有四種的泰然無畏。一、一切智無所畏，佛於大眾中明言我為一切智人而無畏心；二、漏盡無所畏，佛於大眾中明言，我斷盡一切煩惱而無畏心；三、說障道無所畏，佛於大眾中說惑業等諸障法而無畏心；四、說盡苦道無所畏，佛於大眾中說戒定慧等諸盡苦之正道而無畏心。



### 丁福保佛學大辭典

【名數】智度論四十八明佛之四無畏。法界次第下依智度論釋之：一一切智無所畏，謂世尊於大眾中師子吼，我為一切正智之人，無些怖心也。二漏盡無所畏，謂世尊於大眾中師子吼，我斷盡一切煩惱，無些怖心也。三說障道無所畏，謂世尊於大眾中師子吼，障害佛道之法無些怖心也。四說盡苦道無所畏，謂世尊於大眾中師子吼，盡苦道無些怖心也。俱舍論二十七曰：「佛四無畏，如經廣說。一正等覺無畏，二漏永盡無畏，三說障法無畏，四說出道無畏。」


