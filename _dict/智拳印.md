---
title: 智拳印
source: deerpark.app
---

**來源：丁福保佛學大辭典**

<p>【印相】金剛界大日如來之印相，獨一法界之相也。以表諸佛之執持智法海。一字頂輪王經曰：「拳能執持諸佛智法海。」是九會曼荼羅中第六一印會智法身之大日也。時處軌曰：「右執左頭指，十方剎立中，唯有一乘佛，如來之頂法，等持諸佛體，是故名智拳。」金輪儀軌曰：「十方佛之中，唯有智拳印。」</p>

**來源：佛光大辭典**

<p>密教金剛界大日如來及一字金輪佛頂所結之印相。用以標示理智冥合以成覺勝之深旨。即為獨一法身之印，表示諸佛之執持智法海。又稱覺勝印、能與無上菩提最尊勝印、菩提引導第一智印、能滅無明黑</p><p>印。結此拳印，能滅無明妄想，入于佛智，故稱智拳印。其印相為左右二手各結金剛拳，左拳置于胸前，伸出食指，以右拳握之。其中，右手表佛界，左手表眾生界，此印即顯示生佛不二、迷悟一體之妙理。日本東密以此印與無所不至印、外五股印等，共為最極秘印。﹝諸佛境界攝真實經卷中、金剛頂瑜伽中略出念誦經卷三、金剛頂經卷下、守護國界主陀羅尼經卷二、理趣經﹞</p>
