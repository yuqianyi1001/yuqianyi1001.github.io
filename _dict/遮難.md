---
title: 遮難
source: deerpark.app
---
### 丁福保佛學大辭典

【術語】十六遮，十三難也。小乘律之法，揀受具足戒人之器非器，以此十六遮與十三難。遮者總非自性之惡，但以於受具不適，遮止之不使受戒，故名為遮。難者為自性惡，畢竟非受具之器，故名之為難。有此遮難中之一者，不得受具戒。故於受戒之前，先有教授師，向受者問此遮難之有無。其遮難至後世數漸增，南傳之律書最少，自四分律至有部律，大增其數。其次行事鈔，由於四分律。



