---
title: 擇滅
source: deerpark.app
---
### 佛光大辭典

梵語pratisaṃkhyā-ni=rodha，巴利語patisaṅkhā-niro=dha。又作數滅、智緣滅。俱舍七十五法之一，唯識百法之一。為無為法之一種，涅之異名。即以智慧之簡擇力（正確之判斷力）而得之滅諦涅。滅，乃滅除生死（迷之生存），而使心平和之境地；至此擇滅之境界，斷離煩惱系縛，永不輪回。

據大毗婆沙論卷三十一、俱舍論卷一等載，以慧揀擇四聖諦之理而斷除煩惱時，諸有漏法即脫離系縛，此離系即稱為擇滅。蓋凡夫自無始以來即有煩惱，彼一切之有漏法皆為煩惱所系縛；若經由慧力揀擇而斷除煩惱，其時，彼有漏法即能脫離系縛，故謂之滅，而于‘滅’之中獲得離系，證得解脫。又一切有漏法一一皆為煩惱系縛，而擇滅即是離系之名，故擇滅之種類與所系縛之有漏法之種類相同。所謂斷、離、滅三界，皆以擇滅為其體。依小乘之說，斷界，指斷煩惱（特指九結之中，貪以外之嗔等八結）而得擇滅；離界，指離系縛（特指貪結）而得擇滅；滅界，指斷滅生死（特指與煩惱有密接不離關系之諸事象，即煩惱之所隨增事）而得擇滅。

擇滅乃無為法，說一切有部以之為三無為之一，唯識宗則以之為六無為之一。又于說一切有部中，認為擇滅為常住實有之法，攝屬于三性中之‘善’；于經部等，則以之為假立，而其解釋亦與前述大有所異。依俱舍論卷六載，經部等認為由揀擇力而隨眠不生，名為擇滅。成唯識論卷十舉出二種擇滅，其中，‘滅縛得’系斷除煩惱障所得之擇滅；‘滅障得’則為斷除所知障等所得之擇滅。

又于性淨、有餘、無餘、無住處等四種涅中，性淨涅（即真如）非攝于擇滅，其餘三者則總攝于擇滅之中；三者之中，無住處涅，其體雖亦為真如，但乃須由真實之擇力滅除餘障而證得，故攝屬于擇滅。而真如與擇滅之區別，在于擇滅為施設有而非實有者。﹝品類足論卷一、大毗婆沙論卷三十二、雜阿毗曇心論卷九、大智度論卷四十二、成唯識論卷一、瑜伽師地論卷三、顯揚聖教論卷一、卷十八、入阿毗達磨論卷下、順正理論卷一、大乘義章卷二、俱舍論光記卷一、卷六、成唯識論述記卷二末、卷十末﹞（參閱‘五縛’1204）



### 法相辭典

★入阿毗達磨論下十五頁雲：眾苦永斷，說名擇滅。眾苦者何？謂諸生死。如世尊說：芻當知；諸有若生；即說為苦。諸有、即是生死別名。有若不生；名苦永斷。如堤堰水，如壁障風，令苦不生，名為擇滅。擇謂揀擇。即勝善慧。于四聖諦，數數揀擇；彼所得滅，立擇滅名。此隨所斷，體有無量。以所斷法，量無邊故。若體一者；初道已後，修後諸道，便應無用。若言初證少分非全；即一滅體，應有多分。一體多分，與理相違。隨有漏法有爾所量，擇滅無為應知亦爾。此說為善。應正理故。此隨道別，立八十九。隨斷遍知，立有九種。若隨五部，立有五種。又隨果別，總立為四。謂預流等。由斷離滅界別立三。由斷苦集及有餘依無餘依別，總立二種。約生死斷，總立為一。如是擇滅，有多異名。謂名盡離滅涅等。如人經說：芻當知；四無色蘊及眼色等，總名為人。于中假想說名有情，亦名意生，亦名為人摩納婆等。此中自謂我眼等見色等，發起種種世俗言論。謂此具壽，有如是名，如是族姓，乃至廣說。芻當知；此唯有想；唯有言說。如是諸法，皆是無常有為緣生。由此故苦。謂生時苦，住等亦苦。于此眾苦，永斷無餘除棄變吐盡離染滅寂靜隱沒餘不續起；名永不生。此極靜妙。謂一切依，除棄愛盡離滅涅。所言一切依除棄者；謂此滅中，永舍一切五取蘊苦。言愛盡者，謂此滅中現盡諸愛。得此滅已，永離染法。故名為離。證此滅已；眾苦皆息。故名為滅。證此滅已；一切災患煩惱火滅。故名涅。

★二解　顯揚一卷十五頁雲：擇滅者：謂由慧方便，有漏諸行，畢竟不起滅，而是離系性。

★三解　佛地經論五卷三頁雲：由無漏慧，揀擇諦理，斷諸雜染，而得證故；亦名擇滅。如是擇滅，于真如上，假施設有；無別實物。至究竟位，說名涅。無所趣故，無臭穢故，離編織故，離稠林故，名為涅。

★四解　成唯識論二卷四頁雲：由揀擇力，滅諸雜染，究竟證會，故名擇滅。

★五解　雜集論二卷十頁雲：擇滅者：謂是滅，是離系。永害隨眠故。

★六解　五蘊論七頁雲：雲何擇滅？謂若滅，是離系。此復雲何？謂由煩惱對治故；諸蘊畢竟不生。

★七解　廣五蘊論十五頁雲：雲何擇滅？謂若滅，是離系。雲何離系？謂煩惱對治；諸蘊畢竟不生。

★八解　俱舍論一卷三頁雲：擇滅、即以離系為性。諸有漏法，遠離系縛，證得解脫；名為擇滅。擇、謂揀擇。即慧差別。各別揀擇四聖諦故。擇力所得滅，名為擇滅。如牛所駕車，名曰牛車。略去中言，故作是說。一切有漏法，同一擇滅耶？不爾。雲何？隨系事別。謂隨系事量，離系事、亦爾。若不爾者；于證見苦所斷煩惱滅時，應證一切所斷諸煩惱滅。若如是者；修于對治，則為無用。依何義說滅。無同類依滅。自無同類因義，亦不與他。故作是說，非無同類。

★九解　俱舍論六卷十五頁雲：經部師說：已起隨眠生種滅位，由揀擇力，餘不更生；說名擇滅。餘部師說：由慧功能，隨眠不生；名為擇滅。

★十解　大毗婆論三十一卷十一頁雲：雲何擇滅？答：諸滅是離系。謂諸法滅，亦得離系，得離系得；是名擇滅。又雲：問：已知擇滅，離系為體；應說何故名擇滅耶？答：擇者、謂慧。滅、是彼果。擇所得滅，故名擇滅。復次一向劬勞，一向加行，一向功用，揀擇諸法，方得此滅；故名擇滅。復次數數抉擇，苦等得滅；故名擇滅。謂苦忍、苦智、抉擇苦諦；于見苦所斷法得滅。集忍、集智、抉擇集諦；于見集所斷法得滅。滅忍、滅智、抉擇滅諦；于見滅所斷法得滅。道忍、道智、抉擇道諦；于見道所斷法得滅。以苦等智，數數抉擇苦聖諦等，于修所斷法得滅；故名擇滅。如彼廣說。

★十一解　品類足論一卷七頁雲：擇滅雲何？謂滅、是離系。



### 陳義孝佛學常見辭彙

涅槃的別名，因涅槃是人類最高智慧所選擇的寂滅法。



### 丁福保佛學大辭典

【術語】涅槃之異名。滅者滅諸相之無為法也。涅槃者是由真智之揀擇力所得之滅法，故曰擇滅。俱舍論一曰：「擇謂揀擇，即慧差別，各別揀擇四聖諦故。擇力所得滅名為擇滅，如牛所駕車名曰牛車，略去中言故作是說。」唯識述記二末曰：「即此真如，名為擇滅，即由慧力方證會故。」



