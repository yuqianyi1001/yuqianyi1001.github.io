---
title: 藥師經
source: deerpark.app
---

### 丁福保佛學大辭典

【經名】有五譯：一，題曰佛說灌頂拔除過罪生死得脫經，佛說灌頂經十二所載，東晉帛尸梨蜜多羅譯，一卷。二，宋慧簡譯，一卷，藥師琉璃光經（不入藏經）。三，隋達摩笈多譯，一卷，佛說藥師如來本願經。四，唐玄奘譯，一卷，藥師琉璃光如來本願功德經。五，唐義淨譯，二卷，藥師琉璃光七佛本願功德經，此中前四譯，單譯出藥師如來之部，第五義淨譯，於前卷譯出六佛，於後卷譯出藥師佛，故單言藥師經，則為前四譯，特指玄奘譯。言義淨譯者，則稱七佛藥師經。各家疏註如下：藥師經疏一卷，唐窺基撰。藥師經鐙燄一卷，淨挺著。藥師經直解一卷，靈耀撰，附梵文神咒。藥師經古迹二卷，新羅太賢撰。藥師經鈔二卷，善珠撰。藥師經篡解四卷，亮汰撰。


