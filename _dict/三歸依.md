---
title: 三歸依
source: deerpark.app
---
### 佛光大辭典

梵語tri-śaraṇa-gamana，巴利語ti-saraṇagamana。又作三皈依、三歸、三自歸、三歸戒、趣三歸依。歸依一詞，含有救護、趣向之義。三歸依即歸投、依靠三寶，並請求救護，以永解脫一切苦。即指歸依佛、歸依法、歸依僧。系成為佛教徒所必經之儀式。釋迦牟尼成道後，尚未有僧寶之時，則僅授佛、法二歸戒。據五分律卷十五載，最早受三歸戒者為耶舍比丘之父。

三歸依可分二種：(一)翻邪三歸，翻邪道而入正道時，所受之三歸。(二)受戒三歸，有五戒三歸（在家信徒受五戒前，必先受三歸）、八戒三歸（受八齋戒前，必先受三歸）、十戒三歸（受十戒成為沙彌、沙彌尼前，必先受三歸）、具足戒三歸（受具足戒成為比丘、比丘尼前，必先受三歸）等四種。若謂五種三歸時，則是此四種三歸加上翻邪三歸。

關于歸依三寶之旨趣，俱舍論卷十四謂，歸依三寶能永遠解脫一切之苦。大乘義章卷十舉出三義：(一)為遠離生死之惡不善，(二)為求出世涅，(三)為利益眾生。法界次第初門卷上之下謂，三歸之用，正破三邪、濟三塗、接三乘、出三有；而佛法以此三歸為本，通一切戒品及諸出世之善法。

于大智度論卷一、究竟一乘寶性論卷一、大乘起信論、佛地經論卷一、阿毗曇心論等之文前皆列舉出三寶歸敬之文，用表對三寶之敬禮稽首。此外，受三歸儀式時，須隨戒師之教，唱念‘三歸三竟’之文。毗尼討要卷五（d續七○·一七六下）：‘我某甲盡形壽歸依佛，歸依法，歸依僧（三說）；我某甲盡形壽歸依佛竟，歸依法竟，歸依僧竟（三說）。’湛然之授菩薩戒儀（d續一○五·五下）：‘弟子某甲願從今身，盡未來際歸依佛兩足尊，歸依法離欲尊，歸依僧眾中尊（三說）；弟子某甲願從今身，盡未來際歸依佛竟，歸依法竟，歸依僧竟（三說）。’日僧源信于其選擇本願念佛集謂，三歸依可分為大小二乘之別，‘盡形壽’者為小乘之三歸，‘盡未來際’者為大乘之歸依。

另據大乘法苑義林章卷四本載，‘歸依’與‘敬禮’有七種之別：(一)歸依唯局于身語二業，敬禮賅通身語意三業。(二)歸依具歸三寶，其境較廣；敬禮唯敬一尊，其境未廣。(三)歸依有其限齊，故必雲‘盡未來際’；敬禮但舉心虔仰即可，故或久或暫，不為所限。(四)歸依情懇，必有表業與無表業；敬禮但有善表業即成。(五)歸依必合身語二業，其義較重；敬禮僅具一者即成。(六)歸依帶相，故唯在欲、色二界；敬禮可通欲、色、無色等三界。(七)歸依觀真理而成，其義較勝；敬禮重賢善即成，其義較次。﹝長阿含經卷十一、北本大般涅經卷五、勝N經、大方等大集經卷三十二、十誦律卷五十六、有部毗奈耶卷四十四、大智度論卷十三、大毗婆沙論卷三十四、卷一二四、十住毗婆沙論卷七﹞（參閱‘三寶’700）



### 三藏法數

﹝出法界次第﹞ 謂如來初成正覺，因為提謂長者開受三歸之戒，翻邪歸正，以為入道根本。是故三乘行者，修因證果，皆以此為道也。華嚴經疏云：三寶吉祥，最勝良緣，有歸依者，能辦大事，生諸善根，離生死苦，得涅槃樂，是名三歸依。（三乘者，菩薩乘、緣覺乘、聲聞乘也。） 〔一、歸依佛〕，梵語佛陀，華言覺。自覺、覺他，故名佛也。歸者，反還之義。謂反邪師，還事正師也。依者，憑也。憑佛大覺，得出三途及三界生死。故經云：歸依於佛，終不更歸依其餘外道、天神也。（三途者，刀途、血途、火途也。三界者，欲界、色界、無色界也。） 〔二、歸依法〕，法即軌則之義。謂佛所說，若教若理，可為眾生修行軌則，故言法也。歸者，反邪法，還修正法也。依者，憑佛所說教法，得出三塗及三界生死。故經云：歸依於法者，永離於殺害也。 〔三、歸依僧〕，梵語僧伽，華言和合眾，謂出家三乘之人，其心與佛所說事理之法和合，故名僧也。歸者，反外道邪行之侶，歸心出家三乘正行之伴也；依者，憑信出家正行之伴，得出三塗及三界生死。故經云：歸依於僧者，永不復更歸依其餘外道也。



### 法相辭典

★瑜伽六十四卷一頁雲：謂由五處觀察所歸，乃可歸依。一、由身業清淨故。二、由語業清淨故。三、由意業清淨故。四、由于諸有情起大悲故。五、由成就無上法故。問：歸依有幾種？何緣但有爾所歸依？齊何緣故說能歸依？雲何修行歸依之行？何等歸依所得功德？答：歸依有三種。謂佛、法、僧。四緣故有爾所歸依。一、由如來性極調善故。二、于一切種所調能調善方便故。三、具大悲故。四、以一切財而興供養，未將為喜；要以正行而興供養，乃生歡喜。由如是故；彼所立法，彼弟子眾，皆可歸依。齊四緣故；說能歸依。一、知功德故。二、知差別故。三、自誓願故。四、更不說有餘大師故。當知歸依有四正行。一、親近善士。二、聽聞正法。三、如理作意。四、法隨法行。若有成就此四正行；乃名歸依。當知復有四種正行。一、諸根不掉。二、受學學處。三、悲愍有情。四、應時時間，于三寶所，勤修供養。受歸依者，獲四功德。一、獲廣大福。二、獲大歡喜。三、獲三摩地。四、獲大清淨。復獲四德。一、大護圓滿。二、于一切種邪信解障，皆得輕微，或永滅盡。三、得入聰叡正行正至善士眾中。所謂大師同梵行者。四、為于聖教淨信諸天，歡喜愛念。謂彼天眾，心生歡喜，唱如是言：我等成就三歸依故；從彼處沒，來生此間。是諸人等，今既成就多住歸依；亦當來我眾同分中。

★二解　俱舍論十四卷十六頁雲：諸有歸依佛法僧者，為歸何等？頌曰：歸依成佛僧，無學二種法，及涅擇滅，是說具三歸。論曰：歸依佛者：謂但歸依能成佛無學法。由彼勝故，身得佛名。或由得彼法佛，能覺一切。何等名為佛無學法？謂盡智等，及彼隨行。非色等身前後等故。為歸一佛，一切佛耶？理實應言歸一切佛。以諸佛道，相無異故。歸依僧者：謂通歸依諸能成僧學無學法。由得彼故，僧成八種。補特伽羅，不可破故。為歸一佛僧，一切佛僧耶？理實通歸一切佛僧。以諸僧道，相無異故。然契經說：當來有僧，汝應歸者：彼經但為顯示當來現見僧寶。歸依法者：謂歸涅。此涅言，唯顯擇滅自他相續煩惱，及苦寂滅一相，故通歸依。若唯無學法即是佛者；如何于佛所，惡心出血，但損生身，成無間罪？毗婆沙者，作是釋言：壞彼所依，彼隨壞故。然尋本論，不見有言唯無學法即名唯佛。但言無學法能成于佛。既不遮佛體亦攝依身；故于此中，不容前難。若異此者：應佛與僧，住世俗心，非僧非佛。又應唯執成芻戒，即是芻。然如有欲供養芻者，彼唯供養成芻屍羅。如是有欲歸依佛者，亦應但歸成佛無學法。有餘師說：歸依佛者：總歸依如來十八不共法。此能歸依，何法為體？語表為體。如是歸依，以何為義？救濟為義。由彼為依，能永解脫一切苦故。



### 丁福保佛學大辭典

【術語】與三歸同。

參照：<a href="/dict/三歸">三歸</a>



