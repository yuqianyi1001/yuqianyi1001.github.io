---
title: 俱蘇洛迦
source: deerpark.app
---
### 丁福保佛學大辭典

【衣服】舊稱祇修羅，瞿修羅，厥修羅，厥蘇洛迦。比丘尼所著之下裙。縫合如竹筒而無兩頭者。像其形而稱為篅衣。行事鈔下一曰：「此似裙周縫合。」同資持記曰：「周圓縫合，而無兩頭，名俱修羅耳。」玄應音義四曰：「瞿修羅者，此云圌也，像其衣形而立名也。」寄歸傳二曰：「梵云俱蘇洛迦，譯為篅衣。以其兩頭縫合，形如小篅也。長四肘，寬二肘。上可蓋臍，下至踝上四指。」飾宗記五本曰：「厥修羅者，正言厥蘇洛迦，此是圌，義像其形也。」唐韻：「市緣切。」說文：「判竹圜以盛穀也。」Kusūla。



