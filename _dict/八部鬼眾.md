---
title: 八部鬼眾
source: deerpark.app
---

**來源：陳義孝佛學常見辭彙**

<p>四天王所率領的八部鬼眾，即乾闥婆、毘舍闍、鳩槃茶（華譯甕形）、薛荔多（華譯餓鬼）、諸龍、富單那（華譯臭餓鬼）、夜叉（華譯勇健鬼）、羅剎（華譯捷疾鬼）。</p>

**來源：三藏法數**

<p>﹝出翻譯名義﹞ 〔一、乾闥婆〕，梵語乾闥婆，華言香陰。謂不噉酒肉，唯香資陰，是帝釋天樂神也。（陰，即身也。帝釋，梵語釋提桓因，華言能天主。言帝釋者，華梵雙舉也。） 〔二、毗舍闍〕，梵語毗舍闍，華言噉精氣。謂其噉人精氣及五穀之精氣也。（五穀者，禾麻黍菽麥也。） 〔三、鳩槃荼〕，梵語鳩槃荼，華言甕形。以其陰似甕故，即厭魅鬼也。 〔四、薜荔多〕，梵語薜荔多，華言餓鬼。以其長劫不聞漿水之名故也。（劫，梵語具云劫波，華言分別時節。） 〔五、諸龍眾〕，諸龍眾者，謂龍有四種：一守天宮殿，持令不落；二興雲致雨，利益人間；三地龍，決江開瀆；四伏藏龍，守轉輪王大福人寶藏也。 〔六、富單那〕，梵語富單那，華言臭餓鬼。是主熱病鬼也。 〔七、夜叉〕，梵語夜叉，華言勇健。有三種：一地夜叉，二虛空夜叉，三天夜叉也。 〔八、羅剎〕，梵語羅剎，華言速疾鬼，又云可畏。以其暴惡可畏故也。</p>

**來源：丁福保佛學大辭典**

<p>【名數】四天王所領之鬼眾也。仁王經合疏上曰：「八部者：乾闥婆、毘舍闍二眾，東方提頭賴吒天王領；鳩槃荼、薜荔多二眾，南方毗留勒叉天王領；龍、富單那二眾，西方毘留博叉天王領；夜叉、羅剎二眾，北方毘沙門天王領。」一、乾闥婆Gandharva，譯為香陰，不食酒肉，唯以香資陰身者。二、毘舍闍Pisāca，譯為噉精氣，食人及五穀精氣之惡鬼也。三、鳩槃荼Kumbhāṇḍa，譯為甕形，其陰莖似甕形之厭魅鬼也，四、薜荔多Preta，譯為餓鬼，常逼於饑渴之陰鬼也。五、諸龍Nāga，水屬之王也。六、富單那Pūtana，譯為臭餓鬼，是主熱之病鬼也。七、夜叉Yakṣa，譯為勇健鬼，有地行夜叉虛空夜叉天夜叉之三種。八、羅剎Rākṣasa，譯為捷疾鬼。見名義集二。</p><p>天龍等之八部眾也。三藏法數三十三曰：「八部鬼神，森然而翊衛。」</p>

**來源：佛光大辭典**

<p>(一)謂四天王所領之八類鬼神。即：(一)乾闥婆（梵gandharva  ），譯為香陰，乃不食酒肉，唯以香資陰（陰即身之意），帝釋天樂神即是。(二)毗舍^（梵piśāca  ），譯為啖精氣，乃食人及五谷之精氣。(三)鳩荼（梵kumbhāṇḍa  ），譯為甕形，以其陰似甕故，即厭魅鬼。(四)薜荔多（梵preta  ）， 譯為餓鬼，以其長劫不聞漿水之名，常為飢所逼。(五)諸龍（梵nāga  ）， 龍有四種，即：(1)守天宮殿，持令不落。(2)興雲致雨，利益人間。(3)地龍，決江開瀆。(4)伏藏龍，守轉輪王大福人寶藏。(六)富單那（梵pūtana  ），譯為臭餓鬼或熱病鬼，乃主熱之病鬼。(七)夜叉（梵yakṣa  ），譯為勇健，有地行夜叉、虛空夜叉、天夜叉三種。(八)羅剎（梵rākṣasa  ），譯為速疾鬼，又稱可畏，以其暴惡可畏故名。﹝翻譯名義集卷二﹞</p><p>(二)又指天龍等之八部眾。﹝大明三藏法數卷三十三﹞（參閱‘八部眾’296 ）</p>
