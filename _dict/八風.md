---
title: 八風
source: deerpark.app
---

**來源：陳義孝佛學常見辭彙**

<p>又名八法，即利、衰、毀、譽、稱，譏、苦、樂，因此八法常為世人所愛憎，而且又能煽動人心，所以叫做八風。</p>

**來源：三藏法數**

<p>﹝亦名八法，出佛地經論﹞ 謂此八法，世間所愛、所憎，而能扇動人心，名之為風。苟心所有主，安住正法，不為愛憎之所惑亂，即八風不能動也。 〔一、利〕，利者，利益。謂凡有益於我者，皆名為利。要覽云：得可意事曰利。是也。 〔二、衰〕，衰者，減也。謂凡有減損於我者，皆名為衰。要覽云：失可意事曰衰。是也。 〔三、毀〕，毀者，毀謗也。謂因惡其人，構合異語，潛地而訕謗之。要覽云：陰為毀訕曰毀。是也。 〔四、譽〕，譽即讚譽，謂因喜其人，雖不對面，亦必潛以善言而讚譽之。要覽云：陰為讚美曰譽。是也。 〔五、稱〕，稱即稱道，謂因推重其人，凡於眾中，必稱道其善以美之。要覽云：陽為讚美曰稱。是也。 〔六、譏〕，譏者，誹也。謂因惡其人，本無其事，妄為實有，對眾明說。要覽云：陽為誹刺曰譏。是也。 〔七、苦〕，苦即逼迫之義，謂或遇惡緣惡境，身心受其逼迫。要覽云：逼惱身心曰苦。是也。 〔八、樂〕，樂即歡悅之意，謂或遇好緣好境，身心皆得歡悅。要覽云：適悅身心曰樂。是也。</p>

**來源：丁福保佛學大辭典**

<p>【名數】又名八法。世有八法。為世間之所愛憎。能扇動人心，故名八風。一利、二衰、三毀、四譽、五稱、六譏、七苦、八樂也。行宗記一上曰：「智論云：衰利毀譽稱譏苦樂四順四違，能動物情，名為八風。」法華文句一曰：「佛無食想，久離八風，不為損益。」止觀五曰：「止是壁定，八風惡覺不能入。」同輔行曰：「八風只是四違四順。」思益經一曰：「利衰及毀譽，稱譏與苦樂，如此之八法，常率於世間。」寒山子詩曰：「八風吹不動。」案，得可意事名利，失可意事名衰，不見前排撥名毀，不見前讚美為譽，現前讚美為稱見前排撥名譏，逼迫身心名苦，悅適心意為樂，見要覽。</p>

**來源：佛光大辭典**

<p>又作八法、八世風。謂此八法，為世間所愛所憎，能煽動人心，故以風為喻，稱為八風。苟心所有主，安住正法，不為愛憎所惑亂，則不為八風所能動。八風，即：(一)利，利乃利益，謂凡有益于我，皆稱為利。(二)衰，衰即衰滅，謂凡有減損于我，皆稱為衰。(三)毀，毀即毀謗，謂因惡其人，構合異語，而訕謗之。(四)譽，譽即贊譽，謂因喜其人，雖不對面，亦必以善言贊譽。(五)稱，稱即稱道，謂因推重其人，凡于眾中必稱道其善。(六)譏，譏即譏誹，謂因惡其人，本無其事，妄為實有，對眾明說。(七)苦，苦即逼迫之意。謂或遇惡緣惡境，身心受其逼迫。(八)樂，樂即歡悅之意。謂或遇好緣好境，身心皆得歡悅。大乘無生方便門（大八五·一二七四下）：‘身體及手足，寂然安不動，八風吹不動。’﹝佛地經論卷五、行宗記卷一﹞</p>
