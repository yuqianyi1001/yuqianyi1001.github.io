---
title: 二空觀
source: deerpark.app
---
### 佛光大辭典

(一)思惟人、法二空而斷除煩惱、所知二障之觀法。

(二)無生觀與無相觀。(一)無生觀，諸法無自性，為因緣生，雖生而非實有，故為空；性自不生，故稱無生。此一觀法相當于南山三觀中之性空觀。(二)無相觀，諸法之體性空無虛假，凡夫妄執其相，如見空華，視為實有之相，若遠離妄情，即可觀諸法之相為空。相當于南山三觀中之相空觀。﹝遊心法界記卷上﹞（參閱‘南山三觀’3735）



### 陳義孝佛學常見辭彙

人空觀和法空觀。觀五蘊之中無人我故，不見有眾生相，名人空觀；觀五蘊諸法，但有假名，並無實體，不見有法相，名法空觀。



### 丁福保佛學大辭典

【術語】一、無生觀，法無自性而相由故生，雖生而非實有，則是即為空，性自不生，故曰無生。是與南山所立三觀中之性空觀相同也。二、無相觀，性無體，相即無相。見有相，猶凡夫之妄情也。離妄法而無相，如明眼而無空華。是南山所立三觀中之相空觀也。見遊心法界記上。

思惟人空我空理之觀法也。



