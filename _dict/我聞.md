---
title: 我聞
source: deerpark.app
---

### 丁福保佛學大辭典

【雜語】一切經之初，置我聞二字者，息世之執競，且證親聞之無謬。我者阿難自謂也，註維摩經一：「什曰：若不言聞，則我自有法。我自有法，則情有所執。情有所執，諍亂必興。若言我聞，則我無法，則無所執。得失是非。歸於所聞。我既無執，彼亦無競。無執無競。諍何由生？肇曰：出經者，明己親承聖旨，無傳聞之謬也。」華嚴經疏四曰：「我即阿難，聞謂親自聽聞。」


