---
title: 末後句
source: deerpark.app
---
### 丁福保佛學大辭典

【雜語】樂普元安禪師之語曰：「末後一句，始到牢關，鎖斷要津，不通凡聖。」（傳燈十六安禪師章）。浮山圓鑑禪師之語曰：「末後一句始到牢關，指南之旨不在言詮。」（會元十二有師傳不載此語，碧巖第九則評唱舉此說）。到大悟徹底之極處，吐至極之語，謂之末後之句。此處鎖斷凡聖，不容通過，故曰牢關。碧巖種電鈔一坤曰：「到徹悟極處吐至極語，更無語句過之者，謂末後一句。於至極一句不通凡聖，故云牢關也，便堅牢關鎖也。」無盡燈論上曰：「茲有向上出身一路，是謂之祖師不傳一著，是故槃山曰：向上一路，千聖不傳。學者弄形，如猿捉影。或又是謂之末後句。浮山曰：末後一句，始到牢關。指南之旨，不在言詮。」



