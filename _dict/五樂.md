---
title: 五樂
source: deerpark.app
---

**來源：陳義孝佛學常見辭彙**

<p>出家樂、遠離樂、寂靜樂、菩提樂、涅槃樂，出家樂是世人有許多的惑業煩惱，如果出家修道證果，便能永斷這種痛苦；遠離樂是色界初禪天的樂，初禪能遠離欲界的愛染煩惱，而生禪定的喜樂；寂靜樂是二禪天的樂，二禪離初禪尋伺之散動，澄心寂靜而發深妙的喜樂；菩提樂就是成就無上妙道，於法界得自在的法樂；涅槃樂即離生死的痛苦，而入於無餘涅槃，獲得究竟寂滅之樂。</p>

**來源：法相辭典**

<p>★瑜伽三十五卷十九頁雲：何等五樂？一者、因樂。二者、受樂。三者、苦對治樂。四者、受斷樂。五者、無惱害樂。言因樂者，謂二樂品諸根境界，若此為因順樂受觸，若諸所有現法當來可愛果業，如是一切，總攝為一，名為因樂。除此、更無若過若增。言受樂者，謂待苦息。由前所說因樂所攝三因緣故；有能攝益身心受生；名為受樂。略說此樂，復有二種。一者、有漏。二者、無漏。無漏樂者，學無學樂。有漏樂者，欲色無色三界系樂。又此一切三界系樂，隨其所應，六處別故；有其六種。謂眼觸所生，乃至意觸所生。如是六種，復攝為二。一者、身樂。二者、心樂。五識相應，名為身樂。意識相應，名為心樂。言對治樂者，謂因寒熱飢渴等事，生起非一眾多品類種種苦受。由能對治息除寒熱飢渴等苦，即于如是苦息滅時，生起樂覺；是則名為苦對治樂。滅想受定，名受斷樂。無惱害樂，應知略說復有四種。一、出離樂。二、遠離樂。三、寂靜樂。四、三菩提樂。正信舍家，趣于非家，解脫煩籠居家迫迮種種大苦；名出離樂。斷除諸欲惡不善法，證初靜慮，離生喜樂；名遠離樂。第二靜慮已上諸定，尋伺止息；名寂靜樂。一切煩惱畢竟離系；于所知事，如實等覺；此樂名為三菩提樂。此中因樂，是樂因故；說名為樂。非自性故。此中受樂，樂自性故；說名為樂。非樂因故。苦對治樂；息眾苦故，遣眾苦故；說名為樂。非樂因故，非自性故。其受斷樂，非樂因故，非自性故，亦非息遣種種苦故，說名為樂；然依勝義，諸所有受，皆悉是苦。住滅定時，此勝義苦，暫時寂靜；故名為樂。無惱害樂所攝最後三菩提樂，由當來世，此勝義苦永寂滅故；于現法中附在所依諸煩惱品一切粗重永寂滅故；說名為樂。諸餘所有無惱害樂，于最後樂，能隨順故；是彼分故；能引彼故；當知亦名無惱害樂。</p>

**來源：丁福保佛學大辭典**

<p>【名數】一出家樂，世間之人，多諸惑業煩惱，出家達道，永斷此苦也。二遠離樂，為色界初禪天之樂。初禪能遠離欲界之愛染煩惱，生禪定之喜樂也。三寂靜樂，為二禪天之樂。二禪離初禪尋伺之散動，澄心寂靜，發深妙之樂也。四菩提樂，成無上道，於法界得自在之法樂也。五涅槃樂，離生死之苦，入於無餘涅槃，究竟寂滅之樂也。見華嚴大疏鈔十三。</p><p>【雜語】五欲之快樂也。群疑論探要記七曰：「五情快樂名為五樂，謂凡愚人貪染五境深生樂著。」</p>

**來源：佛光大辭典**

<p>(一)指出家樂、遠離樂、寂靜樂、菩提樂、涅樂等五樂。即：(一)出家樂，謂世人多業惑、煩惱，若出家辦道，則永斷苦痛。(二)遠離樂，即初禪之樂。謂初禪能遠離欲界之愛染煩惱，得覺觀禪定而生喜樂。(三)寂靜樂，即二禪之樂。謂二禪離初禪之覺觀散動之禪定，以心寂靜而發勝定之樂。(四)菩提樂，謂菩薩成無漏菩提果，自受其樂，然因慈心之故，復以此樂轉施眾生。(五)涅樂，謂菩薩息化歸真，入無餘涅，得最寂靜。﹝華嚴經隨疏演義鈔卷十三、大明三藏法數卷二十五﹞</p><p>(二)指眼、耳、鼻、舌、身等五種官能對應于色、聲、香、味、觸等五境之欲樂。（參閱‘五欲’1149）</p>
