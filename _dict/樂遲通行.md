---
title: 樂遲通行
source: deerpark.app
---
### 法相辭典

★如四種通行中說。

★二解法蘊足論二卷二十一頁雲：雲何名為樂遲通行？如世尊說：諸有芻，離欲惡不善法，有尋有伺，離生喜樂，于初靜慮具足安住。尋伺止息，內等淨，心一趣，無尋無伺，定生喜樂，于第二靜慮具足安住。離喜住舍，正念正知，身受樂，聖所說具舍念安樂住，于第三靜慮具足安住。斷樂斷苦，先喜憂沒，不苦不樂，舍念清淨，于第四靜慮具足安住。彼于爾時，非思自害，非思害他，非思俱害。能思自利能思利他，能利多生，能樂多生，能愍世間，能義利樂諸天人眾，諸無害等；此中名樂。由此便起昧鈍羸劣信等五根。如是五根，昧故、鈍故、羸故、劣故；能遲證得無上漏盡。此言遲者；非急非疾非駛非易非速證得。言無上者：如世尊說：于諸有為無為法中，我說離染，最為第一，最尊最勝，最上無上。于無上法，能得隨得，能觸等觸，能證作證；故名證得。言漏盡者：漏、謂三漏。于此三漏，能盡等盡遍盡永盡滅盡圓盡；故名漏盡。言通行者：謂即此行，超越勇猛，精進策勵，生欲翹勤，于四聖諦，修現觀行。于不還果阿羅漢果，修作證行。于神境智作證通，及天耳智作證通，心差別智作證通，宿住隨念智作證通，死生智作證通，漏盡智作證通，修作證行。于貪嗔癡慢x垢等，修永盡行。以極恭敬安住殷重思惟，遍攝諸心所已；因故、門故，理故、相故；修通達行。是故名為樂遲通行。又如是行，于所求義，由修習多修，能得隨得，能觸等觸，能證作證。是故名為樂遲通行。又如是行，由語增語，由想等想，施設言說為樂遲通行。是故名為樂遲通行。



### 丁福保佛學大辭典

【術語】四通行之一。見通行條附錄。

參照：<a href="/dict/通行">通行</a>



