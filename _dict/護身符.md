---
title: 護身符
source: deerpark.app
---

### 丁福保佛學大辭典

【雜名】傳燈錄曰：「耽原為惠忠國師侍者，云須要覓箇護身符子。異日攜籃入方丈。國師曰：籃裏有甚麼物？曰青梅。曰何用？曰供養。」陸遊詩曰：「求僧疏搭袈裟展，鉢盂卻要護身符。」謂度牒也。今謂恃勢藐法者所託庇之人。曰護身符。又西藏新志中曰：「藏民均帶護符於身，以絲束經典一頁，或置之金屬小匣，藏之懷中。旅人以馬及金剛繫犬兩種畫品為護符。遇猛犬時，攜金剛繫犬圖，可免，或遇暴風雨時，飛散畫馬之紙可免。另有咒語，又民家中更藏有護符。以佛像之衣服，或所持孔雀羽，包以魔紙，纏以毛線（以狗毛山羊毛或羊毛捻成），更以鼷鼠皮包其全部，謂可祈家興隆云。」



### 佛光大辭典

護身之靈符。又作護符、神符、靈符、秘符。即書寫佛、菩薩、諸天、鬼神等之形像、種子、真言之符札。將之置于貼身處，或吞食，可蒙各尊之加持護念，故有此名。符之種類極多，依祈願之意趣而有各種差別；而其作用亦多，可除厄難、水難、火難及安產等。

密教經典儀軌中，有關于護符之記事。據西藏新志載，藏民均身帶護符，以絲束經典一頁，置之金屬小匣，或藏于懷中。又以‘旅人以馬’及‘金剛系犬’兩種畫品為護符，遇猛犬時，攜金剛系犬圖，遇暴風雨時，飛散畫馬之紙，可免災難。此外，日本自平安時代亦盛行此風，如牛王寶印即為諸寺社所常用之一種。﹝穢蹟金剛禁百變法經、灌頂經卷一﹞


