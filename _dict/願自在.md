---
title: 願自在
source: deerpark.app
---

**來源：法相辭典**

<p>★世親釋九卷十五頁雲：願自在由精進波羅蜜多圓滿故者：謂修精進，一切所作、皆能究竟；故所思事、一切皆成。應知在昔修精進時，隨所作事，皆能究竟，中無懈廢；由此為因，今隨所願，如意皆成。無性釋九卷八頁雲：願自在者：謂隨所願一切事成。由精進波羅蜜多圓滿故者：謂此自在，是精進果。由昔因時，修精進故；于諸有情諸利樂事，無有懈廢。故于今時，所願自在。</p>

**來源：三藏法數**

<p>謂菩薩隨所願欲，於諸剎中，應時出現，成等正覺，無障無礙，是名願自在。（剎，梵語具云剎摩，華言土田。）</p>

**來源：丁福保佛學大辭典**

<p>【術語】十自在之一。見自在條附錄。</p><p>參照：<a href="/dict/自在">自在</a></p>
