---
title: 傳燈
source: deerpark.app
---

### 陳義孝佛學常見辭彙

傳法於他人，如燈燈相傳，心心相印。



### 丁福保佛學大辭典

【人名】明釋傳燈，字無盡，號有門。居高明寺。博通內典。傳南教宗。釋楞嚴維摩諸經。著天台方外志。

【術語】法能破闍，故以燈譬之。傳法於他，故曰傳燈。大般若經四百六曰：「尊者善現，告尊者舍利子言：諸佛弟子凡有所說，一切皆承佛威神力。何以故？舍利子！如來為他宣說法要，與諸法性常不相違。諸佛弟子依所說法精勤修學，證法實性，由是為他有所宣說皆與法性不相違。故佛所言，如燈傳照。」維摩經菩薩品曰：「無盡燈者，譬如一燈然百千燈。冥者皆明，明終不盡。」智度論百曰：「所以囑累者，為不令法滅故。汝當教化弟子，弟子復教餘人，展轉相教。譬如一燈，復燃餘燈，其明轉多。」



### 佛光大辭典

(一)與傳法同義。謂法脈展轉相傳而不絕，如燈火相續而不滅。大般若經卷四○六（大七·二九上）：‘諸佛弟子凡有所說，一切皆承佛威神力。何以故？舍利子！如來為他宣說法要，與諸法性常不相違。諸佛弟子依所說法，精勤修學，證法實性，由是為他有所宣說，皆與法性能不相違，故佛所言，如燈傳照。’

又以佛法猶如明燈，能照破世界之冥暗，故將傳法稱為傳燈。北宋道原于景德年間所編之禪宗史書，即取‘燈火相續’與‘照破黑暗’之譬喻而稱為‘景德傳燈錄’。其後，歷代之禪宗史傳亦多援引其例而續作各種‘燈錄’，如宋代之天聖廣燈錄、聯燈會要、建中靖國續燈錄、嘉泰普燈錄、五燈會元，明代之五燈嚴統、續傳燈錄、繼燈錄、禪燈世譜，清代之五燈全書、續燈正統、錦江禪燈、黔南會燈錄、續燈存稿等。

又日本真言宗于灌頂時，稱大阿^梨為傳燈大阿^梨；淨土宗傳法時，能化之師稱傳燈師，所化之眾稱傳燈佛子。又為日本僧位之稱號，設有傳燈大法師位、傳燈法師位、傳燈滿位、傳燈住位、傳燈入位等五位。﹝釋氏要覽卷中、祖庭事苑卷八﹞（參閱‘傳法’5389）

(二)明代僧。生卒年不詳。浙江西安人，俗姓葉。號無盡。少投進賢映庵剃染，後隨百鬆學天台教法。明神宗萬歷十年（1582），問百鬆楞嚴大定之旨，見百鬆瞪目週視，忽而契入，得授金雲紫袈裟。十五年，卜居天台山幽溪高明寺，立天台祖庭，教授學徒，兼研習禪及淨土。其所撰淨土生無生論，融會天台宗三觀之旨，闡揚淨土法門。二十五年，撰楞嚴經玄義四卷，續出天台山方外志三十卷、楞嚴經圓通疏十卷、性善惡論六卷、阿彌陀經略解圓中鈔二卷、維摩經無我疏十二卷、天台傳佛心印記注二卷。師常開講席，嘗于新昌大佛前任‘豎義’一職時，闔眾齊聞天樂之鏗鏘。又屢修法華、大慈、光明、彌陀、楞嚴等諸懺，每歲行四種三昧。臨終手書‘妙法蓮華經’五字，高唱經題二回，泊然而寂，世壽七十五。﹝法華經持驗記卷下、淨土聖賢錄卷五﹞

(三)北宋道原所編景德傳燈錄之略稱。（參閱‘景德傳燈錄’5008）


