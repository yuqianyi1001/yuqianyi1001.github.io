---
title: 會
source: deerpark.app
---

### 丁福保佛學大辭典

【雜語】有四解：一、開會之意。謂開除隔別之執情，而真實融會也。若對於開及廢而言之，則取融會所修之行之意。所謂會三歸一之類是也。二、集會之意。曰法會，曰會座，皆是此義。如涅槃會法華會維摩會之類是也。三、會得之意。謂能於事物之義理了解通達也。與了會同。碧巖集所謂「諸人還會否」之類是也。四、會通之意。謂釋異通難之解釋方法也。與會釋同。原人論所謂「會通本末」之類是也。

參照：<a href="/dict/會釋">會釋</a>



### 佛光大辭典

梵語parṣad，巴利語parisā。集會、合會之意。涅會、維摩會、法華會等，其‘會’字即有集會之意。天台宗有‘會三歸一’、‘開會’之語，意謂將‘爾前’分別之執情開除之，並令融會證入一乘之境地。又如‘會通’、‘和會’、‘會釋’等語，為疏通異說，合會一理之意。禪家所謂之‘會得’，或單稱‘會’，乃指冥合真諦之情態。碧岩錄第十八則（大四八·一五七下）：‘國師良久雲：“會麼？”’法眼文益禪師語錄（大四七·五八八中）：‘恁麼會，又爭得？’


