---
title: 無慚
source: deerpark.app
---

### 陳義孝佛學常見辭彙

沒有慚愧羞恥的心。



### 法相辭典

★瑜伽八十九卷七頁雲：于所作罪，望已不羞；故名無慚。

★二解　顯揚一卷八頁雲：無慚者：謂于自及法二種增上，不恥過惡為體。能障慚為業。乃至增長無慚為業。如經說：不慚所慚，無慚生起惡不善法。乃至廣說。

★三解　成唯識論六卷十七頁雲：雲何無慚？不顧自法，輕拒賢善為性。能障礙慚，生長惡行為業。謂于自法無所顧者，輕拒賢善，不恥過惡，障慚，生長諸惡行故。

★四解　集論一卷九頁雲：何等無慚？謂貪嗔癡分，于諸過惡，不自羞為體；一切煩惱及隨煩惱助伴為業。

★五解　五蘊論五頁雲：雲何無慚？謂于所作罪，不自羞恥為性。

★六解　廣五蘊論十一頁雲：雲何無慚？謂所作罪，不自羞恥為性。一切煩惱及隨煩惱助伴為業。

★七解　法蘊足論八卷八頁雲：雲何無慚？謂無慚，無所慚，無別慚，無羞，無所羞，無別羞，無敬，無敬性，無自在，無自在性，于自在者無怖畏轉，總名無慚。

★八解　大毗婆沙論三十四卷十五頁雲：雲何無慚？答：諸無慚，無所慚，無異慚，無羞，無所羞，無異羞，無敬，無敬性，無自在，無自在性，于自在者無怖畏轉，是謂無慚。如彼廣釋。

★九解　集異門論一卷十一頁雲：無慚雲何？答：如世尊說：有無慚者，于可慚法而不生慚。可慚法者：謂諸惡不善法，順雜染，順後有，有熾然苦異熟，順當來生老死。彼于如是惡不善法生時，無慚，無所慚，無別慚，無羞，無所羞，無別羞，無崇敬，無所崇敬，無隨屬，無所隨屬，于自在者無怖畏轉，是謂無慚。

★十解　發智論二卷七頁雲：雲何無慚？答：諸無慚，無所慚，無異慚，無羞，無所羞，無異羞，無敬，無敬性，無自在，無自在性，于自在者無怖畏轉，是謂無慚。

★十一解　界身足論上五頁雲：無慚雲何？謂無慚，無所慚，無別慚，無羞，無所羞，無別羞，無敬，無所敬，無別敬，無自在，無所自在，無別自在，無所畏憚，自在而轉，是名無慚。



### 三藏法數

慚謂慚恥。比丘之心，若無慚恥，自必肆情縱慾，戒行有虧，故不可為師而授人戒也。

慚即慚天。謂人於屏處作諸過惡，不自慚恥也。



### 丁福保佛學大辭典

【術語】梵語曰阿紇里Ahrīkatā，言作惡自心無恥也。唯識論六曰：「不顧自法，輕拒賢善為性，能障礙慚，生長惡行為業。」俱舍論四曰：「於所造罪自觀無恥，名曰無慚，觀他無恥說名無愧。」



### 佛光大辭典

梵語āhrīkya 或 ahrī。指做壞事不感羞恥。與‘慚’對稱。心所之名。俱舍七十五法之一，唯識百法之一。俱舍宗大不善地法之一，唯識宗隨煩惱之一。即對諸功德不崇敬，又對有德之師長忌難不服；或對己過無羞恥心。此法為欲界所系，其性不善，為見、修所斷。又與一切之不善心相應而現起，故與無愧共攝于大不善地法。﹝俱舍論卷四、成唯識論卷六﹞（參閱‘慚愧’5810）


