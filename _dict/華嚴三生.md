---
title: 華嚴三生
source: deerpark.app
---

**來源：丁福保佛學大辭典**

<p>【術語】華嚴宗又立三生成佛：一、見聞生，於宿世見盧舍那佛，聞普賢法門，成就金剛不壞佛種子之位，是屬於宿善。二、解行生，於今生開圓解，修圓行，由十信具足十地等覺妙行之位。三、證入生，於當來世，證入佛果之位。然而以此三生，配於過現未三世，為約於下根之義，即隔世之三生也。若對於上根之機，則三生為示法門分位之語。在一生一念之中，亦有三生也。善財童子或曰來世成佛。或曰一生成佛。示此二義也。探玄記十八曰：「依圓教宗有其三位：一見聞位，即是善財次前生身。（中略）二是解行位，頓修如是五位行法，如善財此生所成至普賢位者是也。三證入位，即因位究修潛同果海，善財來生是也。」見三生成佛條。</p><p>參照：<a href="/dict/三生成佛">三生成佛</a></p>
