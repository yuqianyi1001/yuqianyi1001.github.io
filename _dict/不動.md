---
title: 不動
source: deerpark.app
---
### 佛光大辭典

宋代僧。天竺人，梵名阿閃撇幹資羅。通顯密、性相之學。初至西夏，止于護國寺，傳譯密部經典，人稱金剛上師。後遷至四川蒙山（今名山縣境）。依唐代金剛智瑜伽施食儀軌，重譯之，稱為瑜伽燄口。又演為小施食法，號甘露法，又稱蒙山施食法。其弟子勒布，傳于保安，三傳至威德幢，今則風行域內。其後，不動師徒等均不知所終。



### 三藏法數

謂諸如來由證大寂滅定，所有功德，一切外道魔軍盜賊親屬，乃至火水風等，皆不能撓亂變壞，故曰不動。

謂此涅槃之理，寂然不動，妙絕無為，故曰不動。



### 法相辭典

★雜集論八卷十六頁雲：何故此滅，復名不動？永離一切散動故。離諸境界戲論散動，故名不動。

★二解　如如來功德六相中說。

★三解　俱舍論二十八卷十頁雲：契經中說：三定有動；第四、不動。依何義說？頌曰：第四名不動。離八災患故。八者、謂尋伺四受入出息。論曰：下三靜慮名有動者；有災患故。第四靜慮名不動者；無災患故。災患有八。其八者何？尋、伺、四受、入息、出息。此八災患，第四都無。故佛世尊，說為不動。然契經說：第四靜慮，不為尋伺喜樂所動。有餘師說：第四靜慮，如密室燈，照而無動。



### 丁福保佛學大辭典

【菩薩】見不動明王條。

參照：<a href="/dict/不動明王">不動明王</a>



