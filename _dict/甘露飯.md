---
title: 甘露飯
source: deerpark.app
---

### 丁福保佛學大辭典

【人名】梵名阿彌都檀那Amṛtodana，釋種師子頰王之子，釋尊之叔父也。父為師子頰王，諸經論多一致，但五分律十五以之為尼休羅，眾許摩訶帝經二以為星賀賀努。又其兄弟有異說，起世經十，起世因本經十，佛本行集經五，及智度論三，以為有淨飯等三兄一妹。眾許摩訶帝經二，五分律十五，彰所知論上，以為唯有三兄。十二遊經以為有一兄二弟。有部律破僧事二以為有三兄四姊妹。報恩經二以為有二兄。至於其子，起世經等為提婆阿難二人。眾許摩訶帝經更加一女。佛本行集經及智度論為摩訶男，阿[少/(兔-、)]樓馱二人。五分律為婆婆及拔提。報恩經以為唯有一女。傳不明。


