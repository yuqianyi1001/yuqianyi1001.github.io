---
title: 大地四輪
source: deerpark.app
---

### 丁福保佛學大辭典

【名數】一風輪。以有情之業力先於最下依止虛空，而生風輪，其廣無數，厚有十六億踰繕那。如是風輪，其體堅密。假令有一大諾健那以金剛輪奮威擊之，金剛碎，而風輪無損。二水輪。又以有情之業力起大雲雨，澍於風物上成積水輪。如是水輪於未凝結之位，深有十一億二萬踰繕那。三金輪。有情之業力，起別風搏擊此水上結為金，如熟乳之凝結為膜。故減水輪而厚八億，其餘轉成金輪，厚有三億二萬，與水金二輪之廣相等，其經十二億三千四百半。已上為俱舍論世間品所說。於此加所依之虛空輪，稱為四輪。



### 佛光大辭典

據俱舍論分別世品載，器世間（物質世間）之形成，系以四輪所構成，即：(一)風輪，由有情之業力，先于最下依止虛空而生風輪，其廣無數，厚十六億u繕那；其體堅密，如以金剛輪奮威擊之，則金剛碎而風輪無損。(二)水輪，又由有情之業力，起大雲雨，澍于風輪上，積水成輪，如是水輪于未凝結之位，深有十一億二萬u繕那。(三)金輪，由有情之業力，感別風起，搏擊此水，上結成金，如熟乳之凝結為膜，厚有三億二萬u繕那，與水、金二輪之廣相等，其直徑有十二億三千四百半u繕那。此三輪加上其所依之虛空輪，共為四輪，稱大地四輪。﹝俱舍論卷十一﹞


