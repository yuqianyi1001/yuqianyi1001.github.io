---
title: 善巧安心
source: deerpark.app
---

### 三藏法數

善巧安心者，善以法性自安其心也。以法性為所安，以寂照為能安。寂即是止，照即是觀。若信此心但是法性，則起是法性起，滅是法性滅；了其實不起滅，妄謂起滅，如是體達功成，法界俱寂，是名為止。若觀察此心體是無明，無明癡惑，即是法性；無明、法性，本來皆空，空亦不可得。法界洞朗，名之為觀。若離法性無安心處，若離止觀無安心法。由上發心不悟，故用此方便善巧，令心得安也。



### 丁福保佛學大辭典

【術語】十乘觀法之第三。以種種善巧之方術安住我心也。



### 佛光大辭典

天台宗十乘觀法之第三種。為善巧安心止觀之略稱。謂巧妙運用止觀，使心安住于法性之中。此一觀法，除上根者外，為中下二根必修觀法之一。﹝摩訶止觀卷五上﹞（參閱‘十乘觀法’463）


