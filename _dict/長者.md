---
title: 長者
source: deerpark.app
---
### 佛光大辭典

梵語śreṣṭhin（音譯室隸瑟□），或 gṛha-pati（音譯疑叻賀缽底）；巴利語seṭṭhin，或 gaha-pati。為家主、居士之意。一般則通稱富豪或年高德劭者為長者，如雜阿含經卷五所載，那拘羅長者已一二○歲，年耆而根熟。又增一阿含經卷三清信士品列舉多位特出之長者，如第一智慧之質多長者，降伏外道之掘多長者，能說深法之優波掘長者，福德盛滿之^利長者，大檀越主之須達長者，門族成就之泯兔長者。然據翻譯名義集卷二長者篇載，印度稱豪族、富商巨賈為長者；此則異于前記阿含經之說法，亦大異于我國素以耆年高德者稱為長者之風習。又日本所謂之長者，亦含有長老耆宿之意，如藤原氏長者、源氏長者等。

此外，法華經文句卷五上舉出三種長者，即：(一)世間長者，具有姓貴、位高、大富、威猛、智深、年耆、行淨、禮備、上嘆、下歸等十德者。(二)出世長者，即指佛。佛生于真如實際之中，功成道著，十號無極，法財萬德悉皆具滿，十力雄猛而善能降伏諸魔與外道，于一心三智無不通達，故亦稱出世佛大長者。(三)觀心長者，即具有觀心之智之大智者，其觀心之智從實相而出，了知于三諦中含藏一切功德，而善能以正觀之慧降伏染著之心，一一徹見中道與權實等事理諸法。﹝法華經卷二譬喻品、梵語雜名、法苑珠林卷五十六、慧苑音義卷下﹞（參閱‘長者十德’3601）



### 陳義孝佛學常見辭彙

１．年長或分尊的人。２．尊稱有道德的人。



### 丁福保佛學大辭典

【雜名】梵語曰疑叻賀鉢底Dṛha－pati，積財具德者之通稱。如須達長者等。法華玄贊十曰：「心平性直，語實行敦。齒邁財盈，名為長者。」又，年長者之稱。孟子曰：「徐行後長者。」又，顯貴者之稱。史記曰：「門外多長者車轍。」又，謹厚者之稱。漢書曰：「寬大長者。」



