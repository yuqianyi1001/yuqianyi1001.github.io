---
title: 精進覺支
source: deerpark.app
---

### 陳義孝佛學常見辭彙

見七覺分條。



### 法相辭典

★法蘊足論七卷十五頁雲：雲何精進覺支？謂世尊說：若聖弟子、為令已生惡不善法斷故；起欲、發勤精進、策心、持心。為令未生惡不善法不生故；起欲、發勤精進、策心、持心。為令未生善法生故；起欲、發勤精進、策心、持心。為令已生善法堅住不忘修滿倍增廣大智作證故；起欲、發勤精進、策心、持心。彼修如是四正勝時，所有無漏作意相應諸勤精進勇健勢猛熾盛難制勵意不息，總名精進。亦名精進根。亦名精進力。亦名精進覺支。亦名正勤。是聖出世無漏無取道隨行道俱有道隨轉，能正盡苦，作苦邊際。諸有學者、如所見諸行，思惟觀察，令至究竟；于諸行中，深見過患。于永涅，深見功德。若阿羅漢、如解脫心思惟觀察，令至究竟，所有無漏作意相應諸勤精進、乃至勵意不息，是名精進覺支。



### 丁福保佛學大辭典

【術語】見七覺分條。

參照：<a href="/dict/七覺分">七覺分</a>


