---
title: 三種忿怒
source: deerpark.app
---

### 丁福保佛學大辭典

【術語】就胎藏界三部分別忿怒王為三種也。諸部要目曰：「不動尊，為佛部忿怒。忿怒鉤，蓮華部忿怒。軍荼利，金剛部忿怒。」大日經義釋七曰：「蓮華部眷屬以馬頭為忿怒明王，金剛眷屬以月黶為忿怒明王（已上為金剛部與蓮華部），釋迦眷屬以無能勝為忿怒明王。今毘盧遮那自教迹中以聖不動降三世為忿怒明王。」（已上為佛部）。演密鈔十曰：「如大悲漫荼羅，從中胎流出外第三院。如來部以不動尊為忿怒，金剛部月黶尊為忿怒，蓮華部毘俱胝為忿怒。以此等忿怒之火，降伏無始無明等魔，引入中胎皆見遮那。」


