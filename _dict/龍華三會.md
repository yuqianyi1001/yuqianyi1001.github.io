---
title: 龍華三會
source: deerpark.app
---

### 陳義孝佛學常見辭彙

彌勒佛將來在華林園中龍華樹下成道，開三番法會，度盡上中下三根的眾生，叫做龍華三會。



### 丁福保佛學大辭典

【術語】彌勒佛於華林園中龍華樹下成道，開三番法會，度盡上中下三根之眾生，故曰龍華三會。羅什譯之彌勒下生經曰：「坐龍華菩提樹下，得阿耨多羅三藐三菩提。在華林園，其園縱廣一百由旬，大眾滿中。初會說法，九十六億人得阿羅漢。第二大會說法，九十四億人得阿羅漢。第三大會說法，九十二億人得阿羅漢。彌勒佛既轉法輪，度天人已，將諸弟子入城乞食。」增一阿含經四十四曰：「爾時去雉頭城不遠，有道樹名曰龍華。高一由旬，廣五百步。時彌勒菩薩坐彼樹下成無上道果。（中略）爾時彌勒初會八萬四千阿羅漢，第二會有九十四億人，第三之會九十二億人民，皆是阿羅漢，亦復是我遺法弟子。」心地觀經二曰：「若有得聞此心地觀報四恩品，（中略）若命終時即得往生彌勒內宮，覩白毫相，超越生死。龍華三會，當得解脫。」



### 佛光大辭典

指彌勒菩薩于龍華樹下成道之三會說法。又稱龍華會、龍華三庭、彌勒三會、慈尊三會。略稱龍華。乃佛陀入滅後五十六億七千萬年（另有說五十七億六千萬歲、五十六億萬歲者），彌勒菩薩自兜率天下生人間，出家學道，坐于翅頭城華林園中龍華樹下成正等覺，前後三次說法。于昔時釋迦牟尼佛之教法下未曾得道者，至此會時，以上中下三根之別，悉可得道。

據菩薩處胎經卷二‘三世等品’所載，龍華三會中，第一會說法度眾九十六億，乃受釋尊之五戒者；第二會度眾九十四億，乃受持三歸者；第三會度眾九十二億，乃一稱南無佛者。然于賢愚經卷十二波婆梨品、大智度論卷三等所載之三會度眾人數則略有?出入。

古來即盛行願于彌勒佛出世時再生人間、逢遇三會之說法，如出三藏記集卷十二法苑雜緣原始集目錄序舉出宋明皇帝初造龍華誓願文、京師諸邑造彌勒像三會記、齊竟陵文宣王龍華會記等。又北魏太和二十三年（499）十二月比丘僧欣造立之彌勒像光背銘，即記載彌勒出現之時，其願再生人間成為王侯、參預龍華之說法；具此種造像銘之佛像，後世亦留傳不少。

此外，供養彌勒佛之法會及灌佛會，亦稱為龍華會。據荊楚歲時記龍華會條載，四月八日諸寺備辦種種齋食，以五香水浴佛作龍華會，以象征彌勒之下生。﹝彌勒下生經、彌勒大成佛經、觀彌勒上生經、一切智光明仙人慈心因緣不食肉經、大毗婆沙論卷?一三五﹞


