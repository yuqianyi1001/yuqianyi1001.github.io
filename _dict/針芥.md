---
title: 針芥
source: deerpark.app
---

### 丁福保佛學大辭典

【譬喻】仰針於地，自天上投芥子，欲適中其針鋒甚難。以譬佛出世之難遇也。南本涅槃經純陀品曰：「芥子投針鋒，佛出難於是。」天名疏曰：「仰針於地，梵宮投芥，墮在針鋒。此事甚難，值佛生信復難於是，生信聞法復難於是。」止觀五曰：「墜芥豈得下貫針鋒。」



### 佛光大辭典

又作針鋒。仰一針于地，自天上投一芥子，欲適巧投中針鋒甚難，以此比喻值佛出世之難。﹝南本涅經純陀品、摩訶止觀卷五﹞


