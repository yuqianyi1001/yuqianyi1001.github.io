---
title: 四摩
source: deerpark.app
---
### 佛光大辭典

為梵語śima 之音譯。即戒場、布薩界。又作四摩室。四摩，乃‘界’之義，作結界解。為布薩（共住而行說戒懺悔之儀式）等重要行事時，比丘參集之界區。住于同一結界（四摩）內之比丘眾，有必須參集于所規定的界區之義務。此系為防範由遠地前來參集而過度勞苦，或同一住處有不和合之現象而制定。後世寺院門前之結界石，即為四摩之標柱。﹝四分律疏（法礪）卷七末、四分律隨機羯磨疏卷二上﹞（參閱‘結界’5181）



### 丁福保佛學大辭典

【術語】Śima又云四摩室。為戒場，即布薩界之梵語也。譯曰別住。法礪四分疏七末曰：「明了論西音名為四摩室，此方翻名稱為別住。彼疏解云：此云布薩界，或稱戒境者非正翻名，謂此住處與餘住處各不相通，於此作法，不須取餘住處，故云別住。別住不同，有十七種。」羯磨疏二上曰：「明了論疏解云：本音四摩，此正翻云別住是也。諸本云布薩界及戒場者，非正本音，所以名別住者，謂此住作法與餘住不相通。」譯為別住不當。四摩乃界之義。即結界也。上出之兩解非正者為正翻。指布薩時，比丘參集之境界。即住於同一結界（四摩）內之比丘等，有必須參集於界內所定地之義務。是為防彼由遠地參集勞苦與在同一住處有不和合者，而制之。後世寺院門前之結界石，即四摩之標柱也。參照結界條。

參照：<a href="/dict/結界">結界</a>



