---
title: 大護印
source: deerpark.app
---

**來源：丁福保佛學大辭典**

<p>【印相】順於如來藏申二水指（第四指），使指頭相柱如山峰，其二火指（中指），頭亦相柱稍屈如連環狀，又開二空指（大指），相去二寸已下，即是。真言曰：南磨薩婆怛他揭帝弊（歸命一切如來等），薩婆佩也微揭帝弊（能除一切悕障等也，亦是嘆佛歸命也），微濕囀目契弊（種種門也亦是巧妙養也，諸佛巧現種種功德力也），薩婆他（徧也，謂一切時一切處一切方處也），唅欠（訶是因義欠空義也，點又是空，空淨一切因又復空者此空亦空也），囉吃灑（擁護也，非但護二乘亦護一切諸佛由此故不捨有情常於佛事無有休息不住寂滅也），摩訶沫麗，（大力也，即是如來十種智力也），薩婆怛他揭多（一切如來也），本眤也寧社帝（生也，言此力從如來功德生也），吽吽（第一恐怖他除其障也，第二為令滿佛三德故也，重言讀極怖之也），怛囉吒怛囉吒（攝伏也，攝伏內外障，又為成佛法身故重言之），阿缽囉底訶帝（是無害也，無障義也），莎訶（成就）。（Namaḥ sarva－tathāgatebhyaḥ，Sarva－Apāya'－vigatebhyo，viśvamukhebhyaḥ，Sarvathā Haṁ Khaṁ Rākṣasī mahabali Sarva－tathāgata－punyo nirjāti，Hūṁ Hūṁ Traṭa Trata apratihatisvāhā。又此名無堪忍大護，彼之威光猛盛，譬如初生小兒不堪見烈日之光，此亦一切不能堪忍而映奪之，故名無能堪忍大護。見義釋十。</p>
