---
title: 空拳
source: deerpark.app
---
### 丁福保佛學大辭典

【雜語】空手作拳以誑小兒也。寶積經九十曰：「如以空拳誘小兒，示言有物令歡喜，開手拳空無所見，小兒於此復號啼。如是諸佛難思議，善巧調伏眾生類，了知法性無所有，假名安立示世間。」智度論二十曰：「我坐道場時，智慧不可得。空拳誑小兒，以度於一切。」證道歌曰：「空拳指上生實解。」梵Riktamuṣṭi。



