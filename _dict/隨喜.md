---
title: 隨喜
source: deerpark.app
---
### 佛光大辭典

梵語anumodana，巴利語同。謂見他人行善，隨之心生歡喜。法華經卷六隨喜功德品載，聽聞經典而隨喜，次次累積，功德至大。大智度論卷六十一則謂，隨喜者之功德，勝于行善者本人。隨喜一詞，亦引申為參與佛教儀式。于天台宗，為五悔（滅罪修行之懺法）之一，亦為五品弟子位之初品。

據法華玄論卷十載，隨喜有二種：(一)通隨喜，謂若見、若聞、若覺、若知他人造福，皆隨而歡喜。(二)別隨喜，依五十功德之說，特指聞法華經，隨而歡喜。又謂大小二乘之隨喜不同，大乘之隨喜廣通三世十方諸佛及弟子，小乘僅局限于三世佛；大乘隨喜法身之功德，小乘僅隨喜蹟身之功德；大乘之隨喜通于漏、無漏，小乘之隨喜唯限有漏心。

此外，或以隨喜為隨己所喜之意，如以布施為例，富者施金帛，貧者施水草，各隨所喜，皆為布施。﹝北本大般涅經卷一壽命品、大乘三聚懺悔經、瑜伽師地論卷四十四、修懺要旨、觀經疏散善義﹞（參閱‘五悔’1132）



### 三藏法數

謂隨他修習善因，喜他得成善果，是為隨喜。



### 陳義孝佛學常見辭彙

１．見人做善事或離苦得樂而心生歡喜。２．隨著自己的歡喜。



### 丁福保佛學大辭典

【術語】見人之善事，隨之歡喜之心也。法華玄贊十曰：「隨者順從之名，喜者欣悅之稱，身心順從，深生欣悅。」修懺要旨曰：「隨他修善，喜他得成。」勝鬘經曰：「爾時世尊，於勝鬘所說攝受正法大精進力，起隨喜心。」又謂隨己所喜，譬如布施，富施金帛，貧施水草，各隨所喜，皆為布施。按五悔中有隨喜一科，觀行即五品經之第一為隨喜品，法華經之隨喜功德品，為說此隨喜之功德者。又遊謁寺院，亦曰隨喜。杜甫詩曰：「時應清盥罷，隨喜給孤園。」



