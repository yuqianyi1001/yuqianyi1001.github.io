---
title: 醍醐喻
source: deerpark.app
---

### 丁福保佛學大辭典

【譬喻】天台依涅槃經喻之於第五時之法華涅槃。真言依六波羅蜜經譬之於陀羅尼藏。其他諸宗各喻其自宗。涅槃經十四曰：「譬如從牛出乳，從乳出酪，從酪出生蘇，從生蘇出熟蘇，從熟蘇出醍醐。醍醐最上，若有服者，眾病皆除。所有諸藥，悉入其中。善男子！佛亦如是。從佛出生十二部經，從十二部經出修多羅，從修多羅出方等經，從方等經出般若波羅蜜，從般若波羅蜜出大涅槃，猶如醍醐，言醍醐者喻於佛性。」六波羅蜜經一曰：「一素呾纜，二毘奈耶，三阿毘達磨，四般若波羅蜜多，五陀羅尼門。此五種藏教化有情，隨所應度而為說之。（中略）此五法藏譬如乳酪生蘇熟蘇及妙醍醐，契經如乳，調伏如酪，對法教者如彼生蘇，大乘般若猶如熟蘇，總持門者譬如醍醐。醍醐之味，乳酪蘇中微妙第一，能除諸病，令諸有情自心安樂。總持門者，契經中最為第一，能除重罪，令諸眾生解脫生死，速證涅槃安樂法身。」



### 佛光大辭典

即以醍醐比作最上正法之譬喻。醍醐乃由牛乳鍊制而成之酥酪，為牛乳中最高之美味；經典中每以醍醐比喻涅、佛性、真實教。如天台宗，依涅經以醍醐比喻五時教判中之法華涅時。密宗則依六波羅蜜經以醍醐比喻陀羅尼藏。其他諸宗亦均以醍醐比喻自宗之最上至極之教法。﹝北本大般涅經卷十四聖行品、大乘理趣六波羅蜜多經卷一﹞


