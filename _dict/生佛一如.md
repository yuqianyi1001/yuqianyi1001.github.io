---
title: 生佛一如
source: deerpark.app
---

**來源：陳義孝佛學常見辭彙**

<p>又名生佛一體，或生佛不二，意謂眾生與佛的體性平等毫無差別。</p>

**來源：丁福保佛學大辭典**

<p>【術語】又曰生佛一體，生佛不二等。生者，迷之眾生，佛者，悟之佛陀，一如者，無差別之義也。或曰凡聖一如。謂為迷悟不二亦同。即煩惱即菩提，生死即涅槃之意也。寶積經曰：「眾生如即如來如，如來如即眾生如，眾生如來無二無別。」不增不減經曰：「眾生界即法身，法身即眾生界，此二法者義一名異。」華嚴經曰：「心佛及眾生是三無差別。」涅槃經曰：「一切眾生悉有佛性。」寶筴經曰：「佛界眾生界，一界無別界。」即是。是實大乘之通談也。但說義有左右。或謂法有性相，攝相歸於性故為生佛不二。是相宗之意也。唯識述記一本曰：「攝相歸性，皆如為體。故經說言，一切亦如，至於彌勒亦如。」或謂法者俗有真空，生佛之異，俗諦上假名之差別而巳。真諦之法性，眾生性空，佛陀亦性空。性空平等，故為生佛不二。是空宗之意也。觀經散善義曰：「生死無為亦空，凡聖明闇亦空，世間六道出世間三賢十聖等，若望其體性，畢竟不二。」或謂真心一體，有不變隨緣之二義，以隨緣故，有生佛之相。以不變故，生佛之性為一味。或謂法界之體，修性不二，眾生修惡之性，即佛界性惡之德。此性惡圓明，名之為佛，故為生佛不二。是等皆性宗之意也。起信論義記曰：「不變性而緣起染淨恒殊，不捨緣而即真，凡聖致一。」妙宗鈔上曰：「良由眾生性具染惡，不可變異。其性圓明，名之為佛。」巳上總就理性上論不二也。若就華嚴之事事無礙法界，天台之十界互具，真言之六大無礙之義，則直爾於事相上有不二之義。</p>

**來源：佛光大辭典**

<p>謂眾生本具之理性與諸佛之法身，乃平等無差別。又作迷悟不二、生佛不二、生佛平等、佛凡一體、凡聖一如、凡聖不二。謂眾生與佛，二者非個別之存在，乃相即不二，其間含有煩惱即菩提、生死即涅之意。此在天台宗依諸法實相之理，密宗則依六大一實之說，二者所據雖不一，但均不以為由後天實踐所得，乃我人本具之德。不增不減經（大一六·四六七上）：‘第一義諦者，即是眾生界；眾生界者，即是如來藏；如來藏者，即是法身。（中略）是故舍利弗！不離眾生界有法身，不離法身有眾生界；眾生界即法身，法身即眾生界。舍利弗！此二法者，義一名異。’大乘止觀法門卷一（大四六·六四三下）：‘若就心體平等，即無修與不修、成與不成，亦無覺與不覺，但為明如如佛，故擬對說為覺也。又復若據心體平等，亦無眾生、諸佛與此心體有異，故經偈雲：“心、佛及眾生是三無差別。”然復心性緣起法界，法門法爾不壞，故常平等、常差別。常平等，故心、佛及眾生是三無差別；常差別，故流轉五道，說名眾生，反流盡源，說名為佛。’﹝諸佛無行經卷下、力莊嚴三昧經卷中、究竟一乘寶性論卷三、卷四、十不二門指要鈔卷下﹞</p>
