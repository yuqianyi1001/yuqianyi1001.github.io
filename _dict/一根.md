---
title: 一根
source: deerpark.app
---

### 三藏法數

﹝出楞嚴經﹞ 一根，即耳根也。蓋由此方之人，耳根最利，聞法易入。故文殊選揀圓通之門，取耳根為第一也。然以耳根為圓通門者，特假其通入而已，必期脫去聲塵，反聞自性，然後為復本歸源之至。一根既然，諸根亦寂。經云：一根既返源，六根成解脫。是也。（六根者，眼根、耳根、鼻根、舌根、身根、意根也。）



### 丁福保佛學大辭典

【術語】一類之根性也。妙玄一上曰：「一根一緣，同一道味。」

為眼等六根任何根之一。楞嚴經六曰：「一根既返源，六根成解脫。」



### 佛光大辭典

(一)又作一機。指耳根。閻浮提眾生雖六根具足，然以耳根最銳利，聞法易入，能圓通無上道，故有‘一根’之稱。

(二)謂某一種根性。即受同一種教之根器。

(三)指眼、耳、鼻、舌、身、意等六根中之任何一根。


