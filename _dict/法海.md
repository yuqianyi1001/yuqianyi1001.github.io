---
title: 法海
source: deerpark.app
---
### 佛光大辭典

(一)謂佛法廣大，深遠遼闊猶如大海。維摩詰經佛國品（大一四·五一九下）：‘為現三寶于世間，佛所說法開化人，終已無求常寂然，上智愍度老死畏，當禮法海德無邊。’

(二)唐代僧。曲江（廣東）人。初見六祖，問即心即佛之義，言下頓悟。師集錄六祖大鑑（慧能）禪師于韶州大梵寺說法之內容，而成法寶壇經，記載六祖之語要、出世因緣等，理趣甚深，盛行于世，為後來禪宗之宗經。生卒年、生平皆不詳。

(三)唐代僧。丹陽人，俗姓張。字文允。少出家于潤州（江蘇）鶴林寺，博通經論，圓入一性。天寶年中，參與揚州法慎律師講席。與抒山畫公為忘年交，嘗共編纂韻海鏡源，為世所重。生卒年均不詳。﹝全唐文卷九一五﹞



### 丁福保佛學大辭典

【譬喻】佛法廣大難測，譬之以海。維摩經佛國品曰：「當禮法海德無邊。」無量壽經上曰：「深諦善念諸佛法海。」大集經五十六曰：「法山欲崩頹，法海當復竭。」



