---
title: 離垢地
source: deerpark.app
---

**來源：陳義孝佛學常見辭彙**

<p>菩薩十地之一。見菩薩十地條。</p>

**來源：法相辭典**

<p>★瑜伽四十八卷二頁雲：遠離一切犯戒垢故；名離垢地。由離一切犯戒垢故；即此名為增上戒住。彼離垢地，當知即此增上戒住。如增上戒住、廣說其相。</p><p>★二解　瑜伽七十八卷三頁雲：遠離一切微細犯戒；是故第二、名離垢地。</p><p>★三解　攝論三卷二頁雲：何故二地、說名離垢？由極遠離犯戒垢故。世親釋七卷十七頁雲：何故二地名為離垢？由此地中，性戒成就；非如初地，思擇護戒。性戒成故；諸犯戒垢，已極遠離。無性釋七卷二十頁雲：由極遠離犯戒垢者：謂此地中、性戒成故；遠離一切毀戒穢垢。</p><p>★四解　顯揚三卷一頁雲：二、離垢地。謂諸菩薩、住此地中，先善修治初地行故；超過一切聲聞獨覺地，證得極淨妙屍羅蘊，對治一切微犯戒垢。是故此地，名為離垢。</p><p>★五解　成唯識論九卷十三頁雲：二、離垢地。具淨屍羅，遠離能起微細毀犯煩惱垢故。</p>

**來源：三藏法數**

<p>謂由盡佛境界，明了諸法異性而入於同，若見有同，即非離垢；同性亦滅，斯為離垢。經云：異性入同，同性亦滅，名離垢地。</p>

**來源：丁福保佛學大辭典**

<p>【術語】菩薩行位十地第二之名。具清淨之戒行，離煩惱之垢染，故名。唯識論九曰：「離垢地，具淨尸羅，遠離能起微細毀犯煩惱垢故。」</p>

**來源：佛光大辭典**

<p>梵語vimalā-bhūmi，音譯維摩羅普。又作離垢、無垢地、淨地、具戒地。菩薩修行五十二階位中十地位之第二位。入于此地得守清淨戒行，遠離煩惱垢染。又以此地具足三聚淨戒故，亦稱具戒地。﹝六十華嚴經卷二十三、成唯識論卷九﹞</p>
