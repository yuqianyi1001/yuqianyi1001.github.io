---
title: 山海空市
source: deerpark.app
---

### 丁福保佛學大辭典

【雜語】止觀七曰：「若覺無常過於暴水猛風掣電，山海空市無逃避處。」輔行曰：「法句經二云：昔有梵志兄弟四人，各得神通。知後七日一時皆死，共議之。我等四人有五通力，翻覆天地，捫摸日月，寧不可避死乎？一人云：吾入大海下至地，上出水。一人云：吾入須彌之腹，還合其山。一人云：吾轉舉於空中。一人云：吾入大市之中。皆云避於如是處，無常之殺鬼，豈知我處耶？議畢，謁王述其意而去。過七日市監奏王曰：『有一梵志卒死市中，王云一人已死，餘三豈免？』」法句譬喻經二，舉此因緣。見殺鬼條。

參照：<a href="/dict/殺鬼">殺鬼</a>



### 佛光大辭典

形容無常逼迫，令人無可逃遁之用語。蓋無常之于諸有情，如影隨形，其威勢遠過于暴水、猛風、掣電，縱任逃隱至山林、海底、空中、市井等處，亦無法分秒避除其緊密之追逼。據法句譬喻經卷一載，昔時有四位梵志兄弟，皆得神通，一日預知七日後皆當命終，遂共議以神通力逃遁之，一人入于大海，一人鑽入須彌山山腹，一人轉舉于空中，一人入于大市中，然七日之後，無常逼及，此四梵志終不免一死。故經論中常以‘山海空市’比喻無常之逼迫。﹝婆羅門避死經﹞（參閱‘婆羅門避死經’4469）


