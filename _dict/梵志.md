---
title: 梵志
source: deerpark.app
---

**來源：陳義孝佛學常見辭彙**

<p>１．志求生於梵天的人。２．在家的婆羅門。３．指一切外道出家人。</p>

**來源：丁福保佛學大辭典**

<p>【術語】Brahmacārin，婆羅門四時期之一。又志求梵天之法者云梵志。瑜伽倫記十九曰：「梵者西國音，此翻為寂靜，謂涅槃也。志是此方語，志求於梵，故云梵志也。」婆沙論三十四曰：「婆羅門至彼王所，王言：梵志從何所來？」增一阿含經四十一曰：「沙門名息心，諸惡永已盡。梵志名清淨，除去諸亂想。」演密鈔二曰：「梵志者，梵淨也。謂以淨行為志者名為梵志。」俱舍光記十二曰：「婆羅門，此云梵志。」</p><p>對尼乾子謂在家之婆羅門云梵志。法華文句記九曰：「在家事梵，名為梵志。出家外道，通名尼乾。」又一切外道之出家者名梵志。智度論五十六曰：「梵志者，是一切出家外道，若有承用其法者亦名梵志。」</p>

**來源：佛光大辭典**

<p>梵語brāhmaṇa。(一)音譯婆羅門、梵士。意譯淨裔、淨行。又稱淨行者、淨行梵志。婆羅門志求住無垢清淨得生梵天，故有此稱。玄應音義卷十八載，婆羅門應作婆羅賀磨，意指承習梵天之法者。自稱由梵天之口而生，為四姓中之最殊勝者，故獨取梵之名。瑜伽論記卷十九之上載，梵為西國之言，譯為寂靜、涅；志為本地語，矢志求梵，故合稱梵志。散見于經典中之長爪梵志、螺髻梵志均為著名之佛弟子，亦可知皆出自婆羅門。又梵志之女，或志于梵道之女，稱為梵女。﹝中阿含卷四十八馬邑經、增一阿含經卷九、法句經卷下、大日經疏卷四﹞（參閱‘婆羅門’4463）</p><p>(二)通稱一切外道之出家者。大智度論卷五十六（大二五·四六一中）：‘梵志者，是一切出家外道，若有承用其法者，亦名梵志。’</p><p>(三)相對于‘尼幹（尼犍）’，而稱在家之婆羅門為梵志。法華文句記卷九上載，在家事梵稱為梵志，出家之外道通稱尼幹。然于法華經要解卷五所載則相反，在家之外道稱為尼犍，而出家之外道稱為梵志。</p>
