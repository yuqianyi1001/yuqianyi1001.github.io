---
title: 七大
source: deerpark.app
---

**來源：陳義孝佛學常見辭彙**

<p>地、水、火、風、空、見、識。地水火風是四大，空即虛空的本性，見即眼根的見性，識即八識。因為以上七大周遍於法界，所以叫做大。</p>

**來源：三藏法數**

<p>﹝出楞嚴經﹞ 大即體性圓融周遍無外之義。蓋由萬法不離地水火風而成，依空建立，因見有覺，因識有知，舉此七種，則自他依、正、色、心，一切萬法無不攝矣。然以眾生迷失本心，根塵對起，知見妄分，聽不出聲，見不超色，但於日鏡和合處見火起，月珠和合處見水生，各不相容，執相成礙，殊不知如來藏中，水火性空，本周法界，隨眾生心，循業發現。故世尊於楞嚴會上，開悟阿難及諸大眾，會七大萬法，皆歸如來藏，故說此七大之相也。（依、正、色、心者，依即所依國土；正謂正受果報，即能依之身也；色即色身；心即心識也。） 〔一、地大〕，麤為大地，細為微塵。析則成空，合聚為地。眾生昏迷，但見其相，不知地性融通，遍周法界，隨眾生心，循業發現，清淨本然，寧有方所，故名地大。（循業，即隨業也。） 〔二、火大〕，火性無我，寄於諸緣，如執鏡艾，對日火生。眾生昏迷，但見其相，不知火性融通，遍周法界，隨眾生心，循業發現。如一處執鏡，一處火生。遍法界執，滿世間起。起遍世間，寧有方所，故名火大。（火性無我者，言火性無體也。） 〔三、水大〕，水性不定，流息無恒。如執珠盤，對月出水。眾生昏迷，但見其相，不知水性融通，遍周法界，隨眾生心，循業發現。如一處執珠，一處水出，遍法界執，滿法界生。生滿世間，寧有方所，故名水大。 〔四、風大〕，風性無體，動靜不常，如人整衣，則有微風拂他人面。眾生昏迷，但知微風，不知風性，融通遍周法界，隨眾生心，循業發現。如一人整衣有微風出，遍法界拂，滿國土生。周遍世間，寧有方所，故名風大。 〔五、空大〕，空性無形，因色顯發，如人鑿井，出土一尺，中間則有一尺虛空。眾生昏迷，但見此空，不知性覺真空，遍周法界，隨眾生心，循業發現，如一井空，空生一井，十方虛空，亦復如是，圓滿十方，寧有方所，故名空大。 〔六、見大〕，見覺無知，因色空有。如朝明夕昏，一切色相，因見分析。眾生昏迷，但見明暗之相，不知性見精明，遍周法界，隨眾生心，循業發現，以由色空既遍，見亦周遍，六根互用，聞聽覺知，亦復如是。圓滿十虛，寧有方所，故名見大。（六根互用者，謂如眼見色，亦能聞聲、嗅香、知味、覺觸之類也。十虛，即十方虛空也。） 〔七、識大〕，識性無源，因於六種根塵而出，如根塵對起，分別妄生。眾生昏迷，但隨分別，不知性識明知，遍周法界，隨眾生心，循業發現，以由根境無邊，識亦無盡，含吐十虛，寧有方所，故名識大。（六種根塵者，根即眼耳鼻舌身意六根也。塵即色聲香味觸法六塵也。十虛者，十方虛空也。）</p>

**來源：丁福保佛學大辭典**

<p>【名數】楞嚴經所說。七大者地水火風空見識。上五大為該括一切六塵之境者。見者舉經中眼根見性之一，使例知其他耳根等之聽嗅嘗知，即眼耳鼻舌身意六根之作用也。因之又名根大（經三）。「如一見根見周法界。聽嗅嘗觸覺觸。妙德瑩然。徧周法界。圓滿十虛。寧有方所。循業發現。」識者六根六塵和合而生了別六塵之識心也。開則為六識。要之為六境六根六識之十八界也。大者周徧之義，地水火風空周徧法界，十方圓滿，根識之二大亦周徧法界，十方圓滿，故皆稱為大也。此中明根識二大之周徧法界，他經尚無所說，是本經之特別發明也。雖密教之六大無礙，亦無過於此。「當知了別見聞覺知圓滿湛然性非從所。兼彼虛空地水火風均名為七大。性真圓融皆如來藏。本無生滅。」</p><p>【術語】楞嚴經三就地水火風空見識之七法，明周徧法界之義，周徧法界者大之義也，此七法，性真圓融，皆如來藏，故種種法法無不周徧，無不含容，此為大之實義。大小乘中雖說四大五大六大，然是各持自相，地大不能徧於水大風大，水大不能容火大，豈成大之義哉，欲顯此義，故經中先就五陰，六入，十二入，十八界（是云四科），說明幻空性真之理，更說七大之義。此中第六之見大，為眼根之見性，舉一而其他耳根等之聞性等，可推而知，即六根之性也。故疏釋者通稱之為根大（案俱舍有根見識見之二說，而毘曇宗成立根見之義，今於有情世間為愚者依根見之說開顯能緣能了之真性也），然則地水火風空之五大為六境，見大為六根，識大為六識，但與十八界開合不同耳。世尊就十八界破凡夫所見幻化之相，顯圓融之真性，是七天之義也。詳見大條。</p><p>參照：<a href="/dict/大">大</a></p>

**來源：佛光大辭典**

<p>即色心萬法之體性，可大別為地大、水大、火大、風大、空大、見大、識大七種。又作七大性。地、水、火、風稱四大，為色法之體；加空大為五大，復加識大為六大。大，乃週遍法界之義。萬法之生成，不離四大，依空建立，依見有覺，因識有知。前五乃非情所具，後二則有情所兼；然舉七法該攝萬法。其中，地大稱萬法之堅性，火大為暖性，水大為濕性，風大為動性，空大為無礙之性，見大為覺知之性，識大為了別之性。即前五大約于六境，見大約于六根，識大約于六識，故與十八界僅有開合之不同。此七大非各各獨立之實性，乃真性如來藏觸緣所發動者。﹝大佛頂首楞嚴經卷三﹞</p>
