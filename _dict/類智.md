---
title: 類智
source: deerpark.app
---
### 佛光大辭典

梵語anvaya-jñāna。又作未知智、無生智。觀察色界、無色界諸行之四諦，而斷其煩惱之無漏智慧。為十智之一，十一智之一。因觀察欲界四諦之智稱為法智，故以觀察上二界四諦之智為類智，意謂二者同類。﹝集異門論卷七、俱舍論卷二十三﹞（參閱‘十智’472）



### 三藏法數

謂色界、無色界四諦以欲界四諦比類而觀，從是斷上二界見惑，發苦類等無漏之智，故名類智。



### 法相辭典

★集異門論七卷一頁雲：類智雲何？答：緣色無色界行諸無漏智，緣色無色界行因諸無漏智，緣色無色界行滅諸無漏智，緣色無色界行能斷道諸無漏智。復次緣類智、及緣類智地諸無漏智，是名類智。

★二解　發智論八卷四頁雲：雲何類智？答：于色無色界諸行、諸行因、諸行滅、諸行能斷道、所有無漏智。又于類智、及類智地所有無漏智。是謂類智。

★三解　品類足論一卷六頁雲：類智雲何？謂緣色無色界系諸行、諸行因、諸行滅、諸行能斷道、諸無漏智。復有緣類智及類智地諸無漏智，亦名類智。

★四解　入阿毗達磨論下三頁雲：于色無色界諸行及彼因滅加行無間解脫勝進道，並類智地中所有無漏智，名類智。隨法智生，故名類智。



### 丁福保佛學大辭典

【術語】觀欲界四諦之智，名為法智，觀上二界四諦之智，名為類智，以是為彼之同類故也。



