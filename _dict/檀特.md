---
title: 檀特
source: deerpark.app
---
### 丁福保佛學大辭典

【地名】又作檀德，檀陀，單多羅迦，彈多落迦Dantaloka，山名。譯曰陰山。西域記，謂此山在北印度健馱羅國。為往昔須大拏太於修菩薩行之處。西域記二曰：「昔蘇達拏太子擯在彈多落迦山，舊曰檀特山，訛也。（中略）跋虜城東北二十餘里至彈多落迦山，嶺上有窣堵波，無憂王所建。蘇達拏太子於此棲隱。」玄應音義五曰：「檀特山，或云單多羅迦山，或言檀陀山，此譯云陰山。然禪門記錄中多以之為悉達太子之苦行處，但未見經說。」祖庭事苑三曰：「普曜經云：世尊踰城出家至檀特山，始於阿藍迦藍處五年學不用處定。」明教之正宗記一曰：「太子年十九歲二月八日夜，乘馬出自北門，至檀特山。」檢普曜經無此文。



