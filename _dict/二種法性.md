---
title: 二種法性
source: deerpark.app
---

**來源：三藏法數**

﹝出地持經﹞ 法即軌則之義，性即不改之義。謂一切法性無改易，皆可軌則而修，故名法性。 〔一、實法性〕，謂一實之理，離虛妄相，本性平等，無有變易。一切諸佛莫不軌此法性修之而成正覺，是名實法性。 〔二、事法性〕，謂世間種種諸法，皆依於理，施設建立。所謂地水火風五陰等法，隨俗所知所見，雖屬於事實，不外乎法性之理，是名事法性。（五陰者，色陰、受陰、想陰、行陰、識陰也。）



### 丁福保佛學大辭典

【名數】法界有事理二種，法性亦然，一事法性，如地之堅性，水之濕性等是。二理法性，諸法平等之實性是。止觀曰：「地持明二法性：一事法性，性差別故。二實法性，性真實故。」



### 佛光大辭典

出自地持經卷一。法即軌則之義；性即不改之義。一切法性無有變易，皆可依軌則而修，故稱法性。可分為二種：(一)實法性，即一實之理，離虛妄相，本性平等，無有變易，一切諸佛莫不軌此法性修之成正覺。(二)事法性，即世間種種諸法，皆依于理，施設建立，如地、水、火、風、五陰等，隨俗所知所見，雖屬于事，然不外乎法性之理。


