---
title: 西方淨土
source: deerpark.app
---

**來源：陳義孝佛學常見辭彙**

<p>西方阿彌陀佛的極樂世界。</p>

**來源：丁福保佛學大辭典**

<p>【界名】念佛之言，雖通於諸佛，然諸大乘中念佛之言，獨限於西方之阿彌陀佛。其故以建念佛而使一切眾生往生佛國之誓願者，法界諸佛中獨阿彌陀一佛也。大日如來雖於九品往生阿彌陀三摩地集陀羅尼經說九字之真言，勸九品往生。釋迦佛雖於諸大乘經中說十方無量之佛，然讚佛而勸念佛往生者，獨彌陀佛也。故釋籤釋諸經所讚多在彌陀。藥師雖立十二大願，然於念我者，但使八大菩薩引導其人於西方極樂，不願使往生我國也。華嚴經入法界品，十方諸佛長子普賢菩薩為善財童子說一切菩薩總願之十大願王，更說大經總結之頌文，中言「願我臨欲命終時，面見彼佛阿彌陀等。」願於其土成就此十大願，度一切眾生也。普賢者，顯密皆以為主發菩提心之德，以其願行為三世十方諸佛菩薩之標准大本。故已來之佛，如此願已往生西方淨土而證菩提，未來之菩薩，自此往生西方極樂而證菩提。西方彌陀主五智中妙觀察智或轉法輪智，觀察一切眾生之機而轉妙法。故天台於止觀謂彌陀為法門之主。大日疏釋大日如來入西方蓮華部之阿彌陀三摩地說大日經具緣品，為所謂大悲生之嘉會壇曼荼羅（見嘉會壇條）（CBETA註：疑為見嘉會壇曼陀羅條）。又，密教立三品悉地。以天宮為下界悉地，十方淨土為中品悉地，密嚴國土為上品悉地。日本弘法之秘藏記，釋西方極樂即密嚴國土。日本覺鍐著五字九輪秘釋，特勸西方往生也。然則權實顯密，其道雖異，而其所歸，在於往生西方，證大菩提。四十八願中，曾無西方淨土之言，彌陀者，其身周徧法界，其土亦周徧法界也，故觀經說如來身是法界身，淨土論釋為究竟如虛空大無邊際。故本願有曰十方眾生，而不言為東方眾，豈淨土所在，得以東西南北指定之乎。西方云者，釋迦如來之方便也。東方日出處為萬物之發生，西方日沒處為萬物之終歸，故佛准世情特指定西方，而教眾生涅槃之大歸處也。</p><p>參照：<a href="/dict/嘉會壇曼陀羅">嘉會壇曼陀羅</a></p>

**來源：佛光大辭典**

<p>指西方極樂世界。又稱西方極樂淨土。略稱西方。即阿彌陀佛之極樂淨土。阿彌陀經（大一二·三四六下）：‘從是西方過十萬億佛土，有世界，名曰極樂；其土有佛，號阿彌陀，今現在說法。’又願求往生極樂者，稱西方行人、西方行者；其行法稱西方之業、西方之法。﹝觀無量壽經、轉經行道願往生淨土法事贊卷下﹞（參閱‘極樂世界’5481）</p>
