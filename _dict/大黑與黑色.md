---
title: 大黑與黑色
source: deerpark.app
---

**來源：丁福保佛學大辭典**

<p>【雜語】摩訶迦羅之譯，有大時與大黑二者。而大時之解，能盡神力之程。是為本義。大黑宜為傍義。大日經疏有閻魔之后黑闇女為摩訶迦羅，稱為闇夜神之一義。此黑義雖可為本義。然無關於今之大黑神。然則其黑色如寄歸傳所言，以油拭之，其像自然而黑無關於迦羅之本義可知。用香油塗體。以拂身之邪熱。印度一般之習也。但以之為降魔神，照密教之本義，則黑色不惟為降魔之色，胎藏界曼陀羅安置此天於北方，故黑色又與其神體相應者也。</p>
