---
title: 無漏道
source: deerpark.app
---

**來源：陳義孝佛學常見辭彙**

<p>二道之一。見二道條。</p>

**來源：三藏法數**

<p>謂般若波羅蜜能成就出世間無漏涅槃之果，是名無漏道。（梵語般若，華言智慧。梵語涅槃，華言滅度。）</p>

**來源：丁福保佛學大辭典**

<p>【術語】二道之一。謂三乘之人。離煩惱垢染之戒定慧。四諦中之道諦是也。分之為見修無學之三道。</p>

**來源：佛光大辭典**

<p>梵語anāsrava-mārga。又作出世間道、聖道。為‘有漏道’之對稱。相當于四諦中之道諦。即滅除煩惱、趣向涅之聖道。以四靜慮、未至定、中間定及下三無色（空無邊處、識無邊處、無所有處）等九地為所依而生起。于四善根位中，世第一法（于上忍位起無間善根之階位）之無間生苦法忍，為無漏之初起；就四沙門果之性而言，初果及第四果乃修無漏道所得者，第二及第三果則通于有漏、無漏二道。</p><p>無漏道有加行、無間、解脫、勝進等四道。其中，無間道為諸惑能斷之道，解脫道為正證解脫之道。下八地之修惑雖通于有漏斷（以有漏道斷煩惱），有頂地之染則唯有無漏道能斷之。蓋有頂地為三界九地中之最上地，此地所起之惑，有見惑、修惑之別，其中，見惑雖于見道一時斷之，而修惑則于修道以六行觀先斷下八地之七十二品，次以無漏智斷有頂九品中之下八品，稱為阿羅漢向，最後斷第九品，即是阿羅漢果。又俱舍論卷十七謂，無漏之斷道有等流、離系、士用、增上等四果，而無異熟果，即說明由無漏道不招感當來愛、非愛之異熟果。﹝大毗婆沙論卷六十六、俱舍論卷二十四、順正理論卷五十七﹞（參閱‘有漏’2452、‘定’3171、‘無漏斷’5132、‘道’5620）</p>
