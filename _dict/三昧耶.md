---
title: 三昧耶
source: deerpark.app
---

### 陳義孝佛學常見辭彙

１．平等的意思。２．內德外相平等的意思。３．本誓的意思。



### 丁福保佛學大辭典

【術語】Samaya，三昧耶之義甚多，時（一時佛在），會（大曾經），宗（顯宗論），平等，誓願，驚覺，除垢障也。秘藏記曰：「佛知眾生身中本來自性之理，與佛等無差別，而眾生不知己之本有本始兩覺與佛等，恒覆蔽於六塵煩惱而不能顯出，是故佛發悲願，垂我拔濟眾生如我之誓願。若有眾生歸依，則住於法界定自受法樂之如來驚覺，而不敢違越本願。影向行者之所以，真言印契加持護念。譬如國王自造法令不敢違犯，使他行之。眾生蒙佛之加持力，突破六塵之游泥，出現自心之覺理，如賴春雷之響而蟄蟲出地。知與佛等無差別者，是平等之義也。使如我而無異者。是誓願之義也，如來驚覺者，是驚覺之義也，眾生蒙佛之加持力而得益者，是除垢障之義也。如佛部，餘部亦同。如一佛，諸佛亦同。」


