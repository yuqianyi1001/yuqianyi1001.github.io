---
title: 互跪
source: deerpark.app
---

### 丁福保佛學大辭典

【雜語】左右兩膝，互著地而跪於地也。是乃梵土通俗之敬相，故因之又稱胡跪。此中佛法為左跪，即以右膝著地為通相，行事久時則交互而跪。歸敬儀曰：「言互跪者，左右兩膝交互跪地，此誦有所啟請悔過授受之儀也，佛法順右。」又曰：「經中以行事經久，苦弊集身。左右兩膝，交互而跪。」



### 佛光大辭典

行于印度、西域等地通俗敬儀之一。即左右兩膝交互跪地致敬。印度之習俗一般以左膝著地，佛教則以右膝著地，經中亦常有‘偏袒右肩，右膝著地，一心合掌’之語。依釋門歸敬儀卷下載，互跪系啟請、悔過或授受等儀式中所採取之跪姿，以右膝拄地，右足脛離地，右趾拄地，又左膝斜叉于右膝上，左趾拄地，翹懸左膝及兩足足脛，曲身前就，故能心有專志，至誠請悔，為比丘所行之敬禮，然以此跪法極易疲累，故比丘尼行長跪禮（雙膝著地）即可。然後世所採之互跪法，右膝著地，右承尻，左膝豎立，左踏地，全身安定，毫無危懼之狀，已失其本儀。﹝十誦律卷四十、四分律卷三十三、卷四十八、卷五十四、鼻奈耶卷三、根本薩婆多部律攝卷一、卷七、釋氏要覽卷中﹞


