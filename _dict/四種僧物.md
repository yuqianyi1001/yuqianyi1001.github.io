---
title: 四種僧物
source: deerpark.app
---

### 丁福保佛學大辭典

【名數】一，常住常住僧物，又曰局限常住僧物。約於界限而不通於餘寺。恒供別住之僧之僧物也。二，十方常住僧物，又曰四方常住僧物。義通十方，事限坊中之僧物。三，現前現前僧物，又曰當分現前僧物。比丘各自供身之資具。四，十方現前僧物，又曰四方現前僧物。情通十方內外，立共法，而遮分與十方僧，獨施與現前僧者。即如五眾輕少之遺物。

【名數】又曰四種常住：一，常住常住，眾僧之廚庫寺舍眾具華果樹林田園僕畜等也。是永定住於一處，非可分判者，故為常住物中之常住物也。二，十方常住，如日日供僧之常食，是取前常住常住，而入當日之常食者，是為屬十方僧之僧物，故云十方常住。簡言之，即十方僧之常住物也。三，現前現前，各比丘所屬之私物也。是為現前僧之現前物。四，十方現前，如亡僧所遺之經物。是為可分與十方僧為各比丘之現所屬者，故謂之十方現前。見行事鈔中之一。



### 佛光大辭典

又稱四種常住。乃將僧伽大眾受用之物資分為四類，即常住常住物、十方常住物、現前現前物、十方現前物。前二者系就常住僧物而分，後二者乃就現前僧物而分。(一)常住常住物，指大眾共用之廚庫、寺舍、眾具、花果、樹林、田園等，體通于十方而不可分用者，故為常住物中之常住物。(二)十方常住物，即指十方僧之常住物，如常供大眾之飯餅等物，其體通于十方，唯局限于本處受用。(三)現前現前物，各比丘所屬之私物，如衣藥類，系現前僧之現前物。(四)十方現前物，如亡僧所遺之經物，可分與十方僧，為各比丘之現前所屬者，故稱為十方現前物。﹝四分律刪繁補闕行事鈔卷中一隨戒釋相篇﹞


