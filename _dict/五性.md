---
title: 五性
source: deerpark.app
---

### 陳義孝佛學常見辭彙

法相宗將一切眾生的根機，分為五類，叫做五性。一、有可修成阿羅漢果的無漏種子者，名定性聲聞。二、有可修成辟支佛的無漏種子者，名定性緣覺。三、有可修成佛果的無漏種子者，名定性菩薩。四、兼有以上二種或三種的無漏種子，則將來所證之位，遇緣成熟，並不一定證何種果者，名不定性。五、並無以上三乘的無漏種子，但有可修成人天果的有漏種子者，名為無性。



### 三藏法數

﹝出華嚴經隨疏演義鈔﹞ 〔一、定性聲聞〕，因果不易，名曰定性，聞佛聲教而得覺悟名曰聲聞，謂惟習聲聞之因，而證聲聞之果，更不進求佛道，是名定性聲聞也。 〔二、定性緣覺〕，謂觀因緣生滅之法，覺悟真空之理，故曰緣覺。謂唯習緣覺之因，而證緣覺之果，更不進求佛道，是名定性緣覺也。 〔三、菩薩性〕，菩薩，梵語具云菩提薩埵，華言覺有情。謂菩薩悲智雙運，冤親等觀，廣利眾生，證菩提果，是名菩薩性也。 〔四、不定性〕，謂遇緣熏習，修行不定，若近聲聞而習聲聞法，若近緣覺而習緣覺法，若近菩薩而習菩薩法，各隨所習而成其性，是名不定性也。 〔五、無種性〕，無種者，無善種也。謂人撥無因果，不受化度，甘溺生死，不求解脫，是名無種性也。（撥者，絕也。）



### 丁福保佛學大辭典

【名數】法相宗所立。一切眾生之機類，分為五性，而定成佛不成佛：

一、定性聲聞，有可開阿羅漢果之無漏種子者。

二、定性緣覺，有可開辟支佛果之無漏種子者。

三、定性菩薩，有可開佛果之無漏種子者。

四、不定性，有二種三種之無漏種子者。此中有四種：一、菩薩聲聞不定，有佛果與羅漢果之二種子者。二、菩薩緣覺不定，有佛果與辟支佛之二種子者。三、聲聞緣覺不定，有羅漢果與辟支佛之二種子者。四、聲聞緣覺菩薩不定，有羅漢果與辟支佛與佛果之三種子者。

五、無性，無三乘之無漏種子，但有可開人天果之有漏種子者。

如此五性各別，故謂之為三無二有。以配於法華經之三草二木。詳見三草二木條。三無者：謂定性聲聞與定性緣覺與無性之三種，無佛種子而畢竟無成佛也。二有者：言定性菩薩與不定性之一分，以有佛種子而必可成佛也。

此五性各別之法門，為一宗之眼目，與華嚴天台之一乘家對抗者。玄奘慈恩於此，最為盡力。宋僧傳四（窺基傳）曰：「奘曰：五性宗法，唯汝流通，他人則否。」見唯識樞要上本，義林章一末諸乘章，法華玄贊一，同學鈔一之二。

參照：<a href="/dict/三草二木">三草二木</a>


