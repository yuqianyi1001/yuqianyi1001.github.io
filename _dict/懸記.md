---
title: 懸記
source: deerpark.app
---

### 丁福保佛學大辭典

【術語】懸者懸曠，懸遠也。遙記未來之事，謂之懸記。即豫言也。如楞伽經豫言龍樹之出世，摩耶經豫言馬鳴之降生。六祖壇經曰：「跋陀羅之懸記。」西域記曰：「昔釋迦佛懸記，當有國王於此勝地建窣堵波。」文句七上曰：「懸記，如化城品未來弟子也。」



### 佛光大辭典

即預言。特指佛預言未來之事。又作讖記、未來記。如雜阿含經卷二十三、阿育王經卷一等記佛陀入滅後百年阿育王出世之事；大乘入楞伽經卷六、入楞伽經卷十記龍樹等出世之事；摩訶摩耶經卷下記阿育王、屍羅難陀比丘、青蓮花眼比丘、寶天比丘及馬鳴、龍樹二大士等之出世，又有佛陀入滅後至一千五百年間大事之記載；佛臨涅記法住經記佛陀入滅後千年間事；大方等大集經卷五十五記佛陀入滅後二千五百年間大事。此等雖均採預言之形式記述，然其中多有于事件發生後所記錄者，故為經典史及印度教團史上珍貴之資料。﹝大法鼓經卷下、大毗婆沙論卷一二六、大乘法苑義林章卷二本﹞


