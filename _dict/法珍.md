---
title: 法珍
source: deerpark.app
---

### 丁福保佛學大辭典

【人名】元崔氏女子名法珍。後出家為尼。法名弘道。明刻方冊大藏緣起，陸光祖序云：「昔有女子崔法珍，斷臂募刻藏經，三十年始就緒。當時檀越，有破產鬻兒應之者。聖朝道化宏廣，越前朝遠甚，豈無勝心豪傑乎！不能倡而成之，而諉以為難。是丈夫之志，不如一女子也。」又馮夢禎序云：「宋元間，除京板外，如平江之磧砂，吳興之某寺，越之某寺某寺等，俱有藏板，不啻七八副，法道之盛，此其一端。迨國朝，僅有兩京之板，（中略）因記磧砂藏板緣起，弘道尼斷臂募化，弘道化後，其徒復斷臂繼之。更三世，其願始滿。吾儕丈夫，不能深心荷擔大法，鏤板流通，反一女子之不若。即生清世，遇佛乘，空手入寶山，豈不愧死。」



### 佛光大辭典

(一)南齊僧。生卒年不詳。住建康長樂寺。永明年中講演經論，名震一代。﹝續高僧傳卷八﹞

(二)元代比丘尼。蜀中人，俗姓崔，名法珍。出家為尼，法名弘道。居成都，鑑于元末經籍散落，流通失暢，于是發心募刻磧砂藏，遂斷臂募化，不舍寒暑，其徒亦能灸頂穿頰以佐之。四方信士大為感動，紛起解囊，乃至有傾家蕩產賣兒集資以響應者。募化工作共歷三十年，方始圓滿。然據道安之中國大藏經雕刻史話載，法珍尼師‘斷臂募刻’之藏經並非磧砂藏，而系金刻大藏經。謂大定十八年（1178），山西潞州之崔法珍將新雕之印本大藏經一藏，進獻金廷，在燕京聖安寺登壇受戒為比丘尼。二十三年，敕賜紫衣及‘宏教大師’之尊號。

另根據元一統志順天府志卷一、望月信亨佛教大辭典第八冊所載，崔法珍與弘道尼實為不同之二人，兩人皆有‘斷臂募化’之事蹟，崔法珍所募化者為金藏，弘道尼所募化者為磧砂藏，而一般人往往將此二人混同之原因，乃因崔法珍原在燕京聖安寺受戒，聖安寺于金熙宗皇統（1141～1148）初年受賜‘大延聖寺’之名，此一新寺名與磧砂延聖院同名，且因兩人事蹟類似，遂被視為同一人。

又據日人隨天所撰之‘緣山三大藏經緣起’載，于明朝南北二藏經完成之後，北藏深藏宮中，民間請印甚難，南藏雖可請印，然耗費重大，以致流通不易，遂有法珍尼師者，起而募刻方冊藏本，自斷其臂以示決心，歷三十年始成其功，即為方冊藏經之第一部。﹝金史紀事本末卷三十、明刻方冊大藏陸光祖序、馮夢禎序、王世貞序、法珍尼師斷臂刻藏考（念生）﹞


