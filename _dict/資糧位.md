---
title: 資糧位
source: deerpark.app
---
### 佛光大辭典

修集資糧之位。為唯識宗所立五種修行階位中之第一階位。又作資糧地、資糧道、集大聚位。即為趨往無上菩提，于地前初阿僧o劫修集施戒等種種諸善以為福智之資糧，此一階位即稱資糧位。然于此一階位未修真如觀，未能伏除能取、所取等二取之種子，而有煩惱、所知等二障，故所求之菩提、所修之行等皆廣大難修，于修行時，易生三種退屈，即：(一)聞無上正等菩提廣大深遠，心便退屈。(二)聞施等波羅蜜多甚難可修，心便退屈。(三)聞諸佛圓滿轉依極難可證，心便退屈。故須以引他已證大菩提者、省己意樂能修施等、引他粗善況己妙因等三事練磨自心，勇猛不退來對治之。于梁譯攝大乘論釋卷七，合並資糧、加行二階位，稱為信樂位。

另于瑜伽師地論卷二十二舉出十三種資糧道，即：(一)自圓滿，謂得人身而諸根無缺，已得淨信，遠離諸業障。(二)他圓滿，謂遇諸佛出世，聞正法而證之，並能對他人教授一己之所證。(三)善法欲，謂聞正法而得淨信，其後即出家學道。(四)戒律儀，謂安住于具足戒而守護別解脫律儀。(五)根律儀，謂住于正念，守護六根，盡量防遮各種過失之緣。(六)于食知量，謂思擇段食之過患，僅為維持色身而進用適量之食物。(七)于初夜、後夜常勤悟寤，修習瑜伽，遠離纏蓋，于善法之中，其心恆常勇猛精進。(八)住于正知，謂于往還、屈伸、飲食、語默等一切時、一切行之中，均如量如理，住于正知中。(九)善友性，謂安住禁戒，具足多聞，心無厭倦，並為他人宣說正法。(十)聞思正法，謂善能觀察思惟佛或佛弟子所說之法。(十一)無障礙，謂遠離一切障礙正法者。(十二)修惠舍，謂住于無貪之心，常行施舍一切物。(十三)沙門莊嚴，謂具足正信無諂、少欲聰慧、柔和賢善等沙門之功德。﹝成唯識論卷九、梁譯攝大乘論釋卷八、大乘阿毗達磨雜集論卷八﹞



### 三藏法數

謂十住、十行、十回向諸位菩薩，以福德智慧為助道資糧，故名資糧位。（十住者，發心住、治地住、修行住、生貴住、方便具足住、正心住、不退住、童真住、法王子住、灌頂住也。十行者，歡喜行、饒益行、無瞋恨行、無盡行、離癡亂行、善現行、無著行、尊重行、善法行、真實行也。十回向者，救一切眾生離眾生相回向、不壞回向、等一切佛回向、至一切處回向、無盡功德藏回向、隨順平等善根回向、隨順等觀一切眾生回向、真如相回向、無縛解脫回向、法界無量回向也。）

資糧位者，如人遠行，必齎糧以為路資也。其位有三：一、五停心，二、別相念，三、總相念。若欲出於三界，必以此三種觀法，而為資糧也。（五停心者，一多貪眾生不淨觀、二多嗔眾生慈悲觀、三多散眾生數息觀、四愚癡眾生因緣觀、五多障眾生念佛觀。別相念、總相念者，謂四念處：一觀身不淨，二觀受是苦，三觀心無常，四觀法無我。若各觀察，則名別相念；若總觀察，則名總相念。三界者，欲界、色界、無色界也。）



### 法相辭典

★成唯識論七卷二十一頁雲：三、資糧位。謂從為得諦現觀故，發起決定勝善法欲，乃至未得順抉擇分，所有善根，名資糧位。能遠資生根本位故。

★二解成唯識論九卷三頁雲：初資糧位、其相雲何？頌曰：乃至未起識，求住唯性。于二取隨眠，猶未能伏滅。論曰：從發深固大菩提心、乃至未起順抉擇識，求住唯識真勝義性；齊此，皆是資糧位攝。為趣無上正等菩提，修習種種勝資糧故。如彼卷三頁至五頁廣說。



### 陳義孝佛學常見辭彙

唯識五位之一。見五位條。



### 丁福保佛學大辭典

【術語】唯識五位之一。見五位條。

參照：<a href="/dict/五位">五位</a>



