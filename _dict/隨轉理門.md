---
title: 隨轉理門
source: deerpark.app
---
### 佛光大辭典

為法相宗所立二門之一。與‘真實理門’對稱。又作隨轉、隨轉門。謂佛、菩薩隨順眾生之機情，而方便為之說法。﹝成唯識論卷五﹞



### 丁福保佛學大辭典

【術語】法相宗之用語，隨佛菩薩之本意而明其實義，謂之真實理門。隨轉他之機情而為方便之說，謂之隨轉理門。以此二門會諸乘中之相違也。唯識樞要上本曰：「開隨轉真實理門，令知二藏三藏等不相違故。」唯識論五曰：「然有經中說六識者，當知彼是隨轉理門。」同述記曰：「隨轉理門依小根器故。」菩提心義一曰：「古法相師用二種門：一隨轉理門，二真實理門。」大日經疏四曰：「是隨轉一門，非其具體。」



