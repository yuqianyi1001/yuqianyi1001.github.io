---
title: 常坐三昧
source: deerpark.app
---

### 三藏法數

常坐三昧者，亦名一行三昧。文殊般若經以九十日為期，獨居靜室，跏趺正坐，蠲除惡覺，捨諸亂想，不雜思惟，繫緣法界，一念法界。（繫緣是止，一念是觀，法法融攝，故曰法界。）信一切法皆是佛法。若坐疲極，或疾病所困，或睡蓋所覆，或宿障發動，不能遣卻，當專稱一佛名號，以求加護。除經行飲食便利之外，時刻相續，無須臾廢；此之三昧，於一期中，若能精勤不懈，念念無間，則能破除障業，顯發實相之理矣。



### 丁福保佛學大辭典

【術語】法華四種三昧之一。



### 佛光大辭典

為天台宗所立四種三昧之一。又作一行三昧。依文殊師利所說般若波羅蜜經而修之法，即于一靜室或空閒處，安一繩床，傍無餘座，以九十日為一期，結跏趺坐，不動不搖不萎不倚，以坐自誓，不拄肋床，除經行、飲食、便利外，必常隨一佛，端坐正向，時刻相續，須臾不廢，若起睡蓋、疲倦、疾病等內外障，欲奪正念，當常專稱一佛之名，慚愧懺悔，以命自歸。若能于一期中精勤不懈，念念無間，則能破除業障，顯發實相之理，稱為常坐三昧。（參閱‘一行三昧’44）


