---
title: 點茶
source: deerpark.app
---

### 丁福保佛學大辭典

【儀式】點者以茶筅點湯，又點冷水於湯也。文公家禮曰：「主婦執茶筅，執事者執湯瓶隨之，點茶。蓋以神主櫝前先設盞托，至是乃注湯於盞，用茶筅點之耳。古人飲茶用末。所謂點茶者，先置末茶於器中，然後投以滾湯，點以冷水。而用茶筅調之，今人燒湯煎葉茶，而此猶云點茶者，存舊也。」



### 佛光大辭典

又作奠茶。與點湯（奠湯）合稱點茶湯，即指衝泡茶、湯供養。禪寺用以供養佛、祖師或大眾。又自供養佛祖茶湯之義，引申指送葬之際供于靈前之茶湯，稱作奠茶湯、奠茶奠湯。住持等以茶、湯供應大眾致意之儀式，稱為茶禮或湯禮；兩者並行之場合稱為茶湯禮。新任職事或弟子新入僧堂、行四大節等集會時，此禮絕不可廢。或專為某人所設之茶禮、湯禮，稱為特為茶或特為湯。懸掛告示點茶行事之牌，稱為點茶牌。邀請參加茶禮之帖，稱為茶狀。舉行茶禮時所鳴之鼓，稱作茶鼓；法堂二鼓中，東北角者為法鼓，西北角者為茶鼓。﹝敕修百丈清規卷上住持章、卷下兩序章、禪林象器箋飲啖門﹞


