---
title: 勒那跋提
source: deerpark.app
---

### 丁福保佛學大辭典

【人名】Ratnamati，譯曰寶意，中天竺人。誦一億之偈，尤明禪法。魏正始五年至洛邑，譯十地等論二十四卷，既通此土之音，講華嚴經，道俗雲集。講次，忽有一人執笏，形如大官，云：天帝請和尚講華嚴經。都講、維那、梵唄、法事所須，咸已備具。講序之眾僧皆同見之。言訖，便隱。勒那及都講、維那，奄然終於法席。見華嚴傳記二。


