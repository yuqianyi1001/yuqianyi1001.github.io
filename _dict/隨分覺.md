---
title: 隨分覺
source: deerpark.app
---

### 陳義孝佛學常見辭彙

起信論所說四覺之一。見四覺條。



### 三藏法數

謂圓教十住、十行、十回向、十地、等覺位中，分破無明之惑，故得分分是真本覺，故名隨分覺。（十住者，發心住、治地住、修行住、生貴住、方便具足住、正心住、不退住、童真住、法王子住、灌頂住也。十行者，歡喜行、饒益行、無瞋恨行、無盡行、離癡亂行、善現行、無著行、尊重行、善法行、真實行也。十回向者，救一切眾生離眾生相回向、不壞回向、等一切佛回向、至一切處回向、無盡功德藏回向、隨順平等善根回向、隨順等觀一切眾生回向、真如相回向、無縛解脫回向、法界無量回向也。十地者，歡喜地、離垢地、發光地、焰慧地、難勝地、現前地、遠行地、不動地、善慧地、法雲地也。）

謂初住菩薩，乃至等覺位中，各破一品無明之惑，隨覺一分法性之理，覺道未圓，是名隨分覺。



### 丁福保佛學大辭典

【術語】起信論所說四覺之一。初地以上法身菩薩之覺智也。與台家六即中之分真即同。起信論曰：「如法身菩薩等，覺於念住念無住相，以分別麤念相故名隨分覺。」對於究竟覺而曰隨分。



### 佛光大辭典

(一)謂除去一分之無明，即證得一分之真如。

(二)指初地以上乃至九地菩薩之覺智。與‘究竟覺’相對。為大乘起信論所說四覺之一，與天台宗六即中之‘分真即’同義。謂初地以上至等覺之菩薩僅證得一分真理，乃尚未完全覺悟之覺智。大乘起信論（大三二·五七六中）：‘如法身菩薩等，覺于念住，念無住相，以離分別粗念相，故名隨分覺。’此外，隨分覺之結果，稱為隨分果。﹝大乘起信論義記卷中﹞


