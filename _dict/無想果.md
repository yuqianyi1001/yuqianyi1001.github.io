---
title: 無想果
source: deerpark.app
---
### 佛光大辭典

梵語āsaṃjñika。指修無想定，死後升入無想天之一種果報。又作無想報、無想事、無想異熟。心不相應行法之一。謂生無想天者，其心、心所悉滅，而呈無意識之狀態。外道謂此為真涅界，故于現世修無想定，死後則生于彼天。蓋以無想定為因，感得一種非色非心之境界，使心、心所不生，此非色非心之境界，乃無想定之異熟果，故稱無想果。阿毗曇毗婆沙論卷四十四（大二八·三三三中）：‘凡夫人入無想定，得無想果。’﹝俱舍論卷五﹞



### 陳義孝佛學常見辭彙

又名無想報。見無想報條。



### 丁福保佛學大辭典

【術語】又曰無想報，無想事。色界第四禪天有無想天處，生於此處，則五百大劫間心心所都滅，身實為枯木死灰，因而一類之外道，謂此是真涅槃界，於現世修無想定，死後則生彼天。蓋以無想定為因，感得一種非色非心之物，防止心心所而使不生也，此非色非心之一物。為對於無想定之因之果報（新譯曰異熟果），故謂之無想果。俱舍論五曰：「無想若生無想有情天中，有法能令心心所滅，名為無想。是實有物遮未來心心所令暫不起，如堰江河，此法一向是異熟果。誰之異熟？謂無想定。」



