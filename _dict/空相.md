---
title: 空相
source: deerpark.app
---
### 佛光大辭典

指諸法皆空之相狀，或指真空之體相。因緣生法，無有自性，即空之相狀。大智度論卷六（大二五·一○七上）：‘因緣生法，是名空相，亦名假名，亦說中道。’另據玄奘譯之般若心經所說，諸法之空相乃不生不滅、不垢不淨、不增不減。又佛典中，性、相二字常為同義字，故亦可作空性。



### 法相辭典

★辯中邊論上卷一頁雲：頌曰：虛妄分別有。于此二都無。此中唯有空。于彼亦有此。論曰：虛妄分別有者：謂有所取能取分別。于此二都無者：謂即于此虛妄分別，永無所取能取二性。此中唯有空者：謂虛妄分別中，但有離所取及能取空性。于彼亦有此者：謂即于彼二空性中，亦但有此虛妄分別。若于此非有，由彼觀為空。所餘非無故；如實知為有。若如是者；則能無倒顯示空相。

★二解　辯中邊論上卷六頁雲：所知空性、其相雲何？頌曰：無二有無故；非有亦非無。非異亦非一。是說為空相。論曰：無二、謂無所取能取。有無、謂有二取之無。此即顯空，無性為性。故此空相，非有非無。雲何非有？無二有故。雲何非無？有二無故。此顯空相非有非無。此空與彼虛妄分別，非異非一。若異；應成法性異法。便違正理。如苦等性。若一；則應非淨智境；亦非共相。此即顯空與妄分別，離一異相。

★三解　雜集論六卷七頁雲：空相者：謂若于是處，此非有；由此理，正觀為空。若于是處，餘是有；由此理，如實知有。是名善入空性。如實知者：不顛倒義。問：于何處、誰非有？答：于蘊界處，常恆凝住不變壞法我我所等，非有。由此理，彼皆是空。問：于是處，誰餘有？答：即此處無我性。此我無性，無我有性，是謂空性。由彼諸行常等相我，此中無故，諸行恆時離我性相，無我真性，此中有故；非一向無。此俱名空性。故薄伽梵、密意說言：有、如實知有。無、如實知無。



### 陳義孝佛學常見辭彙

諸法皆空的相狀。因緣生的一切法，無有自性，此即是空的相狀。



### 丁福保佛學大辭典

【術語】諸法皆空之相狀。因緣生之法，無有自性，是空之相狀也。智度論六曰：「因緣生法，是名空相，亦名假名，亦說中道。」同五十三曰：「須菩提常行無諍三昧，與菩薩同事，巧便樂說一種空相法門。」

參照：<a href="/dict/菩薩">菩薩</a>

真空之體相，名為空相。般若心經曰：「諸法空相，不生不滅，不垢不淨，不增不減。」法藏略疏曰：「辨此空狀，故云空相，或真空體相也。」



