---
title: 釋
source: deerpark.app
---

**來源：陳義孝佛學常見辭彙**

<p>釋迦的簡稱，是世尊的姓。晉時道安法師提倡佛子應以世尊的姓為姓，即姓釋，後來大家見到阿含經說「四河入海，無復河名；四姓出家，皆稱釋種。」從此凡是出家人都姓釋。</p>

**來源：丁福保佛學大辭典**

<p>【雜語】釋迦或設枳也（Śakya）之略稱。佛世尊之姓也，佛法始來漢土，僧猶稱俗姓，或稱竺，或弟子多呼師之姓。如支遁本姓關，學於支謙，故為支。帛道猷本姓馮，學於帛尸梨蜜多，故為帛（避暑錄話下）。晉道安始云：佛以釋迦為氏，今為佛子者，宜從佛之氏，即姓釋。及後阿含經渡來，經說果然，因是舉天下從之。增一阿含經二十一曰：「四大河入海，亦無本名字，但名為海，此亦如是。有四姓，云何為四？剎利、婆羅門、長者、居士種。於如來所剃除鬚髮，三法衣，出家學道，無復本性，但言沙門釋迦弟子。（中略）是故諸比丘，諸有四姓剃除鬚髮，以信堅固出家學道者，彼當滅本名字自稱釋迦弟子。」僧祇律二十八亦同。慧能大師上唐高宗辭疾表曰：「韶州曹溪山釋迦慧能辭疾表。」四朝聞見錄附錄曰：「晉王大令保母帖攷王畿云：或有謂佛之徒稱釋，起於道安。大令時未應有釋老之稱，此又不稽古之甚者。阿含經云：四河入海，與海同流鹹。四姓出家，與佛同姓釋。釋佛姓也。此土謂佛為釋久矣。志稱釋老，以佛對老，非謂佛之徒也。晉史云何充性好釋典，崇脩佛寺，是也。然道安以前比丘，各稱其姓，道安欲令皆從佛姓，初不之信。後得阿含經，始信之。爾後此土比丘皆姓釋，如釋慧遠是也。」香祖筆記七曰：「僧祐釋迦譜云：懿摩王四子，被擯到雪山，住直樹林中。四子生子。王歡喜言：此真釋子，能自存立。故名釋。注，釋迦為能。又云：在直樹林中，故名為釋。注，梵語呼直，亦曰釋。別傳云：此國有釋迦樹，甚茂盛，相師云：必出國王。因移四子立國，因名釋種。」易居錄二十二曰：「沙門自魏晉已來，依師為姓。道安尊釋迦，乃以釋為氏。後見阿含經云四河入海，無復河名。四姓沙門，皆稱釋種。自是遂為定式。為沙門稱釋之始。程大昌雍錄曰：蔥嶺之西，餘國冠昭武為姓者，皆釋種也。錢牧翁釋迦方誌辨云：釋種者，即剎利帝王種，釋姓最貴。中天竺王，奕世君臨。居四天竺之會，其散而之四方者，王曰塞王，民曰塞種人。引顏師古漢書注。釋塞聲相近，本一姓也。」</p><p>參照：<a href="/dict/海">海</a></p><p>參照：<a href="/dict/佛">佛</a></p><p>【術語】解也。唯識述記一本曰：「釋者解釋開演之義，安教立理名曰釋也。」二字以上之名句，有六種之釋體，謂之六合釋。</p>

**來源：佛光大辭典**

<p>(一)釋迦之略稱。釋迦即釋尊出生種族之名稱。故皈依佛教之出家弟子稱為釋子，取釋迦佛（釋迦族出身之佛）之法孫之意；又各舍其俗姓，故稱釋氏，意即以釋迦為氏，此乃東晉道安之主張。此外，釋尊之教法（即佛教），稱為釋教；奉其教法之門流宗派（即佛門），則稱釋家、釋門；佛教、道教並稱為釋道。</p><p>(二)對于釋尊所說之經及印度諸論師所造之論，各國佛教徒予以注釋，亦謂之‘釋’，注釋者即稱釋家。（參閱‘經家’5553）</p>
