---
title: 羯磨金剛
source: deerpark.app
---
### 佛光大辭典

梵語karma-vajra。為密教之法器，屬于輪寶。又作十字金剛（十字縛日羅）、十字羯磨、羯磨縛日羅、羯磨杵、輪羯磨。略稱羯磨。系以三股金剛杵組合成十字形，置于大壇四隅，以此象征諸佛本具之作業智。三股在四方，系‘三’乘以‘四’，表摧破十二因緣之

義。又將羯磨金剛置于大壇上時，亦有採用蓮花形之羯磨台者。大日經疏卷十六（大三九·七四九上）：‘金剛有二種，一者智金剛，二者業金剛。此梵雲金剛羯磨，謂所作事業也。以此金剛業而加持故，得淨除其地。’﹝陀羅尼集經卷四、大日經卷五入秘密漫荼羅品、金剛頂瑜伽護摩軌、一字佛頂輪王經卷五、金剛頂瑜伽中略出念誦經卷三﹞



### 丁福保佛學大辭典

【物名】法器名。橫三股作十字者。於修法用之。羯磨者，必以金屬製，謂之羯磨金剛。大日經五曰：「以本性清淨故，羯磨金剛所護持故。淨除一切塵垢我，乃至株杌過患。」疏十六曰：「金剛有二種：一者智金剛，二者業金剛。此梵云金剛羯磨，謂所作事業也。以此金剛業而加持故，得淨除其心地。」金剛頂義決曰：「若欲種族得增長，爐內作羯磨印相，謂三股十字形。」此形為三股與三股相突貫之相，正示金剛杵之作業者。



