---
title: 傳衣
source: deerpark.app
---

### 丁福保佛學大辭典

【術語】禪宗以金襴之大衣為法衣，或傳衣。是為表傳法之信之衣，故曰傳衣。於上堂陞座著之。餘時一切不著之。案釋迦佛坐四十九年，將金縷僧迦梨衣，傳與摩訶迦葉。見傳燈錄。初祖達摩至六祖惠能，皆傳衣。自七祖以後不傳衣。亦見傳燈錄。



### 佛光大辭典

禪林用語。禪宗為表傳法之信，故自釋尊以來各祖師均有傳承其法衣（袈裟）之傳統。後世禪林亦承襲之，在門下選出優秀之弟子，而將教法傳之，為表征記，亦授與僧衣，故又稱此種僧衣或袈裟為信衣。此外，傳授教法，亦稱傳衣。由于衣與缽乃僧尼必須攜帶之法具，故歷來被當作師徒相與授受之具，而傳法即稱為‘傳衣缽’。至後世，亦泛稱各種學術藝能之授受為傳衣缽。景德傳燈錄卷三載，弘忍傳法于慧能時曰（大五一·二二三上）：‘昔達磨初至，人未知信，故傳衣以明得法，今信心已熟，衣乃爭端，止于汝身，不復傳也。’後遂不再傳衣，但仍沿此習稱。﹝傳法正宗記卷五、雙峰山曹侯溪寶林傳卷八、傳燈玉英集卷二、敕修百丈清規卷二受法衣條﹞（參閱‘傳法’5389）


