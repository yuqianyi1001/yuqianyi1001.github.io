---
title: 九業
source: deerpark.app
---

**來源：丁福保佛學大辭典**

<p>【名數】九種之業也。欲界及色界各有作業，無作業，非作非無作業之三種，無色界有無作業，非作非無作業，及無漏之三種，合為九種。成實論第八曰：「欲界繫三種：作、無作、非作非無作。色界繫業亦如是。無色界二種及無漏業，身口所造業名作。因作所集，罪福常隨，是心不相應法，名為無作。又有無作，但從心生。非作非無作者，即是意，意即是思，思名為業。」是也。其中作業謂身口所造之業，無作業謂身口作業所生之散無作並定共無作，非作非無作業，謂意業也。意業與身口之作業不同，故為非作。與身口之無作業不同，故為非無作。無漏業謂無漏之身口意業也。又出大乘義章第七等。</p>

**來源：佛光大辭典**

<p>即欲界、色界各有作業、無作業、非作非無作業三種，無色界亦有無作業、非作非無作業、無漏業三種，總計九種業。作業，即身、口所造之業，新譯為表業；無作業，乃依作業而生之功能，新譯為無表業；非作非無作業，指意業；無漏業，即無漏之身、口、意業。九業若以三性（善、惡、無記）分別，則欲界之作業、非作非無作業通三性，色界之作業、非作非無作業通善、無記，欲界之無作業通善、惡，色界之無作業唯善；無色界之無作業、非作非無作業與色界同，無漏業唯善。﹝成實論卷八之九業品、大乘義章卷七﹞</p>
