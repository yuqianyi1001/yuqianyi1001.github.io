---
title: 四尋思觀
source: deerpark.app
---

**來源：陳義孝佛學常見辭彙**

<p>在大乘三賢和十聖的中間，尚須經過四加行，作為進入初地的準備，所謂四加行者，即修四尋思觀，修之能得四如實智。見四尋思條。
名尋思、事尋思、自性假立尋思、差別假立尋思。名尋恩謂推求諸法的一切名字，皆悉不實；事尋思謂推求五陰等事，皆係心識上變似的相分，因緣所成，離識非有，無有自性；自性假立尋思謂不管是名的自性，或事的自性，其獨立性，皆不可得；差別假立尋思謂推求諸法名或事的差別相，亦惟假立，悉皆不實。行者對以上四法尋求思察，皆假有實無，名四尋思觀，修此四尋思觀，能得四如實智。</p>

**來源：丁福保佛學大辭典**

<p>【術語】小乘俱舍之四善根位，修十六行相觀，成實宗修無常觀。而大乘之法相宗於此位修四尋思觀與四如實觀。是彼宗五位之第二加行位也。四尋思觀者，於諸法有名，義，自性，差別之四種。名者，色受等之名也，義者，依名而詮之色受等體也，自性者，色受等各自之體性也，差別者，體中之種類差別也。如人之色受與天之色受等。諸法不過此四種。行者觀此四法，是自己內心所變，如幻虛假之法，尋求思察此為假有實無，謂之四尋思觀。以此推求之觀為因，而生印可決定之智，不惟如實了知所取所緣之名等，是自心所變，為假有實無，猶了知印可能取能緣之名等四法，亦為假有實無，謂之四如實觀。然此四尋思四如實，乃所發之觀法也。就其能發之禪定而言。則一為明得定，二為明增定，三為印順定，四為無間定。而煗，頂，忍，世第一法之四者，乃其所得之功德也。見唯識論九，百法問答鈔六。</p>
