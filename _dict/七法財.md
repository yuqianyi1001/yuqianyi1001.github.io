---
title: 七法財
source: deerpark.app
---

**來源：陳義孝佛學常見辭彙**

<p>七種出世的法財，即信財、進財、戒財、慚愧財、聞財、捨財、定慧財。</p>

**來源：丁福保佛學大辭典**

<p>【名數】財者，謂信等七種出世法財也。若一切眾生行此七法，資成道果，故謂之財。一、信財，謂信能決定受持正法，以為佛道之糧。二、進財，謂未能見真諦理，而一心精進求出世道，以為成佛之資。三、戒財，謂戒為解脫之本，能止防身口意之惡非，以為成佛之資。四、慚愧財，慚者，慚天。愧者，愧人。謂既能慚愧，則不造諸惡業，以為成佛之資。五、聞財，聞為三慧之首，聞必能思，思必能修。若能聞佛聲教，則開發妙解，如說而行，以為成佛之資。六、捨財，捨即捨施。謂若能運平等心，無憎愛想，身命資財，隨求給施，無所吝惜，以為成佛之資。七、定慧財，定慧即止觀也。定則攝心不散，止諸妄念。慧則照了諸法，破諸邪見，以為成佛之資。見止持會集音義。參照七聖財條。</p><p>參照：<a href="/dict/七聖財">七聖財</a></p>
