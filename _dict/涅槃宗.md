---
title: 涅槃宗
source: deerpark.app
---
### 丁福保佛學大辭典

【流派】支那十三宗之一。依涅槃經而弘布佛性常住之旨之宗也。自北涼之曇無讖初譯此經，宋之慧成，曇無成，僧莊，道汪，靜林，慧定，曇斌，超進，法瑤，道登，曇度，道成諸師，製疏作章。弘布甚盛。在隋則淨影，智徽，法礪，道綽等，多以涅槃為宗。至唐朝道宣，法寶各有所弘，而所歸在於涅槃，法寶特立五時教，攝大小乘。及天台宗盛，法華涅槃同厭於醍醐味之說，此宗自屬於彼，別無以涅槃為宗者。



