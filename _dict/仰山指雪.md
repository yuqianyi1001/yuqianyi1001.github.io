---
title: 仰山指雪
source: deerpark.app
---

**來源：丁福保佛學大辭典**

<p>【雜語】公案。師因見雪獅子，乃指云：還有過得此色者麼？眾無對。見宗門統耍績集八、仰山條。其條下錄諸師之評語，雲門偃云：當時好便與推倒。雪竇顯云：云門只解推倒，不解扶起。瑯琊覺云：即今問汝諸人，推倒扶起，相去多少？拄杖拶過眉毛鼻孔，呵呵大笑，擲下拄杖。淨慧昌云：推倒也錯，扶起也錯，還有過得此色者麼？</p><p>參照：<a href="/dict/仰山">仰山</a></p>

**來源：佛光大辭典**

<p>禪宗公案名。為仰山慧寂藉雪獅子之色，顯示法性無相之公案。蓋仰山以雪獅子之純白清淨，比喻己心之清淨法身。從容錄第二十六則載，一日天降大雪，石獅子蒙上一身純白雪色，仰山乃指雪獅子問大眾，還有過得此色者否，眾皆無所對。其後，雲門文偃評為‘當時便與推倒’；雪竇重顯則評雲門為‘只解推倒，不解扶起。’此外，從容錄第二十六則載宏智正覺之頌（大四八·二四四中）：‘一倒一起，雪庭師子。慎于犯而懷仁，勇于為而見義。清光照眼似迷家，明白轉身還墮位。衲僧家，了無寄；同死同生，何此何彼？暖信破梅兮，春到寒枝；涼飆脫葉兮，秋澄潦水。’上舉之外，歷來禪林師家拈評此則公案者頗多。﹝仰山慧寂禪師語錄、五燈會元卷九、宗門統要續集卷八﹞p</p><p>2168</p>
