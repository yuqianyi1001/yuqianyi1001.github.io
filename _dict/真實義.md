---
title: 真實義
source: deerpark.app
---

**來源：法相辭典**

<p>★瑜伽三十六卷八頁雲：雲何真實義？謂略有二種。一者、依如所有性諸法真實性。二者、依盡所有性諸法一切性。如是諸法真實性、一切性、應知總名真實義。</p>

**來源：丁福保佛學大辭典**

<p>【術語】諸法真實之義有四種：一世流布真實義，世間之法，悉同其名，眾生見地即言是地，見火即言是火，終不言是水是風，乃至見苦終不言樂，見樂終不言苦，是雖於假名立相，然稱認皆同。此為世流布真實義。二方便流布真實義，世間有智之人，先以心意籌量，隨宜方便，造作經書論議以開導人，此為方便流布真實義。三淨煩惱障真實義，聲聞緣覺是以無漏道破諸煩惱結業，得無礙智，此為淨煩惱障真實義。四淨智慧障真實義，聲聞緣覺得無礙智，未能顯發中道之理，故名智慧障。佛菩薩斷此障中道之理自然顯現，此為淨智慧障真實義。見菩薩善戒經二。</p>

**來源：佛光大辭典**

<p>諸法真實之義有四種：(一)世流布真實義，謂眾生見地即言是地，見火即言是火，終不言水為火，凡此世間之法，雖為假名立相，然稱認皆相同，此為世流布真實義。(二)方便流布真實義，謂世間有智之人先以心意籌量，隨宜方便，造作經書論議以開導世人，此為方便流布真實義。(三)淨煩惱障真實義，謂聲聞緣覺以無漏道破諸煩惱，得無礙智，此為淨煩惱障真實義。(四)淨智慧障真實義，謂聲聞緣覺雖得無礙智，然猶未能顯中道之理，故稱智慧障；佛菩薩斷此障，中道之理自然顯現，此為淨智慧障真實義。﹝菩薩善戒經卷二﹞</p>
