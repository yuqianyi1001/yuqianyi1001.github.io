---
title: 八萬四千法藏
source: deerpark.app
---
### 佛光大辭典

指佛所說之全部教法。又作八萬四千度門、八萬四千法聚、八萬四千法蘊。舉其大數，又稱八萬法藏、八萬藏。藏者，包藏之義。就能詮之教謂法藏，就所詮之義謂法門，故又稱為八萬四千法門、八萬法門。眾生有八萬四千煩惱之病，佛為對治其病而說八萬四千法門。所謂八萬四千諸度門，據慧遠之維摩義記卷七所載，乃佛之三百五十功德門中各具布施、持戒、忍辱、精進、禪定、智慧等六度，共成二千一百度門。于諸貪淫嗔恚愚癡等分四種眾生，各以此二千一百度門教化而開覺之，合成八千四百度門，一變為十，總成八萬四千度門。﹝薩婆多毗尼毗婆沙卷一、俱舍論卷一﹞



### 丁福保佛學大辭典

【術語】眾生有八萬四千煩惱之病，佛為退治之，說八萬四千之經典。法華經見寶塔品曰：「持八萬四千法藏十二部經，為人演說。」見法藏條。

參照：<a href="/dict/法藏">法藏</a>



