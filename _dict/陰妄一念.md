---
title: 陰妄一念
source: deerpark.app
---

**來源：丁福保佛學大辭典**

<p>【術語】謂陰蓋善法之迷妄一念心。即凡夫現前一剎那之心，指陰識無記之第六識也。蓋天台之意，謂初心者，不堪直以融妙之法體為所觀，修圓頓之妙觀，故不就佛界或眾生界，而即近要易修自己一念之心法，定為所觀之境。於摩訶止觀正修章中雖廣舉所觀之十境，以備機根之不同，若剋示境體，則如所謂去丈就尺，去尺就寸，置色等四陰，而但觀識陰，通識陰三性中，亦獨取無記羸劣現前剎那之妄心以為所觀之境體云。參照介爾陰妄一念項。</p><p>參照：<a href="/dict/介爾陰妄一念">介爾陰妄一念</a></p>

**來源：佛光大辭典**

<p>天台宗觀門之境體。指凡夫日常所起一剎那之□k心。又作介爾妄心。陰妄，陰為蘊之新譯，即此心屬五蘊中之識蘊而為迷妄者；一念，為一剎那之心、介爾之細念。指第六識之無記心。天台之意旨，謂現前介爾之妄心圓具三千諸法，含藏圓融三諦之妙□z，故得以成為所觀之境。其他諸法雖非不具此妙理，然初心者不堪直以融妙之法體為所觀，故不就眾生界或佛界而揀擇近要易修之觀己一念之心法，作為所觀之境。﹝摩訶止觀卷五上、四念處卷四、十不二門指要鈔卷上﹞</p>
