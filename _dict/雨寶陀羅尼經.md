---
title: 雨寶陀羅尼經
source: deerpark.app
---
### 佛光大辭典

梵名Vasudhārā -dhāraṇī 。全一卷。唐代不空譯。收于大正藏第二十冊。又稱妙月長者所問經、能獲一切財寶伏藏經、一切如來稱贊雨寶陀羅尼經。本經敘述佛陀在x彌國建吒迦林時，該國之長者妙月，前來請問得財寶、除疾病之法，佛告以過去無數劫前，曾遇持金剛海音如來，由彼如來處得雨寶陀羅尼。若受持、讀誦、思惟、計念，並為他人廣說流布，則由此陀羅尼之威德力，可得快樂安穩；且諸天悉皆歡喜，即降下財寶b麥。長者聞之，大喜而歸。佛陀遣阿難訪長者宅，見財b充滿庫藏。阿難還問其故，佛陀答以如來不異語，真言句不可壞。

密教以此經為基礎，立持世菩薩、寶生如來為本尊，修祈福秘法，稱為雨寶陀羅尼法。又此經凡四譯，初為玄奘所譯之持世陀羅尼經，第二譯即前所述，第三譯為宋代法天之大乘聖吉祥持世陀羅尼經，第四譯為宋代施護之聖持世陀羅尼經，以上四種譯本均收于大正藏第二十冊。又本經之梵本現存。﹝大唐內典錄卷五、開元釋教錄卷八﹞



### 丁福保佛學大辭典

【經名】佛說雨寶陀羅尼經，一卷。唐不空譯。與佛說大乘聖吉祥持世陀羅尼經皆為佛說持世陀羅尼經之異譯。



