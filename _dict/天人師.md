---
title: 天人師
source: deerpark.app
---

### 陳義孝佛學常見辭彙

如來十號之一，六趣中的天與人無不以佛為教師，故稱天人師。



### 法相辭典

★瑜伽八十三卷十九頁雲：天人師者：由彼天人、解甚深義，勤修正行，有力能故。

★二解　如如來十號中說。

★三解　法蘊足論二卷六頁雲：天人師者：如世尊告阿難陀言：我非但與芻芻尼鄔波索迦鄔波斯迦四眾為師，然我亦與諸天魔梵沙門婆羅門等諸天人眾為師，為勝師，為隨師，為範，為勝範，為隨範，為將，為導。是故如來名天人師。



**來源：三藏法數**

謂非獨與四眾為師，所有天上人間、魔王外道、釋梵天龍，悉皆歸命，依教奉行，俱作弟子，故號天人師。（四眾者，比丘、比丘尼、優婆塞、優婆夷也。）



### 丁福保佛學大辭典

【傳說】如來十號之一。梵語曰舍多提婆摩菟舍喃Devamanuṣyaśāstṛ，為天與人之教師，故名天人師。智度論二曰：「復名舍多提婆摩菟舍喃。舍多秦言教師，提波言天，摩菟舍喃言人，是名天人教師。云何名天人教師？佛示導是應作是不應作，是善是不善，是人依教行，不捨道法，得煩惱解脫報，是名天人師。問曰：佛能度龍神等墮餘道中生者，何獨言天人師？答曰：度餘道中生者少，度天人中生者多。」



### 佛光大辭典

梵語śāstā deva-manuṣyāṇāṃ，巴利語satthā deva-manussānaṃ 。音譯作舍多提婆魔■舍喃。為如來十號之一。又作天人教師。謂佛陀為諸天與人類之教師，示導一切應作不應作、是善是不善，若能依教而行，不舍道法，能得解脫煩惱之報，故稱天人師。又以佛陀度天、人者眾，度餘道者寡，故稱為天人師。﹝大智度論卷二﹞（參閱‘十號’480）


