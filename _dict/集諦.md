---
title: 集諦
source: deerpark.app
---

### 法相辭典

★如集諦有四種中說。

★二解　瑜伽六十四卷十頁雲：雲何集諦？謂說一切煩惱雜染、及業雜染、皆名集諦。世尊就勝；唯顯貪愛。其勝因緣、如前應知。

★三解　集論四卷八頁雲：雲何集諦？謂諸煩惱、及煩惱增上所生諸業、俱說名集諦。然薄伽梵、隨最勝說：若愛、若後有愛、若喜貪俱行愛、若彼彼喜樂愛，是名集諦。言最勝者，是遍行義。如彼卷八頁至十二頁廣釋。



### 三藏法數

集即招集之義。謂聲聞之人，諦審煩惱惑業，實能招集生死之苦，故名集諦。

謂此教三乘用觀巧故，審實惑業之因，當體即空，了無惑業和合之相，故名集諦。

謂此教菩薩，諦審十界眾生惑業。實能招集生死之苦，故名集諦。

謂此教菩薩，諦審一切煩惱塵勞，性本清淨，實無招集生死之相，故名集諦。



### 丁福保佛學大辭典

【術語】四諦之一。



### 佛光大辭典

梵語samudaya-satya，巴利語samuḍaya-ariya sacca。全稱集聖諦（梵samudayārya -satya ，巴samudaya-sacca  ）。又作習諦、苦習聖諦、苦集諦。為佛教基本教義‘四聖諦’之一。集，招聚之義。若心與結業相應，未來定能招聚生死之苦，故稱集。諦，審實不虛之義。審察一切煩惱惑業，即知其于未來實能招集三界生死苦果，故稱集諦；即關于世間人生諸苦之生起及其根源之真諦。苦之根源為渴愛，以渴愛之故，形成‘來世’與‘後有’。渴愛之核心乃由無明生起之虛妄我見，若有渴愛，便有生死輪回；欲免除生死之苦，須以智慧照見真理、實相，證得涅，斷除渴愛，超脫輪回之苦。

據大毗婆沙論卷七十八、成實論卷二‘四諦品’、俱舍論卷二十二等諸論所載，部派佛教諸派對集諦之‘自性’各持異論，略舉如下：(一)阿毗達磨之諸論師大多主張‘諸有漏法之因’即是集諦。漏，為煩惱之異名。(二)經量部之譬喻師（梵dṛṣṭāntika  ）認為‘業煩惱’即是集諦。業，指身、口、意等各種善惡之造作。(三)分別論者（梵vibhajya -vādin ）則區分‘集’與‘集諦’之別，而謂唯有能招感‘後有’之‘愛’為集諦；其餘之‘愛’與其餘各種‘有漏之因’則是‘集’，而非‘集諦’。後有，指未證得涅者于未來尚須受生死輪回之果報；愛，指欲望、欲愛、渴愛，為所有生命煩惱之根源。(四)說一切有部則僅以‘愛’為集諦之自性。

此外，成唯識論卷九謂集諦又分為三種，而分別以遍、依、圓等‘唯識三性’來說明，即：(一)習氣集，即‘遍計所執’之自性所執持之習氣。(二)等起集，指依于各種外在因緣而生起（依他起）之煩惱業。(三)未離系集，指尚未舍離障染之真如。三者之中，第二項之‘等起集’相當于一般所說之‘集諦’。﹝雜阿含經卷十三、卷十六、中阿含卷七分別聖諦經、長阿含經卷九、集異門足論卷六、法蘊足論卷六﹞


