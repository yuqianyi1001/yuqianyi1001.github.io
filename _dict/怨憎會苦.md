---
title: 怨憎會苦
source: deerpark.app
---
### 佛光大辭典

梵語apriya-saṃprayoga-duḥkha。八苦之一，五苦之一。謂眾生不由自主，不得不與憎惡者會合之苦惱。又作非愛會苦、怨憎惡苦、不相哀相逢會苦。據中阿含卷七分別聖諦經（大一·四六八上）：‘謂眾生實有內六處，不愛眼處，耳、鼻、舌、身、意處，彼同會一，有攝和集，共合為苦。如是，外處、更樂、覺、想、思、愛，亦復如是。’此皆因不愛之境與身心會合而引發之痛苦，稱為怨憎會苦。又五王經載，世人薄俗，共居愛欲之中，共爭不急之事，更相殺害，遂成大怨，各自相避，隱藏無處，各磨刀、錯箭、挾弓、持杖，恐忽相見；會遇狹道，各自張弓注箭，兩刀相向，不知勝負是誰，怖畏無量。又大乘義章卷三謂，怨憎會苦有內外二者，內者即三惡道報，外者即刀杖等緣。﹝北本大般涅經卷十二、四諦經、大毗婆沙論卷七十八﹞



### 三藏法數

謂常所憎惡之人，欲其遠離，而反共聚，是為怨憎會苦。

謂常所怨讎憎惡之人，本求遠離，而反集聚，是名怨憎會苦。



### 法相辭典

★瑜伽六十一卷十五頁雲：雲何怨憎會苦？當知此苦、亦由五相。一、與彼會生憂苦故；二、治罰畏所依止故；三、惡名畏所依止故；四、苦逼迫命終怖畏所依止故；五、越正法惡趣怖畏所依止故。

★二解　法蘊足論五卷八頁雲：雲何怨憎會苦？怨憎會、謂諸有情等、不可愛、不可樂、不可喜、不可意，而與彼俱，一處為伴，不別不異，不離不散，聚集和合；總名怨憎會。何因緣故說怨憎會為苦？謂諸有情怨憎會時，領納攝受種種身苦事故；廣說乃至領納攝受種種身心燒然事故；說彼為苦。復次怨憎會時，受二種苦。一者、苦苦，二者、行苦。故名怨憎會苦。



### 陳義孝佛學常見辭彙

八苦之一。見八苦條。



### 丁福保佛學大辭典

【術語】八苦之一。我所怨憎之人或嫌忌之事物，每相會這苦也。涅槃經十二曰：「怨憎會苦，所不愛者而共聚集。」



