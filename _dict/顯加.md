---
title: 顯加
source: deerpark.app
---

**來源：三藏法數**

<p>顯加者，謂佛以平等大慈，常鑑眾生，若有宿世善根成熟者，即以神力加被菩薩，為其說法，如身業摩頂，以增其威；口業勸說，以益其辯。顯然可見，故曰顯加。（身業摩頂者，本以手摩，手屬於身故也。）</p>

**來源：丁福保佛學大辭典**

<p>【術語】二加之一。佛於華嚴會上加被神力於菩薩而使說法，有冥顯之二加。佛以身業摩菩薩頂，以口業勸說法，以意業與智，謂之顯加，但以意業與智，謂之冥加。蓋身口二業之加被，顯然可見，故為顯加，意業之加被，冥然不可見，故為冥加也。華嚴經疏一曰：「加有二種：一者顯加。具於三業。二者冥加。但與智令說。」</p>

**來源：佛光大辭典**

<p>為‘冥加’之對稱。指佛菩薩對眾生所施顯而易見之加被。如佛陀于華嚴會上，以身業摩菩薩頂，增其威力；以口業勸說法音，助其辯才。其利益皆明顯可見，故稱為顯加。﹝法華經玄義卷六上、華嚴經疏卷一﹞（參閱‘二加’191）</p>
