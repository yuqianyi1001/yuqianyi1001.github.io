---
title: 香口比丘
source: deerpark.app
---

**來源：丁福保佛學大辭典**

<p>【人名】依歎佛功德而感得口中香氣之比丘也。釋門歸敬儀曰：「香口比丘，報由歎佛。正業所感，為人所名。」智度論十一曰：「阿輸伽王，一日作八萬佛圖，雖未見道，於佛法中少有信樂。日日請諸比丘入宮供養，日日次第留法師使說法。有一年少法師，聰明端正。次應說法，而在王邊坐。口有異香，王甚疑怪。謂彼欲以香氣薰王宮之人。語比丘言：口中有何等，開口看之。即為開口，無所有。與水使漱，香氣如故。王問大德，新有此香耶？抑舊有之耶？比丘答曰：自迦葉佛時有之。問如何而有？答曰：我昔於迦葉佛法中為說法比丘，在大眾中歡喜演說迦葉世尊無量之功德，自是以後，常有妙香出口中，世世不絕，恒如今日。」</p>

**來源：佛光大辭典**

<p>據大智度論載，有一比丘歸敬佛說，稱贊佛無量之功德，因而從口中生出妙香。大智度論卷十一（大二五·一四四上）：‘阿輸伽王一日作八萬佛圖，雖未見道，于佛法中少有信樂，日日請諸比丘入宮供養，日日次第留法師說法。有一三藏年少法師，聰明端正，次應說法，在王邊坐，口有異香。王甚疑怪，謂為不端，欲以香氣動王宮人，語比丘言：“口中何等？開口看之。”即為開口，了無所有。與水令漱，香氣如故。王問：“大德！新有此香？舊有之耶？”比丘答言：“（中略）我昔于迦葉佛法中作說法比丘，常在大眾之中歡喜演說迦葉世尊無量功德諸法實相（中略）自是以來，常有妙香從口中出，世世不絕，恆如今日。”’﹝釋門歸敬儀卷下﹞</p>
