---
title: 七種生死
source: deerpark.app
---

**來源：三藏法數**

﹝出翻譯名義﹞ 〔一、分段生死〕，分即分限，段即形段。謂三界果報，壽有長短分限，身有大小形段，皆不免於生死，是為分段生死。（三界者，欲界、色界、無色界也。） 〔二、變易生死〕，因移果易名為變易。謂阿羅漢、辟支佛、菩薩既離三界生死，出生方便等土，就其斷惑證果之時，因移果易，論為生死，是名變易生死。（因移果易者，如初果為因，二果為果；二果為因，三果為果；三果為因，四果為果是也。方便土者，二乘之人，修方便道，斷見、思惑，而居此土也。） 〔三、流入生死〕，謂眾生有識之初，迷真逐妄，流入生死苦海，漂溺不息，是為流入生死。 〔四、反出生死〕，謂眾生若發心修行，背妄歸真，則能反出生死，至於涅槃，是為反出生死。（梵語涅槃，華言滅度。） 〔五、因緣生死〕，謂初歡喜地已後諸位菩薩，皆以所觀不思議理為因，能觀真無漏智為緣，共破無明之惑。復為化眾生故，示現生死，是為因緣生死。（真無漏智者，即菩薩智慧也。由此智慧，斷諸惑業，而不漏落生死，以對二乘之智，名為真耳。） 〔六、有後生死〕，謂第十法雲地菩薩，因有最後一品無明未斷，尚有一番變易生死，是為有後生死。（最後一品者，謂無明惑有四十二品，今是最後之一品也。） 〔七、無後生死〕，謂等覺菩薩，破最後一品無明煩惱，究竟永盡，入妙覺位，不受後身，是為無後生死。



### 丁福保佛學大辭典

【名數】諸說不同，梁攝論十四曰：「如來報障清淨，由除七種生死」。而同十卷明四種生死。謂一方便生死，菩薩為利生之生死也，於地前及初三地感之，滅之而入於四地。二因緣生死，八相示現之生死也，於四五六地感之，滅之而入於七地。三有有生死，有後有也，於七八九地感之，滅之而入於十地。四無有生死。十地之所感也，滅之而入於如來地。七種之中，解此四種，他三種名釋皆無。然顯識論以三界之分段生死為三種生死。加於前之四種生死為七種生死。台家別由攝論宗末師之釋，解七種生死。輔行七曰：「一分段生死，三界之果報也。二流來生死，迷真之初也。三反出生死，背妄之初也。四方便生死，入於涅槃之二乘也。五因緣生死，初地之變易也。六有後生死，十地之變易也。七無後生死，金剛心也。」

【名數】見生死條。

參照：<a href="/dict/生死">生死</a>



### 佛光大辭典

眾生于六道迷界中之輪回流轉可大別為分段、變易等二種生死，諸論書就此二種又別立新說，而有‘七種生死’之說。(一)據顯識論、摩訶止觀卷七上之說，分段生死依于欲界、色界、無色界等三界，故有三種之別，以此三種再加上界外之四種生死，即：方便、因緣、有有、無有，共為七種生死。

(二)據止觀輔行傳弘決卷七之一、大明三藏法數卷三十之說，七種生死指：(1)分段生死，謂三界果報，其壽命有長短分限，身有大小形段，皆不免于生死。(2)流入生死，謂眾生從有識之初，迷真逐妄，流入生死苦海，漂溺不息。(3)反出生死，眾生若發心修行，背妄歸真，則能反出生死，至于涅。(4)變易生死，又作方便生死。因移果易，稱為變易。阿羅漢、闢支佛、菩薩等，既離三界之生死，出生于方便等土，就其斷惑證果之時，因移果易，故稱生死。(5)因緣生死，初地以上之諸菩薩，皆以所觀之不思議理為因，能觀之真無漏智為緣，共破無明之惑，復為化度眾生之故而示現生死。 (6)有後生死，謂第十地（法雲地）菩薩因有最後一品無明未斷，尚有一番變易生死。 (7)無後生死，謂等覺菩薩破最後一品無明煩惱，究竟永盡而入妙覺之位，不受後身。﹝翻譯名義集卷十七﹞（參閱‘生死’2059）


