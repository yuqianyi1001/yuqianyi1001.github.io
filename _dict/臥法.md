---
title: 臥法
source: deerpark.app
---
### 佛光大辭典

臥，梵語śaya，巴利語sayana，音譯勢耶。為四威儀之一。略稱臥。臥法，即比丘休息眠臥之法。須右脅而臥，兩腳相累，以法衣覆身，正念正知而不失威儀。此外，據十誦律卷四十五載，若非得病，否則不得白晝眠臥，亦不得點燈而臥。然若極疲累，可自行起去入眠，不得惱及第二人。

摩得勒伽毗尼卷六（大二三·六○○下）：‘初夜過，四疊鬱多羅僧，敷卷疊僧伽梨為枕，右脅臥，腳腳相累，不得散手腳，不得散亂心，不得散亂衣，作明相正念，起想思惟，然後眠至後夜，疾疾起，經行坐，除去睡蓋。’

據大比丘三千威儀卷上載，臥須注意五事：(一)當以頭首向佛。(二)不得臥而視佛。(三)不得雙伸兩

足。(四)不得向壁臥，亦不得伏臥。(五)不得豎兩膝而交疊兩足，當枕手、撿兩足、累兩膝。

密教亦有臥時作法，依金剛頂義訣載，就寢時觀想入于金剛三昧，令心寂靜如入涅；又當觀想自身為五智印相而有光燄圍繞，然後隨意寢息。﹝毗尼母經卷五、陀羅尼集經卷七、摩訶僧o律卷三十五、善見律毗婆沙卷十五、教誡新學比丘行護律儀、四分律行事鈔資持記卷下三之四、釋氏要覽卷下﹞



### 丁福保佛學大辭典

【雜語】比丘眠臥之法。右脅臥，累足，法衣覆身，思想正也。摩得勒伽論六曰：「初夜過，四疊鬱多羅僧敷卷疊僧伽梨為枕。右脅臥，腳腳相累。不得散手腳，不得散亂心，不得散亂衣。作明相正念，起想思惟，然後眠。至後夜，疾疾起，經行，坐，除去睡蓋。」釋氏要覽下曰：「寶雲經云：欲臥，身向右邊累足。以法衣覆身，正念正知，起明了想，但為長養諸根大種故。瑜伽論問云：何緣右脅而臥？答：與師子王法相似。」



