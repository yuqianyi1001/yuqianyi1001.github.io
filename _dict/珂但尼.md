---
title: 珂但尼
source: deerpark.app
---
### 丁福保佛學大辭典

【飲食】Khādaniya，又作佉陀尼，佉闍尼。譯曰嚼食。可咬嚼而食者。有五種，為時藥之一分。百一羯磨五曰：「時藥者，謂是五種珂但尼，五種蒲饍尼。」寄歸傳一曰：「律云：半者蒲饍尼，半者河但尼。蒲饍尼以含噉為義，珂但尼即齧嚼受名。半者Pañca謂五也。半者蒲饍尼，應譯為五噉食。舊云五正者，准義翻也。一飯，二麥，三麥豆飯，四肉，五餅。半者珂但尼，應譯為五嚼食：一根二莖三華四葉五果。」玄應音義四曰：「佉陀尼食，譯云可噉。」資持記中三之二曰：「五種佉陀，即不正也。」又曰：「佉闍尼，此云不正。」善見律十七曰：「一切果，是名佉闍尼。」



