---
title: 未至定
source: deerpark.app
---

### 丁福保佛學大辭典

【術語】又云未到定。上界八地各有根本定與近分定，斷欲界修惑所發之禪定，為初禪之根本定，乃至斷無所有處修惑所得之禪定，為非想處之根本定。又伏欲界煩惱，發近似初禪根本定之禪定，為初禪之近分定，乃至伏無所有處煩惱，發近似非想處根本定之禪定，為非想處之近分定，如此八根本定八近分定中，初禪之近分定有與他之近分定相異之點，故立別名，謂之未至定。言未至根本定之義也。近分之義亦同此。



### 佛光大辭典

梵語anāgamya-samādhi。又作未到定、未到地。于色界四禪定中，即將發得初禪定之前的準備修行之定，稱為未至定。因取其尚未至根本定之義，故稱未至定。色界之四禪定與無色界之四無色定，每一禪定之自體皆稱為根本定，每一根本定之前有準備階段之近分定，故自斷欲界之修惑所發之禪定（初禪之根本定），乃至斷無所有處之修惑所得之禪定（非想處之根本定），共有八根本定，又由伏滅欲界煩惱而發得近似初禪根本定之禪定（初禪之近分定），乃至伏滅無所有處煩惱而發得近似非想處根本定之禪定（非想處之近分定），共有八近分定。然在八根本定與八近分定中，唯有初禪之近分定與其他近分定有相異之處，故立別名，特稱為未至定。（參閱‘近分定’3517）


