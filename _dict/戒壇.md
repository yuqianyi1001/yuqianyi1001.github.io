---
title: 戒壇
source: deerpark.app
---

### 陳義孝佛學常見辭彙

修戒法的壇場。



### 丁福保佛學大辭典

【術語】授戒之壇場也。梵云曼陀羅，譯曰壇。高築之，故云壇。資持記上二之一曰：「法既尊特，常地莫行。如持秘咒必結壇場，羯磨咒術，其類頗固。」其濫觴，在天竺者，樓至菩薩請築戒壇為比丘受戒，佛許之，使於祇園精舍外院之東南建壇。見釋氏要覽上。在支那者，曹魏嘉平正元中，曇柯迦羅，曇帝皆於洛陽立大僧羯磨之法，支那之有戒壇自此始。南朝永明中，三吳初作戒壇，是為吳中立壇之初。唐初，靈感寺南山律師按法立壇。撰戒壇經一卷。見僧史略上。



### 佛光大辭典

指用以舉行授戒儀式及說戒之壇場，即于戒場中特制稍高于平地之土壇。蓋戒場本無建築屋舍之必要，隨處空地僅須有結界標示即成，然為防患風雨起見，古來皆堂內受戒與露地結界受戒並行。古代印度初于露天作法，不另設壇。戒壇之始建，據釋氏要覽卷上記載，系樓至菩薩向佛陀請示，築一戒壇為比丘受戒，佛陀許之，遂于o園精舍外院之東南建壇。關于戒壇之形制，據義淨于大唐西域求法高僧傳卷上描述印度那爛陀寺之戒壇，謂其‘方大尺一丈餘’，即于平地四週高築t牆，高約二尺，牆內坐基則高約五寸。

我國最早之戒壇，相傳為曹魏嘉平、正元年間（249～256）曇柯迦羅于洛陽所建。晉、宋以來，南方立戒壇甚多。東晉法護于揚都（南京）瓦官寺立壇。支道林于石城（山西黎城南）、汾州（浙江新昌）各立一壇，支法存于若耶（浙江紹興）立壇，南宋智嚴于上定林寺（于南京）立壇，慧觀于石梁寺（于天台山）立壇。求那跋摩于南林寺立壇，南齊僧敷于蕪湖立壇。復有三吳戒壇，此壇似與法獻有關。南朝梁代法超于南澗（于南京）立壇，僧v于上雲居、棲霞、歸善、愛敬四寺（皆于南京）立壇。至唐代初年為止，渝州（重慶）以下至江淮（江蘇、安徽）之間，總計戒壇有三百餘所，然諸戒壇之形制已不可考。至唐代幹封二年（667），道宣律師在長安郊外淨業寺亦曾建立戒壇，此時戒壇始有定式。其制凡三層，下層縱廣二丈九尺八寸，中層縱廣二丈三尺，上層方七尺。其高度下層三尺，中層四尺五寸，上層二寸，總高七尺七寸；週圍上下有獅子神王等雕飾。道宣並撰有‘戒壇圖經’一書，該書對戒壇之起源、名稱、形狀均有詳細記載。其後，義淨、一行、金剛智等諸師，均曾在洛陽附近建立戒壇。建立戒壇之風氣從此盛行全國，官設與私設均有。永泰元年（765），代宗敕令大興善寺建造方等戒壇，又命京城僧尼各置‘臨壇大德’十人；此為臨壇大德設置之始，即後世受戒時之三師七證。所謂方等戒壇，即指大乘戒壇，壇法雖依準諸律，但受戒者須發大菩提心，是與小乘戒壇殊異之處。

日本東大寺大佛殿前所建立之戒壇，為該國最早者，系西元七五四年由我國鑑真和尚東渡日本所建，後毀于火災。該壇建築之藍本，即依準道宣‘戒壇圖經’一書而建。﹝四分律行事鈔資持記卷上二之一、佛祖統紀卷三十六、卷三十九、佛祖歷代通載卷十八、大宋僧史略卷下、釋氏稽古略卷三、卷四、道宣律師感通錄﹞


