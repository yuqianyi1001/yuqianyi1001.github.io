---
title: 天人散花屍上
source: deerpark.app
---
### 佛光大辭典

指天人散花于其故身。據天尊說阿育王譬喻經載，有一天人，其故身于生時孝順父母，忠信事君，敬奉三尊，復能稟承師教，而令其神得生天上，故散花以報故身之恩德。



### 丁福保佛學大辭典

【傳說】天尊說阿育王譬喻經曰：「昔有人在道上行，見道有一死人，鬼神以杖鞭之。行人問言：此人已死，何故鞭之？鬼神言：是我故身，在生之日不孝父母，事君不忠，不敬三尊，不隨師父之教，令我墮罪，苦痛難言，悉我故身，故來鞭耳。稍稍前行，復見一死人。天神來下，散華於死人屍上，以手摩挱之。行人問言：觀君似是天，何故摩挱是死屍？答曰：是我故身，生時之日孝順父母，忠信事君，奉敬三尊，承受師父之教，令我神得生天，皆是故身之恩，是以來報之耳。」



