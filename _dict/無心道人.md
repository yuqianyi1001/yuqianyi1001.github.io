---
title: 無心道人
source: deerpark.app
---

**來源：丁福保佛學大辭典**

<p>【雜語】無念無想之真人也。四十二章經曰：「供養三世諸佛，不如供養一無心道人。」聖財集下曰：「三世佛者始覺之佛，如三千佛。以凡聖別執偏住於有相之心而供養，故限於佛而不通於凡，限於應身而不通於法身，未達不二之理也。凡夫亦本來之佛，與佛同體，不知此理者愚也。無心道人者，無凡心與佛心，是為無心之形。無凡心，故一切凡夫在此中。無佛心，故一切諸佛在此中。一時成供養一切之凡聖，豈非勝於偏供耶？黃檗云：於佛作清淨光明解脫想。於眾生作垢濁闇昧生死想。不可成佛。肇公云：佛非人非天。故能天能人也。此為真佛。非天非人者，為實體遮情之法門也。能天能人者，為權用表德之法門也。遮表俱時，體用不二，是為法門之大體。無心道人無凡聖之心，無心故為凡聖之物體，是一法界大總相法門體也。」</p><p>參照：<a href="/dict/佛">佛</a></p>

**來源：佛光大辭典**

<p>指對于一切無想、無念、無所求之修行者。傳心法要（大四八·三八○上）：‘供養十方諸佛，不如供養一個無心道人。何故？無心者，無一切心也。’﹝四十二章經﹞</p>
