---
title: 冥諦
source: deerpark.app
---

### 丁福保佛學大辭典

【術語】數論師所立二十五諦之第一。是為萬物之本源，冥漠無諦，故曰冥諦，又云冥性。又為萬物之本源，萬差之諸法由此生出，故名自性，一名本性，亦云勝性。金七十論上曰：「自性者，或名勝因，或名為梵，或名眾持。」百論疏上中曰：「所言冥諦者。舊云：外道修禪得五神通，前後知凡萬劫內事，自八萬劫外不能了知，故云冥。智度論云：覺諦者此是陰中識，外道思惟：此識為從因緣得，為不從因緣？若從因緣，因緣是何物耶？若不從者得此識，既思惟不能了知，便計此識從前冥漠處生，故稱冥諦。亦名世性，一切世間以此冥諦為其本性。」楞嚴長水疏二上曰：「言冥諦者，或云冥性，或言自性。梵云僧伽奢薩呾羅，此云數論。立二十五諦，最初一諦名為冥諦，計以為常。第二十五名為神我，亦計為常。我思勝境，冥性卻變二十三諦，為我受用。我既受用，為境纏縛，不得解脫。我若不思，冥諦不變。既無纏縛，我即解脫。名為涅槃。」



### 佛光大辭典

為古代印度六派哲學中之數論哲學派所立二十五諦之第一諦。又作冥性、冥初。通常多稱自性諦、自性。數論學派將宇宙萬有區別為二十五種諦理，而以冥諦為第一諦，為萬物之本源、諸法之始，故亦稱冥初。又為諸法生滅變異之根本原因，即為諸法之實性，故又稱冥性、自性。﹝金七十論卷上、百論疏卷上、成唯識論述記卷一末﹞（參閱‘二十五諦’177）


