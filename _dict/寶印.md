---
title: 寶印
source: deerpark.app
---
### 佛光大辭典

(一)諸佛菩薩種種印契（梵mudrā  ）之美稱。或專稱以生財寶為目的之印契；然此財寶未必指有形之財物。如寶生佛、金剛寶菩薩之三昧耶印皆為寶印，分別稱為寶三昧耶印、三昧耶寶印。依蓮華部心軌等金剛界系行法之儀軌，行者行‘撥遣’後，須結此印並誦咒。蓋此印乃五佛灌頂、四佛系N、如來甲冑印之總印，含攝其他一切印，故緊急時可略去其他一切印，獨依此一印及其真言。﹝二卷本教王經卷下、蓮華部心軌、勝初瑜伽軌﹞

(二)刻有本尊之種子、真言等之印。日本一般于寶塔、寶珠中央書寫本尊之種子，簡單者亦在方形或圓形之輪畫中作‘d’字或e（śrī，室利），以應巡禮聖蹟者之請，給予蓋印。



### 陳義孝佛學常見辭彙

１．指三寶中的法寶。２．三法印。３．指諸佛菩薩種種的印契。



### 丁福保佛學大辭典

【術語】三寶中之法寶也，又三法印也，是諸寶中之實寶，堅固不壞，故名寶。印智度論四十七曰：「於諸法中法寶是實寶，今世後世乃至涅槃，能為利益。如經中說：佛語比丘：為汝說法，所說法者所謂法印，法印即是寶印，寶印即是解脫門。復次三法印名為寶印三昧。」楞嚴經曰：「此經名大佛頂悉怛多槃怛羅無上寶印。」寶悉地成佛陀羅尼經曰：「常住真如寶王大印。」

【術語】諸佛菩薩種種之印契，美稱之而云寶印。

【印相】寶生印及菩薩印生財寶之寶形印，略稱云寶印。

【術語】印佛之種子，真言等者云寶印。烏樞瑟摩經曰：「以莽度迦木刻其印，一內木印於蘇蜜燒之，及出以印印山山碎，印海海竭。」

【譬喻】念佛之心印，堅固不壞，譬之國王之寶印也。觀佛三昧經十觀佛密行品云：「譬有貧人，依豪貴衣食。時有王子出遊，執大寶瓶，瓶內藏王寶印。貧者詐來親附，拏寶瓶逃走。王子覺之，使六大兵乘六黑象追之。持瓶人走入空野澤中，毒蛇自四面來，欲嚙持瓶者。惶懼而東西馳走，見空澤中有一大樹蓊鬱，頭戴寶瓶，攀樹而上。時六兵疾馳至樹下，貧人見而吞王寶，以手覆面。六黑象以鼻絞樹倒之，貧人墮地，身體散壞，唯金印在寶瓶放光，毒蛇見光四散。佛告阿難：住於念佛者，心印不壞，亦復如是。」宗鏡錄九十五有釋。



