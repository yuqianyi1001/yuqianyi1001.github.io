---
title: 五逆
source: deerpark.app
---

### 陳義孝佛學常見辭彙

見五逆罪條。



### 三藏法數

﹝出華嚴孔目﹞ 〔一、殺父母〕，謂父母養育，恩同天地，為子者，當竭力孝養奉事，以報其恩，況行殺逆；若行此事，是為逆罪，即墮地獄。四分律云：若殺父母者，不許出家受具足戒也。（具足戒者，即二百五十戒也。） 〔二、破和合僧〕，謂比丘集眾行布薩時，和合作法，若後來者，當隨順寂默，或當出避。若以瞋惡之心，破其法事，令不和合，是為逆罪。律云：破和合僧者，不許出家受具足戒也。（梵語比丘，華言乞士。梵語布薩，華言淨住。） 〔三、出佛身血〕，謂佛是一切眾生慈父，能令眾生悟明自心，出離苦趣。眾生歷劫供養，不能報其恩德萬一，而況出其身血；若行此事，是為逆罪。興起行經云：提婆達多推出擲佛，山神接之，迸一小石，傷佛足指，即有血出，以此因緣後墮地獄。（梵語提婆達多，華言天熱。） 〔四、殺阿羅漢〕，梵語阿羅漢，華言無學。謂無法可學。又名應供，應受人天供養故也。眾生即當供養恭敬，以為種福之田，況行殺逆；若行此事，是為逆罪。律云：殺阿羅漢者，不許出家受具足戒也。 〔五、破羯磨僧〕，梵語羯磨，華言作法辦事。謂比丘受具足戒，或行懺悔法時，當依和尚阿闍黎行羯磨法，作法成就，方為得戒，若有人見者，當隨順寂默，或當出避。若以惡心，破其作法，令不得戒，是為逆罪。律云：破羯磨者，不許出家受具足戒也。（和尚，梵語鄔波遮迦。于闐國翻和尚，華言力生。梵語阿闍黎，華言軌範。）



### 丁福保佛學大辭典

【術語】又曰五無間業。罪惡極逆於理，故謂之逆。是為感無間地獄苦果之惡業，故謂之無間業。此有三乘通相之五逆，大乘別途之五逆，同類之五逆，提婆之五逆等。



### 佛光大辭典

又作五逆罪。即五重罪。指罪大惡極，極逆于理者。有大乘五逆、小乘五逆之分。

(一)小乘五逆（單五逆）指：害母（梵mātṛ -ghāta ，又作殺母）、害父（梵pitṛ -ghāta ，又作殺父）、害阿羅漢（梵arhad -ghāta ，又作殺阿羅漢）、惡心出佛身血（梵tathāgatasyāntike duṣṭa -citta-rudhirotpādana ，又作出佛身血）、破僧（梵saṃgha -bheda ，又作破和合僧、鬥亂眾僧）等五者。前二者為棄恩田，後三者則壞德田，故稱五逆、五重罪。以其行為將成為墮無間地獄之因，故亦稱五無間業（梵pañcaanantarya -karmāṇi ），略稱五無間或五不救罪。分別而言，前三者指故意殺害父、母、阿羅漢。破和合僧復分為二，離開原來所屬之教團，而成立新教團，行布薩、羯磨等事，稱破羯磨僧；若立異師異說，而另組教團，則稱破法輪僧。此外，俱舍論卷十八載，五無間同類業（梵pañcaupānantarīyāṇi  ），又作近五無間、五無間同分、近五逆、類似五逆。即與上述之五無間業同類之五種罪業，指：污母阿羅漢尼（梵mātur arhantyā dūṣaṇam  ）、殺住定地菩薩（梵niyatabhūmisthitasya bodhisattvasya māraṇam  ）、殺有學聖者（梵śaikṣasya māraṇam  ）、奪僧合緣（梵saṃghāyadvāraharaṇam  ）及破@堵波（梵stūpabhedanam  ）。

(二)大乘五逆（復五逆），據大薩遮尼幹子所說經卷四舉出五大根本重罪，即：(1)破壞塔寺，燒毀經像，奪取三寶之物。或教唆他人行此等事，而心生歡喜。(2)毀謗聲聞、緣覺以及大乘法。(3)妨礙出家人修行，或殺害出家人。(4)犯小乘五逆罪之一。(5)主張所有皆無業報，而行十不善業；或不畏後世果報，而教唆他人行十惡等。

慧沼于金光明最勝王經疏卷五中，將小乘五逆中之殺父、殺母合為一項，再加上誹謗正法（佛法）一項，而成立三乘通說之五逆。

關于五逆罪之輕重，大乘義章卷七說殺父最輕，殺母次輕，殺阿羅漢罪復轉重，出佛身血轉轉彌重，破和合僧最重。﹝增一阿含經卷四十七、金光明最勝王經卷三、大集地藏十輪經卷三、四分律卷四十六、十誦律卷三十六、俱舍論卷十七、瑜伽師地論卷九、順正理論卷四十三、瑜伽論記卷三上、卷五、瑜伽師地論略纂卷四、俱舍論光記卷十八﹞


