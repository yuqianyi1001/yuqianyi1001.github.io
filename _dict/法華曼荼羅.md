---
title: 法華曼荼羅
source: deerpark.app
---
### 佛光大辭典

為雕畫法華經之說相的曼荼羅。又稱法華經曼荼羅、法華變相。我國自古既盛行法華經之信仰，故關于法華經說相之圖畫、雕塑亦不少。如古今圖書集成神異典第九十一載，汝南侯大祥圖寫妙法蓮華經變一鋪。又大同雲岡及龍門石窟中，亦發現六朝時代所刻之釋迦、多寶二佛並坐之多寶塔，甘肅省敦煌千佛洞中，亦有唐宋時代之法華變相壁畫數種。其中敦煌千佛洞第八窟之壁畫，即法華經序品之說相，第七十四、八十一、一○二、一一七、一二○Ｆ、一六八等窟皆為法華諸品之說相。第九十七、一一一、一三五Ｃ等窟，有多寶塔之壁畫及雕塑。

又密教修法華經法時，依用法華曼荼羅。據妙法蓮華經寶塔品載，以釋迦、多寶二佛為主尊之曼荼羅，于修法華經法時依用之。觀智儀軌載其壇有三重，內院畫八葉蓮花，于花胎上安置@睹波（塔），塔中畫釋迦牟尼如來、多寶如來與之同座而坐，八葉蓮華各置一菩薩，內院四隅亦各置一菩薩；第二重院置十二菩薩及四供養菩薩；第三重院畫四天王、龍王等；壇之四隅畫四大明王。﹝法華經傳記卷六、諸阿^梨 真言密教部類物錄卷下、P. Pelliot: Les Grottes du Touen-Houang. 1， 3， 4， 6﹞



### 丁福保佛學大辭典

【術語】圖示佛所說法華經靈山之一會也。



