---
title: 稠禪師
source: deerpark.app
---
### 佛光大辭典

（480～560）北齊僧。昌黎人，俗姓孫。博通經史，二十八歲投僧法師出家，先後參訪道房、跋陀三藏、道明禪師，修習禪法。嘗山行見兩虎鬥，以錫杖中解之而去。歷住嵩岳寺、大冥山、石窟大寺。天保三年（552），齊文宣帝于鄴城西南之龍山為建雲門寺，屢幸寺，師守比丘之法，都不送迎。或有以此讒于帝，帝大怒，欲前來加害，師冥知之，避寺去二十裡，孤立道傍；帝至而問之，師曰（大五○·五五五中）：‘恐身血不淨，穢污伽藍，在此候耳。’帝下馬悔謝，躬負師還寺。乾明元年四月示寂，世壽八十一，法臘五十。遺有止觀法二卷行世。﹝續高僧傳卷十六﹞



### 丁福保佛學大辭典

【人名】齊鄴西龍山雲門寺僧稠，能修禪法。嘗山行見兩虎鬥，以錫杖中解之而去。齊文宣帝為建雲門寺。屢幸寺，稠師守比丘之法，都不送迎。或人以此讒於帝，帝大怒，欲自來加害。稠師冥知之。避寺去二十里，孤立道傍。帝至而問之。曰：恐鮮血不淨，污精舍。帝下馬悔謝，躬負師還寺。見唐高僧傳十六。



