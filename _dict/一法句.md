---
title: 一法句
source: deerpark.app
---
### 佛光大辭典

指表達真理之章句。一法，表徹悟法身之意；句，表能詮之章句。顯此一法之句，稱為一法句。蓋佛菩薩因其願力，普現其身于一切佛土；又于一切形演一法句，普週無餘一切法界。大法炬陀羅尼經卷一（大二一·六六二下）：‘此陀羅尼一法句中，總攝無量億數修多羅，是決定義；當知如來一力所說，無有邊際，汝等亦得多種法門。’十住毗婆沙論卷十一（大二六·七八上）：‘佛法貴如說行，不貴多讀多誦；又如佛說，行一法句，能自利益，名為多聞，智慧亦如是。’又淨土宗以世親所謂‘一法句即清淨句’為據，謂清淨句乃指真實智慧之無為法身。世親淨土論所謂之佛、菩薩、極樂世界等殊勝境界凡二十九句，此二十九句功德莊嚴共攝入清淨之一句。故二十九句為‘廣’一法句；二十九句所攝之一句則為‘略’一法句；因廣略彼此相入，故言淨土之詳細境界即為真實智慧之無為法身。﹝度世品經卷三、往生論、往生論注卷下﹞



### 陳義孝佛學常見辭彙

一法的章句。



### 丁福保佛學大辭典

【術語】謂一法也。句為章句之義。即謂絕待無為清淨之法身也。天親之淨土論，分極樂國土之莊嚴功德為十七句，如來之莊嚴功德為八句，菩薩之莊嚴功德為四句，總為三種功德二十九句。此二十九句之莊嚴，略說之，則說入一法句，且自解之曰：一法句者，清淨句也。清淨句者，真實智慧無為法身也。蓋彼論立奢摩他（止），毘婆舍那（觀）之二觀中，觀二十九句現象之差別，即為毘婆舍那，觀一法理體之平等，即為奢摩他。初雖別觀奢摩他，毘婆舍那，而其機純熟，則止觀俱行，成柔軟心，二十九句即為一法句，一法句即為二十九句，廣略相入，得如實知見，差別即平等，平等即差別之妙理。



