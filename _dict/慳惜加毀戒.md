---
title: 慳惜加毀戒
source: deerpark.app
---

### 丁福保佛學大辭典

【術語】顯教十重戒之一。制慳惜不與所求反加毀辱之戒也。法藏謂為故慳戒，太賢謂為慳生毀辱戒。今依天台所立之名。



### 佛光大辭典

顯教十重禁戒之一。又作慳生毀辱戒、慳惜財法戒、故慳加毀戒、慳戒、不慳戒。即制止慳惜財、法，不給與他人之所求，且反加毀辱之戒。梵網經卷下（大二四·一○○四下）：‘若佛子，自慳，教人慳，慳因、慳緣、慳法、慳業。而菩薩見一切貧窮人來乞者，隨前人所須，一切給與。而菩薩以惡心、嗔心，乃至不施一錢、一針、一草；有求法者，不為說一句、一偈、一微塵許法，而反更辱罵者，是菩薩波羅夷罪。’﹝菩薩戒義疏卷下﹞（參閱‘十重禁戒’461）


