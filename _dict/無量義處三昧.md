---
title: 無量義處三昧
source: deerpark.app
---
### 佛光大辭典

梵語anantanirdeśapratiṣṭhāna-samādhi。指佛陀欲說法華經時所入之三昧。無量，乃三乘、五乘等無量法門，即無量義；義處，乃無量義之依處，即實相。生出無量法義依處之實相無相三昧，稱為無量義處三昧。佛陀既已說無量義之後，將說實相，則于中間入此三昧，依所出之無量義，故為無量義經之三昧；依所歸之義處，則為法華經之三昧。﹝法華經序品、法華文句卷二﹞



### 丁福保佛學大辭典

【術語】梵語Anantanirdeśapratiṣṭhāna samādhi。佛說法華前，先說無量義，次入此三昧也。無量者三乘五乘等無量法門即無量義也，義處為無量義之依處，即實相也，生無量法義依處之實相無相三昧，謂之無量義處三昧。佛既說無量義後，將說實相，於中間入此定，依所出之無量義故為無量義經之三昧，依所歸之義處，則為法華經之三昧，因而通於前後。法華文句二曰：「三道即三乘，四果即羅漢緣覺菩薩佛。此等諸法名為無量，實相為義處，從一義處出無量法，得為無量法入一義處。」



