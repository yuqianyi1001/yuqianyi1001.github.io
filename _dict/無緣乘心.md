---
title: 無緣乘心
source: deerpark.app
---

**來源：丁福保佛學大辭典**

<p>【術語】十住心之第六、他緣大乘心也，他無兩義，梵音同一、故約於菩薩之大悲緣他眾生而謂之他緣，約於菩薩之大智緣心外無法而謂之無緣。大疏二曰：「梵音莽鉢羅，是無義，亦是他義。所謂他緣乘者，謂發平等大誓，為法界眾生行菩薩道。乃至諸一闡提及二乘入正位者，亦當以種種方便折伏攝受普令同入是乘，約此無緣大悲故名他緣乘。又無緣乘者，至此僧祇始能觀察阿陀那深細之識，解了三界唯心，心外更無一法而可得者，乘此無緣心而行大菩提道，故名無緣乘也。」</p>
