---
title: 定印
source: deerpark.app
---

**來源：丁福保佛學大辭典**

<p>【印相】標入定相之印契也。有三部之別：一佛部之定印，亦名法界定印。胎藏界大日如來之住定印也。二蓮華部之定印，亦名彌陀定印，或妙觀察智定印。阿彌陀如來之住定印也。三金剛部之定印，名為縛定印。天鼓雷音如來之住定印也。見胎藏界曼荼羅大鈔三。</p>

**來源：佛光大辭典**

<p>住于寂然不動三昧之相。又作三摩地印、三昧印。于密教中，五部各異：(一)佛部為法界定印，即右手掌上仰安置于左手之上，拇指互拄，乃胎藏界大日如來之印，故又稱大日定印。(二)蓮華部為妙觀察智印，以二手之拇指、食指相捻，二手縛仰置臍下，即彌陀所契之印相。(三)金剛部為三昧印，二手縛仰，二拇指互拄。(四)寶部為三瓣寶珠定印，先結彌陀之定印，再以二食指拄二拇指之第一指節，作三瓣寶珠狀。(五)羯磨部為羯磨印，左右兩手外縛，各以大、小指之端相拄，安于膝上。</p><p>上記五部之印相雖有別，然各部實不二而一，故于五部之常法中皆用法界定印，或諸印可互相通用。惟胎藏界法一般用法界定印，金剛界法則用金剛部定印。﹝金剛頂瑜伽中略出念誦經卷三、仁王護國般若波羅蜜多經道場念誦儀軌卷上、成就妙法蓮華經王瑜伽觀智儀軌、金剛頂經瑜伽修習毗盧遮那三摩地法、觀自在菩薩如意輪瑜伽念誦法﹞</p>
