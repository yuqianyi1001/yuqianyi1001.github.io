---
title: 無
source: deerpark.app
---
### 佛光大辭典

梵語a。意謂非存在。佛教認為所謂有或無之二邊（即‘偏有’或‘偏無’之一方）皆為謬誤；唯有超越有與無之相對性，始屬絕對之真如。于原始佛教經典中，如雜阿含經卷七、相應部經典二十四之五、大毗婆沙論卷七十六等，所顯現‘無’之觀念，系相對于‘有’之‘無’，亦即為相對于‘存在’之‘非存在’。大乘佛教經論更進一步揭示其義，如中論卷一觀六種品謂，一切有與無，本即不存在：若見有、見無之相，即是淺智之見。同論卷四、大智度論卷六等，則藉超越相對性之有無，泯絕諸法之假實斷常等，而以‘無’為‘一切皆空’之同義語。蓋以諸法皆由因緣和合所生，故本性即是無（空無自性）；復以有空義之故，遂得成一切法。

大般若經卷四更藉‘無’之徹底否定，而對五蘊、六界、十二處，乃至四果、獨覺、菩薩、佛等佛道修行各階段之人格發展予以‘一無所執’之精闢闡論（大五·二二中）：‘色不異空，空不異色；色即是空，空即是色。受、想、行、識不異空，空不異受、想、行、識；受、想、行、識即是空，空即是受、想、行、識。（中略）如是空中無色，無受、想、行、識；無地界，無水、火、風、空、識界；無眼處，無耳、鼻、舌、身、意處；無色處，無聲、香、味、觸、法處。（中略）無預流，無預流果；無一來，無一來果；無不還，無不還果；無阿羅漢，無阿羅漢果；無獨覺，無獨覺菩提；無菩薩，無菩薩行；無佛，無佛菩提。舍利子！修行般若波羅蜜多菩薩摩訶薩，與如是等法相應故，當言與般若波羅蜜多相應。’

同經卷三十八亦謂，‘無性’乃是般若波羅蜜多之自性；而所謂般若波羅蜜多，即是舍離般若波羅蜜多之自性。此說與上述引文均可視為般若經系統對‘無’之核心思想，乃從透徹之否定來開展大乘佛教無所滯礙執著之般若大慧。

見于維摩經卷中之‘入不二法門’亦為詮釋‘無’之著名典故。據該經記載，一日，文殊師利等三十二菩薩與維摩詰居士談論有關何等為不二法門之究極答案，諸菩薩均先後提出各種超越生滅、善惡等相對原理之看法，而以之為不二法門；文殊則謂無言、無說、無示、無識為不二法門；對此，維摩詰唯以沉默不語顯示之。由是，文殊遂嘆之為‘是真入不二法門’。要之，維摩詰之‘默不二’即是表現一種透骨透髓、積極活潑的‘無’之精神。

于我國，如慧遠、僧肇、吉藏、慧思、智等諸師對‘無’之概念，皆大抵繼承般若系統之思想。如慧思于所著諸法無諍三昧法門卷上謂（大四六·六二八上）：‘身本者，如來藏也，亦名自性清淨心，是名真實心；不在內，不在外，不在中間，不斷不常，亦非中道；無名、無字、無相貌，無自、無他，無生、無滅，無來、無去、無住處，無愚、無智，無縛、無解。’此一論點，與上記般若經中之奧義，旨趣全無二致。

‘無’之思想，于我國禪宗更有淋漓盡致之發展，最足代表者為趙州從諗禪師之‘趙州狗子’公案。無門關第一則（大四八·二九二下）：‘趙州和尚因僧問：“狗子還有佛性也無？”州雲：“無！”無門曰：“參禪須透祖師關，妙路要窮心路絕。祖關不透，心路不絕，盡是依草附木精靈，且道，如何是祖師關？只者一個無字，乃宗門一關也。（中略）將三百六十骨節、八萬四千毫竅，通身起個疑團，參個無字，晝夜提撕，莫作虛無會，莫作有無會。”’其後之禪林師家，多藉此則公案之拈提，強調徹底破除執著，泯絕念慮分別的‘無’之精神。

另于淨土教方面，如唐代道綽有‘法身無相，法身無知’之說，謂如來之真法身乃無色、無形、無言說、無住處、無生、無滅者。另如飛錫和尚于念佛三昧寶王論卷下亦提出‘無心念佛’之說，迥異于一般‘念佛有念’之思想，而為淨土門中唱道‘真無念’之重鎮（大四七·一四一下）：‘言理門者，真無念也。釋曰：有之與無，即此念而本無矣！何者？佛從念生，心即是佛，如刀不自割，指不自觸，佛不自佛，心不自心，安得佛外立心，心外立佛？佛既不有，心豈有哉？無心念佛，其義明矣！故世人謂念佛有念也，吾則謂念佛無念也。’

此外，如真言密宗以[（ a，阿）字揭示‘諸法本不生’之理。據大日經疏卷七下載，一切諸法皆由眾緣而生，從緣而生者皆有始有本，然若觀此能生之緣亦復從眾因緣生，如是輾轉從緣，則莫可窮究其根本源頭；如此而觀，即知‘本不生際’乃萬法之根本，若徹見‘本不生際’者，即是如實了知自心。此乃密教從‘諸法本無’、‘諸法本不生’之教義來具顯‘無’之奧旨。﹝雜阿含經卷十二、大乘入諸佛境界智光明莊嚴經卷三、顯揚聖教論卷十六、成實論卷二、卷十一、中論卷三觀有無品、注維摩詰經卷四、攝大乘論釋卷五、二諦義卷上、大乘大義章卷上、大乘玄論卷二、摩訶止觀卷二上、釋禪波羅蜜次第法門卷三下﹞



### 法相辭典

★瑜伽九十七卷十一頁雲：從其前際，于現法中，有死滅苦；說名為無。



### 丁福保佛學大辭典

【術語】梵語阿，A，譯曰無、非、不。以世俗釋之，只是否定事物存在之辭。以勝義釋之，則無有二種。惑智之無與聖智之無是也。惑智之無，僅為斷見，聖智之無，則超於有無之妙無也。真言以<img src="gaiji/DF-8740.png"/>阿字為觀道之要門，禪家亦有以無字為悟道之關門者，皆取聖智之無也。無門關第一則曰：「趙州和尚。因僧問狗子還有佛性也無？州云無。」評唱曰：「參學須透祖師關，妙悟要窮心路絕。祖關不透，心路不絕，盡是依學附木精靈。且道如何是祖師關？只者一箇無字，乃宗門一關也。遂目之曰禪宗無門關。」



