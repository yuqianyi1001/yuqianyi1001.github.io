---
title: 長衣過限戒
source: deerpark.app
---

**來源：丁福保佛學大辭典**

<p>【術語】具曰畜長衣過限戒。二百五十戒中三十捨墮罪之第一。比丘若於三衣，或百一資具之外，得周尺一尺六寸，廣八寸已上之衣體，則於十日已內，宜行說淨之法。若不作此法而畜之，過十日之限，則自十一日之明相現時結捨墮罪。含注戒本上曰：「畜長衣不淨施得畜，若過十日尼薩耆波逸提。」戒本疏三上曰：「貯用屬己名畜，限分之餘為長，越於期限故曰畜長衣過限戒。」</p>
