---
title: 五輪觀
source: deerpark.app
---

**來源：丁福保佛學大辭典**

<p>【術語】地、水、火、風、空名五輪，其種子即<img src="gaiji/DF-8740.png"/>、<img src="gaiji/DF-8766.png"/>、<img src="gaiji/DF-876A.png"/>、<img src="gaiji/DF-8770.png"/>、<img src="gaiji/DF-8751.png"/>之五字也。其形方、圓、三角、半月、團形，其色黃、白、赤、黑、青也。各圓滿而具眾德，故名為輪。五輪即五智，觀之而其觀成就，則自身即為五智如來也。又修法之時，欲吾身成為金剛輪，以此五字配於身中五處，而加持吾身，謂之五字嚴身觀。其法如其次第，觀於自身之腰下、臍輪、心上、額、頂上五處也。大日經疏十四曰：「凡阿闍梨欲建立大悲胎藏建立弟子時，當先住於瑜伽而觀自身。從臍以下當作金剛輪，其色黃而堅；從臍以上至心當作水輪，其色白；次從心以上至咽當作火輪，其色赤；次從咽以上至頂當作風輪，其色黑。復次地輪正方、水輪圓、火輪三角、風輪半月形，最上虛空作一點，具種種色，在頂十字縫上置也，是此輪形正與身分相稱也。此五位者即是前所說五字，方中置阿字、圓中置嚩字、三角中置囉字、半月中置唅字、點中置欠字。」大日經義釋八曰：「凡行者欲修觀時，先當住瑜伽座以阿、嚩、囉、賀、佉五字加持自體。」大日經義釋十一出五輪成身之圖。</p><p>於地、水、火、風、空之五大，而得自在之禪定名。日本黑谷語燈錄曰：「大安寺有勝行上人者，修五輪觀成就之人，居常每日入環堵中數刻而出。一日出遲，徒弟鑿壁偷眼，不見上人，唯見床上水之澄清。試以投石有聲，弟子怪之。上人出定之後，自覺胸間有物楚痛難忍，召其徒曰：『汝等見定相有何事乎？』徒報以實。上人曰：『汝待我更入定為取之去。』上人翌日入定，徒復窺見床上有火，光焰熾然，乃探石取去。上人起定無後痛苦。」參照五字嚴身條。</p><p>參照：<a href="/dict/五字嚴身">五字嚴身</a></p>

**來源：佛光大辭典**

<p>又作五智輪、五輪三摩地、五輪成身觀。即真言行者依胎藏界法，于自身之頂、面、胸、臍、膝等五處觀五字五輪。據大日經疏卷十四載，凡阿^梨欲建立大悲胎藏建立弟子時，當先住于瑜伽而觀自身，自臍以下當作金剛輪，其形為方，中置阿字；臍以上至心當作水輪，其形為圓，中置縛字；心以上至咽當作火輪，其形為三角，中置□鄭謊室隕現鍊□弊鞣緶鄭□湫撾□胊灤危□兄i字；末于最上虛空作一點，置于十字縫上，點中置欠字。即舍父母所生之肉身，直為大日如來之三昧耶形，以成相好圓滿之佛身之意。此五輪觀異于金剛界法之五相成身觀，而與五字嚴身觀、支分生曼荼羅等為同類觀法。﹝尊勝佛頂修瑜伽法軌儀卷上、廣大儀軌卷上、五輪九字明秘密釋﹞</p>
