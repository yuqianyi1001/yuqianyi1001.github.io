---
title: 俱盧舍
source: deerpark.app
---

### 法相辭典

★大毗婆沙論一百三十六卷四頁雲：即五百弓，成摩揭陀國一俱盧舍；成北方半俱盧舍。所以者何？摩揭陀國、其地平正，去村雖近，而不聞聲。北方高下，遠猶聲及。是故北方俱盧舍大。

★二解　豎積五百弓為一俱盧舍。一俱盧舍許，是從村至阿練若中間道量。如逾繕那等量中說。



### 丁福保佛學大辭典

【術語】Krośa，又作拘盧舍，拘婁舍，拘婁奢，句盧舍，拘樓賒。里程名。牛聲或鼓聲得聞之最大距離。五百弓或五里。玄應音義十八曰：「拘婁，或作句盧，今或云拘樓賒，此云五百弓。應言俱嚧舍，謂大牛鳴音聲聞五里，八俱嚧舍為一踰繕那，即四十里。」俱舍光記十二曰：「一弓有六尺四寸，五百弓為一俱盧舍，計五百弓有三千二百尺。」同十一曰：「俱盧舍，此云鳴喚。」行事鈔上之一曰：「俱盧舍，明了論疏云：一鼓聲間，雜寶藏中，翻為五里。相傳用之為定。」雜寶藏經一曰：「拘屢奢，秦言五里。」俱舍論十二曰：「竪積四肘為弓，積五百弓為一俱盧舍。一俱盧舍，計是從村至阿練若中間道量，八俱盧舍為一踰繕那。」


