---
title: 八重真寶
source: deerpark.app
---

**來源：丁福保佛學大辭典**

<p>【名數】世為無上之福田者有八種，以八種之金屬譬無價之真寶。八種者金、銀、鍮石、假寶、赤白銅鐵、白鑞、鉛、錫也。大集經五十五曰：「譬如真金，為無價寶；若無真金，銀為無價；若無銀者，鍮石為無價；若無鍮石，偽寶為無價；若無偽寶，赤白銅鐵、白鑞、鉛、錫為無價寶。如是一切諸世間中，佛寶為無上；若無佛寶，緣覺為無上；若無緣覺，羅漢為無上；若無羅漢，諸餘聖眾為無上；若無聖眾，得定凡夫為無上；若無得定，淨持戒者為無上；若無淨戒，污戒比丘為無上；若無污戒，剃除鬚髮、身著袈裟、名字比丘為無上寶。比餘九十五種異道最尊第一，應受世供為物福田。」末法燈明記曰：「如所引大集所說八重真寶，是其證也。」</p>
