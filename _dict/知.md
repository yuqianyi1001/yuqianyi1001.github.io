---
title: 知
source: deerpark.app
---

**來源：法相辭典**

<p>★瑜伽八十三卷十二頁雲：知者：謂知言說為先慧。</p><p>★二解　瑜伽八十三卷十六頁雲：知者：謂遠離等作意。</p>

**來源：丁福保佛學大辭典**

<p>【術語】了了自覺也。禪源諸詮二曰：「問：諸緣絕時，有斷滅否？答：雖絕諸念，亦不斷滅。問：以何證驗，云不斷滅？答：了了自知，言不可及。師即印可云：只此是自性清淨心，更勿疑也。若所答不契，即但遮諸非，更令觀察。畢竟不與他先言知字，直待自悟，方驗實是親證其體，然後印之，令絕餘疑。故云默傳心印。所言默者，唯默知字，非總不言。六代相傳，皆如此也。至荷澤時，恐宗旨滅絕，遂明言知之一字眾妙之門。」同三曰：「設有人問：每聞諸經云，迷之即垢，悟之即淨；縱之即凡，修之即聖；能生世間出世間一切諸法，此是何物？答云是心。愚者認名，便謂已識。智者應更問：何者是心？答：知即是心。今時學禪人多疑云：達摩但說心，荷澤何以說知？如此疑者，豈不似疑云？比只聞井中有水，云何今日忽覺井中溼耶？思之思之，直須悟得水是名不是溼，溼是水不是名，即清濁水波凝流無義不通也。以例心是名不是知，知是心不是名，即真妄垢淨善惡無義不通也。」</p>
