---
title: 波羅提提舍尼
source: deerpark.app
---

### 三藏法數

梵語波羅提提舍尼，華言向彼悔。僧祇律云：此罪應對眾發露懺悔。是也。



### 丁福保佛學大辭典

【術語】Pratideśaniya，又作波胝提舍尼，鉢喇底提舍那，鉢喇底提舍尼，略曰波羅提舍尼，波羅舍尼，提舍尼等。六聚罪之第四，犯戒律之罪名也。譯曰向彼悔。此中有四戒，犯此戒者，必對餘一比丘懺悔，懺悔則其罪消滅，故名向彼悔罪。行事鈔中一曰：「波羅提提舍尼，義翻向彼悔。從對治境以立名。僧祇云：此罪應發露也。即此律戒本中具明悔過之辭。僧有四種如下具陳。尼有八種與僧全別。明了論解第四波胝提舍尼部有十二罪，翻為各對應說，謂對人說所作罪也。」飾宗記六末曰：「鉢喇底提舍那，正翻為對他說也。或云鉢喇底提舍尼，義是一也。」寄歸傳二曰：「梵云痾鉢底鉢喇底提舍那。痾鉢者，罪過也。鉢喇底提舍那，對他說也。說己之非，冀令清淨。」



### 佛光大辭典

梵語pratideśanīya，巴利語pātidesanīya。為比丘、比丘尼所受持之具足戒之一。又作波羅底提舍尼、波胝提舍尼、缽喇底提舍那。或單稱提舍尼。意譯作對他說、向彼悔、各對應說、悔過法、可呵法。為五篇之一，六聚之一，七聚之一。犯此戒時，必須向其他之清淨比丘發露懺悔，是輕罪之一種。

此一戒法，比丘與比丘尼不同，皆與飲食有關，比丘有四戒，稱為四提舍尼，即：(一)從非親尼受食戒（梵bhikṣuṇīpiṇḍakagrahaṇa  ），又作在俗家從非親尼取食戒、從非親尼受食學處、在白衣舍自手從非親裡尼受食戒，謂無病比丘入于村中，從非親族非鄉裡之比丘尼手中受食。(二)受尼指授食戒（梵paṅktivaiṣamyavādānivāritabhukti  ），又作在俗家偏心受食戒、食尼指授食戒、在白衣家食尼偏心指授食戒、受芻尼指授食學處，謂比丘在白衣家就食時，有比丘尼不按順次授食而優先予以美食美羹。(三)學家過受食戒（梵kulaśikṣābhaṅgapravṛtti  ），又作學家過受戒、學家受食學處、違制學家受食戒，謂比丘入有學之聖者家，不得妄自受食，令彼供養過度而致空乏。(四)蘭若受食戒（梵vanavicayagata  ），又作恐怖蘭若受食戒、有難蘭若受食戒、蘭若安坐受食戒、阿蘭若住處外受食學處，謂比丘因恐懼往俗家受食之途中遭賊難等之災患，遂令檀越送食至阿蘭若住處，此一情形亦為佛陀所 禁制。以上四戒皆出于四分律戒本，而其餘諸戒本亦皆大致相同。

另據四分比丘尼戒本、五分比丘尼戒本、摩訶僧o比丘尼戒本等所載，比丘尼之八戒即無病之比丘尼不得乞求如下八種食物：酥、油、蜜、黑石蜜、乳、酪、魚、肉等。而于有部芻尼毗奈耶卷二十、十誦比丘尼波羅提木叉戒本等，所載之食物種類略有出入。然依諸戒本載，此等諸戒，凡有犯禁者，若向一清淨比丘懺悔，即得滅罪。﹝毗尼母經卷七、解脫戒經、十誦律卷十九、卷四十七、摩訶僧只律卷四十、四分律刪繁補闕行事鈔卷中一﹞（參閱‘五篇’1197、‘六聚’1308）


