---
title: 眼根
source: deerpark.app
---

**來源：陳義孝佛學常見辭彙**

<p>六根之一。見六根條。</p>

**來源：法相辭典**

<p>★集論一卷三頁雲：何等眼根？謂四大種所造，眼識所依清淨色。</p><p>★二解五蘊論一頁雲：雲何眼根？謂色為境，清淨色。</p><p>★三解廣五蘊論一頁雲：雲何眼根？謂以色為境，淨色為性。謂于眼中一分淨色、如淨醍醐，此性有故；眼識得生。無即不生。</p><p>★四解法蘊足論九卷一頁雲：雲何眼根？謂眼、于色，已正當見、及彼同分；是名眼根。又眼增上，發眼識；于色已正當了別、及彼同分；是名眼根。又眼于色已正當礙、及彼同分；是名眼根。又眼于色，已正當行、及彼同分；是名眼根。如是過去未來現在諸所有眼，名為眼根；亦名所知，所識，所通達。所遍知，所斷，所解，所見，所得，所覺，所現等覺，所了，所等了，所觀，所等觀，所審察，所抉擇，所觸，所等觸；所證，所等證。此復雲何？謂四大種所造淨色，或地獄，或旁生，或鬼界，或天，或人，或中有，及修所成所有名號異語增語想等想，施設言說，謂名眼、名眼處，名眼界，名眼根，名見，名道路，名引導，名白，名淨，名藏，名門，名田，名事，名流，名池，名海，名瘡，名瘡門，名此岸。如是眼根、是內處攝。</p><p>★五解品類足論一卷二頁雲：眼根雲何？謂眼識所依淨色。</p>

**來源：三藏法數**

<p>謂眼能於色境盡見諸色。瑜伽論云：能觀眾色。是也。</p>

**來源：丁福保佛學大辭典**

<p>【術語】六根之一。眼識發生之所依者。地水火風四大種所造，其體質清淨，是為實之眼根，不可以肉眼見者，是名勝義根。彼以肉眼可見之眼球，稱為扶塵根，為彼勝義根之所依者。即如盲人，有扶塵根，無勝義根故，不能生眼識也。俱舍論一曰：「眼謂內處四大所造，淨色為性。」同頌疏一曰：「眼等五根，體清淨故，如珠寶光，故名淨色。」</p>

**來源：佛光大辭典**

<p>梵語cakṣur-indriya，巴利語cakkhundriya。音譯斫芻。單稱眼。為眼識之所依，能看取色境，即為不可見有對（有礙）之淨色。五根或六根之一，為十二處中之眼處（梵cakṣur -āyatana ），十八界中之眼界（梵cakṣur -dhātu ）。普通所稱之‘眼’指眼球；然于大毗婆沙等經論分為二種，謂可見而由筋肉所組成者，為扶根（扶塵根）；對此，不可見而有能見之作用者為眼，稱為勝義根。其中，扶根以四塵為體，為可見有對；勝義根以清淨之大種所造之色為體，為不可見有對。</p><p>關于眼取境時，是眼識能見色，或眼根能見色等問題，歷來有四種說法，而以其中之‘根見’為大毗婆沙論所認可，故于論中一一評破其他三說，即：(一)根見，為世友所主張，稱為‘根見家’，謂眼根觀照色境之力用，稱為見，眼識則僅能了別眼根所觀照之境。若謂眼識能見色，則識為無障之法，故應可見被障蔽于壁外之境，然其識見既不能成立，此即為‘根見’之證明，即根為有障、有對之法，故不能見被障之色。(二)識見，為法救所主張，若謂眼識可見色，識應有見相，然識無見相，故識見之理為非。(三)根識相應之慧見，若謂根、識相應之慧能見色，則與耳識相應之慧，亦應聞聲，然慧無聞相，故慧見之理非。(四)根識和合見，若謂根識和合而見色，應于一切時皆能見色，以無時不和合，故理為非。</p><p>對此根見或識見之問題，大乘唯識主張根識和合見。蓋唯識宗認為一切諸法皆為第八識所變現，而無小乘所說的由極微所成之根境，故認為‘根’僅具有‘識’所藉以攀緣而變現‘境’之功能以外即無其他功能。又諸經論關于眼之種別，亦有多種說法，或謂異熟生、長養二種，或說三眼、四眼、五眼、十眼等。瑜伽師地論卷三對于眼之種類，記載最詳，論中由一種‘能見之眼’增數至過去眼、現在眼、未來眼、內眼等之十一種眼。﹝雜阿含經卷十三、大毗婆沙論卷十三、俱舍論卷二、大智度論卷三十三、大乘法苑義林章卷三本﹞（參閱‘眼’4742、‘眼識’4744）</p>
