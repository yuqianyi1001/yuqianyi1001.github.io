---
title: 萬八千世界
source: deerpark.app
---
### 丁福保佛學大辭典

【雜語】佛將說法華經眉間白毫放光明照東方世界之數量也。法華經序品曰：「爾時佛放眉間白毫相光，照於東方萬八千世界靡不周徧。」法華嘉祥疏二曰：「萬八千世界者，表說一乘之果己滿，如萬；一乘之因未圓，如八千；又表一乘真實故，義即具足，如萬；三乘是方便未具足故，如八千。」



