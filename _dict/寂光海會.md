---
title: 寂光海會
source: deerpark.app
---
### 佛光大辭典

指集會于常寂光土之無量大眾。寂光，指常寂光土，乃毗盧遮那如來所住之淨土；海會，指諸尊聖眾之會聚。十方聖眾來集會常寂光土，猶如萬川之潮湧大海，故稱為寂光海會。﹝大日經疏卷三、大日經義釋演密鈔卷四﹞（參閱‘常寂光土’4528）



### 丁福保佛學大辭典

【術語】寂光為常寂，光土，海會為一會之大眾。十方法界諸佛菩薩乃至天龍八部諸眾來集，如萬川之朝宗大海，故稱曰海會。大日經疏三曰：「復次，眾生一會心中有如來壽量長遠之身寂光海會乃至不退菩薩。亦復不能知。當知此法倍復難信。」演密鈔四曰：「寂光海會者，寂光土也，海會眾也，即是常寂光土中塵沙之眾也。此通真應。」



