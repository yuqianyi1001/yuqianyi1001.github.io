---
title: 一道無為心
source: deerpark.app
---
### 佛光大辭典

謂一道清淨無為之心。又作如實一道心、如實知自心、空性無境心、一如本淨心。即遠離各種造作、有為無為等各種別執，而住于一道之理的清淨心。于密教教義中，一道無為心為十住心之第八，意即以一實中道之觀智，了覺‘理智一體、境界不二’，而體證一切諸法之事理相即。真言行者超三劫中，于第二劫雖了達‘萬有唯心，心外無別法’，猶恐沒于真知無為之中，故知‘于此住心，不壞因緣而證法界之理；同時不動法界，隨緣自在顯現而作為萬有’，即真言行者已然體達‘因緣之生滅是法界之生滅，法界之不生滅是因緣之不生滅’，而遠離有為無為之別執。大日經卷一住心品（大一八·三中）：‘所謂空性，離于根境，無相無境界，越諸戲論，等虛空無邊一切佛法依此相續生，離有為無為界，離諸造作，離眼耳鼻舌身意。’此外，天台宗之教義中，主張‘諸法即實相，唯色即唯心’，即言心色之體無二，依正含于理內，根境備于性中，泯境智于一如，故其教說恰可配于密教之第八住心；所不同者，天台以此一教說為終極，而真言行者則不許停滯于此處。﹝摩訶止觀卷一、秘藏寶鑰卷上、十住心論卷八﹞



### 陳義孝佛學常見辭彙

真言宗所立十住心之一。見十住心條。



### 丁福保佛學大辭典

【術語】真言宗所立十住心之一。又名如實一道心，如實知自心，空性無境心，一如本淨心。一道者，為一乘一如等，言其理，乃離諸造作及有為無為之別執，名為無為。是蓋謂真言行者，超三劫中，於第二劫雖了達萬有唯心，心外無別法，而恐沈沒於真如無為之中，故知於此住心，不壞因緣，而證法界之理，同時不動法界，隨緣自在顯現，而作為萬有，即體達因緣之生滅，是法界之生滅，法界之不生滅，是因緣之不生滅，而離有為無為之別執也。大日經第一住心品曰：「謂空性者，離根境而為無相無境界，離諸戲論而等於虛空。無邊之佛法，依此相續而生，離有為無為界。離諸造作，離眼耳鼻舌身意。」由是此住心，亦名為空性無境心。若以此住心寄在顯教，則當於天台。摩訶止觀第一有曰：「云何為一？一實不虛故，一道清淨故，一切無礙之人從一道出生死故。」所以此住心。又名如實一道心。蓋天台一乘，盛談諸法即實相，唯色即唯心，言心色之體無二，依正含於理內，根境備於性中，泯境智於一如，故其分齊恰似真言行者第八之住心，是以配之於天台也。顯教雖以此分齊為終極，然真言行者，不許停滯於此處。金剛界儀軌云：「身證十地，而住於如實際，空中諸如來，彈指驚覺告言：善男子！汝所證之處，是一道清淨，金剛喻三昧及薩婆若智，尚未能證知。勿以此為足。應滿足普賢，方成最正覺。」是乃謂進而發足第十秘密莊嚴心。可開金剛寶藏也。



