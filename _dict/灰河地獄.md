---
title: 灰河地獄
source: deerpark.app
---
### 三藏法數

謂縱廣各五百由旬，灰河沸涌，惡氣蓬[火*孛]，洄波相搏，聲響可畏。從底至上，鐵刺縱橫，岸有劍林，枝葉華實皆是刀劍，罪人入河，隨波上下，洄澓沉沒，鐵刺刺身，內外通徹，苦痛萬端。乃出灰河，至彼岸上，利劍割刺，身體傷壞，復有豺狼，來嚙罪人，生食其肉，走上劍樹，劍刃下向，下劍樹時，劍刃上向，手攀手絕，足踏足斷，皮肉墮落，筋脈相連，有鐵觜鳥，啄頭食腦，罪人復入灰河，隨波沉沒，鐵刺刺身，皮肉爛壞，膿血流出，惟有白骨，漂浮於外，冷風來吹，尋便起立，宿對所牽，不覺忽至鐵丸地獄。



### 陳義孝佛學常見辭彙

十六遊增地獄之一。



### 丁福保佛學大辭典

【界名】十六遊增地獄之一。



