---
title: 隨緣真如
source: deerpark.app
---

### 陳義孝佛學常見辭彙

二種真如之一。見二種真如條。



### 三藏法數

謂真如之性，本無生滅。然因無明熏動，起一切相。如水因風，妄波忽動，若風止息，動相元無，故名隨緣真如。



### 丁福保佛學大辭典

【術語】如法相三論於權大乘，立真如凝然不作所法，謂萬物之本體，真實如常，不變不動，此不變不動之真如為所依，而因緣之事相安立也。然則真如為體，萬物為相，體與相，雖所依畢竟不離，然彼此本來各別，如合木與石也。如華嚴天台，為實大乘，於真如立二相，一為不變真如。二為隨緣真如。不變真如之邊，雖如彼權大乘所言，然謂真如不止於不變之一邊，更有隨緣之用，應外來之緣而現森羅萬象，猶如不變之水，依外緣之風，而起千波萬波也。其所起之波，猶不失水之性，森羅萬象之事相，猶無變不變之真如性者，故萬法即真如，真如即萬法也。蓋真如有隨緣之德，故真如即萬法也。而真如又具不變之性，故萬法即真如也。起信論曰：「依一心法有二種門，云何為二？一者心真如門，二者心生滅門。」同義記中本曰：「一如來藏心含於二義：一約體絕相義，即真如門也。（中略）二隨緣起滅義，即生滅門也。」金錍論曰：「應知萬法是真如，由不變故。真如是萬法，由隨緣故。」



### 佛光大辭典

指具有隨緣作用之真如。理體不變之真如，非永久凝然止滯者，乃具有應外緣而顯現萬象之作用。在法相宗主張真如為不變不動，諸法藉種子燻變之用而顯現，諸法之體（真如）與相各別；華嚴宗則稱此為不變真如，與其自宗所立之隨緣真如有別，此為唐代華嚴宗三祖法藏所倡。關于隨緣、不變二種真如，華嚴五教章卷四、華嚴探玄記卷十三、五教章通路記卷二十一皆詳論之。

又大乘起信論于一心法中立心真如門及心生滅門。大乘起信論義記卷中本，解釋心生滅門謂（大四四·二五四中）：‘依如來藏有生滅心者，謂不生滅心因無明風動作生滅，故說生滅心依不生滅心；然此二心竟無二體，但約二義以說相依也。如不動之水，為風所吹而作動水，動靜雖殊，而水體是一，亦得說言依靜水，故有其動水，當知此中理趣亦爾，準可思之。謂自性清淨心名如來藏，因無明風動作生滅，故雲依如來藏有生滅心也。’依此，而有比喻真如本體為水，隨緣真如為波之說。華嚴宗法藏所主張隨緣真如之說，影響天台教學，以致天台宗更立不變隨緣之說。﹝大乘法界無差別論疏、金剛C、十不二門指要抄卷下、四明尊者教行錄卷三別理隨緣二十問、翻譯名義集卷七﹞


