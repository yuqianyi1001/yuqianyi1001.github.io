---
title: 佛髮
source: deerpark.app
---
### 丁福保佛學大辭典

【雜語】釋迦牟尼之頭髮也。梁書扶南國傳曰：「三年八月高祖改造阿育王寺塔，出舊塔下舍利及佛爪髮。髮青紺色，眾僧以手伸之，隨手長短。放之，則旋屈為蠡形。」僧伽經曰：「佛髮青而細，猶如藕莖絲。」佛三昧經曰：「我昔在宮沐頭，以尺量髮，長一丈二尺。放已右旋，還成蠡文。」案，觀僧伽佛三昧二經，則梁高祖所出舊塔下之髮非誣說也。



