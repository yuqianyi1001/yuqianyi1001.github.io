---
title: 三迦葉
source: deerpark.app
---

**來源：三藏法數**

<p>﹝出法華經文句﹞ 梵語迦葉，華言光波。謂身光炎涌映餘光故也。毘婆尸佛時，三人共立剎柱，以是因緣，感報遂為兄弟。（梵語毘婆尸，華言勝觀。） 〔一、優樓頻螺迦葉〕，梵語優樓頻螺，華言木瓜林；謂其居處，近於此林，故以名之。將護四眾，供給四事，令無所乏，最為第一。（四眾者，一比丘、二比丘尼、三優婆塞、四優婆夷也。四事者，一飲食、二衣服、三臥具、四醫藥也。） 〔二、伽耶迦葉〕，梵語伽耶，華言城。謂其居家在王舍城南七由旬，故以名之。觀了諸法都無所著，教化眾生，最為第一。（梵語由旬，華言限量。一由旬，四十里也。） 〔三、那提迦葉〕，梵語那提，華言河。謂其居止近於此河，故以名之。心意寂然，降伏結業，精進修行，最為第一。</p>

**來源：丁福保佛學大辭典**

<p>【雜名】三迦葉者兄弟也，皆為佛弟子。長云優樓頻螺迦葉，又云鬱為，譯曰木瓜林，次云伽耶迦葉，譯曰城，次云那提迦葉，譯河，又譯江。十二遊經曰：「三年為鬱為迦葉兄弟三人說法，滿千比丘。」法華文句一曰：「毘婆尸佛時，三人共立剎柱，以是因緣感報，遂為兄弟。」</p><p>【名數】見迦葉條。</p><p>參照：<a href="/dict/迦葉">迦葉</a></p>

**來源：佛光大辭典**

<p>迦葉，梵名Kāśyapa  ，意為光波，因其身光炎湧，故稱。毗婆屍佛時，三人共立剎柱，以是因緣感報，遂為兄弟。(一)優樓頻螺迦葉（梵Uruvilvā -kāśyapa ），優樓頻螺，意為木瓜林；以其居處近于此林，故稱。其將護四眾，供給四事，令無所乏。(二)那提迦葉（梵Nadī -kāśyapa ），那提，意為河；以其居止近此河，故稱。其心意寂然，降伏結業，精進修行。(三)伽耶迦葉（梵Gayākāśyapa ），伽耶，意為城；以其居家在王舍城南七由旬，故稱。能觀了諸法，都無所著，教化眾生。三人原系事火外道，各有徒眾五百、三百、二百，佛成道後不久，即秉佛之教化，歸入正法。﹝增一阿含經卷三、過去現在因果經卷四、太子瑞應本起經卷下、佛五百弟子自說本起經﹞</p>
