---
title: 灌頂幡
source: deerpark.app
---

**來源：丁福保佛學大辭典**

<p>【物名】幡具灌頂之功德，故名灌頂，又高懸其幡而使其端觸人之頂，類於灌頂，故附以灌頂之名。秘藏記末曰：「世人皆以幡號灌頂，是以幡功德，先為輪王，後終成佛。以致佛果，名為灌頂，是故知以果名因也。」</p>

**來源：佛光大辭典**

<p>又作觀頂幡。略稱灌頂。幡具有灌頂之功德，故稱灌頂幡。或謂高懸其幡而使其端觸人之頭頂，類于灌頂，故附以灌頂之名。起于印度轉輪聖王太子灌頂即位時，以幢幡莊嚴其儀式，佛教仿此作為法具。古代多以銅板鏤刻作之。舊華嚴經卷二十七十地品（大九·五七二中）：‘譬如轉輪聖王太子成就王相，轉輪聖王令子在白象寶閻浮檀金座，取四大海水，上張羅幔，種種莊嚴幢幡妓樂，執金鐘香水灌子頂上，即名為灌頂大王。’又秘藏記載，諸佛之大悲是灌之義，世人皆以幡號灌頂，是以幡之功德，先為輪王，後終成佛，以致佛果，稱為灌頂，是故以果名因。</p>
