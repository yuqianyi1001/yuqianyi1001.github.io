---
title: 造塔
source: deerpark.app
---
### 丁福保佛學大辭典

【雜語】十誦律五十六曰：「起塔法者，給孤獨居士深心信佛，到佛所，頭面禮足，一面坐。白佛言：世尊！世尊遊行諸國時，我不見世尊，故甚渴仰。願賜一物，我當供養。佛與爪髮言：居士！汝當供養此爪髮。居士即時白佛言：願世尊聽我起髮塔爪塔。佛言：聽起髮塔爪塔，是名起塔法。」高僧傳曰：「康僧會。吳赤烏十年至建康，孫權令求舍利，既得之。權為造塔，晉帝過江更修飾之。此中國造塔始也。」



