---
title: 優婆鞠多
source: deerpark.app
---

### 丁福保佛學大辭典

【人名】Upagupta，又作優婆鞠多，優婆掘多，優波毱多，鄔波毱多，優婆毱提，鄔波級多，烏波屈多，烏波毱多，優波毱多等。譯曰大護，近藏，近護，小護等。阿育王經七曰：「優波毱多，翻大護也。」西域記四曰：「鄔波毱多，此云近護。」毘奈耶雜事四十曰：「鄔波笈多，此云小護。」俱舍寶疏五曰：「鄔波毱多，此云近藏，佛涅槃後，一百年出，是阿育王門師。」付法藏之第五師，出於佛滅後二百年阿育王時。稱為無相佛。見賢愚經十三優婆毱提品，付法藏傳三，阿育王經六。



### 佛光大辭典

梵名Upagupta  。為付法藏第四祖，異世五師之一。又作憂波鞠多、優波笈多、優波崛多、鄔波鞠多、優波鞠提、憂波鞠、優波崛。略稱崛多。意譯作大護、近藏、近護、小護。以阿育王之帝師而知名，為中印度摩突羅國（梵Mathurā  ）鞠多長者之子。

優婆鞠多性慈愍聰慧，具辯才。付法藏第三祖商那和修知是法器，乃教以系念之法；若起惡心，則于左邊著黑石，若生善念，則于右邊著白石。優婆鞠多依教攝念，最初黑石多，漸漸黑白石相等，至滿七日唯見白石時，商那和修遂為說四諦法，優婆鞠多當下證得須陀洹果。又觀諸法苦、空，無常，證得阿那含果，至出家受具足戒時，得阿羅漢果。

其時阿育王聞優婆鞠多于摩突羅國優留曼荼山之那羅拔利阿蘭若處為眾說法，欲往觀之，優婆鞠多以其居處狹隘，遂率眾一萬八千人至華氏城為王說法，並告之佛陀諸舊蹟，指示起塔供養，並建舍利弗、目犍連、大迦葉、阿難等諸大弟子之塔以供養之，據傳共造八萬四千塔。

據阿育王傳卷三載，佛陀曾于摩突羅國對阿難言（大五○·一一一中）：‘我百年後，摩突羅國有鞠多長者之子名優波鞠多，教授禪法。弟子之中最為第一，雖無相好，化度如我。’優婆鞠多大弘法化，度眾無數，化緣事畢，付法于提多迦，遂取滅度。俱舍論光記卷五謂優婆鞠多著理目足論，然事實難詳。上記所說系北傳典籍所載，南傳則缺其名。

據近代學者研究，阿育王之師目犍連子帝須（巴Moggaliputta-tissa  ），與優婆鞠多或為同一人。推測目犍連子帝須其名，系取佛陀弟子目犍連之名與舍利弗之姓帝須而成，疑系優婆鞠多兼具此二大弟子之德行，故後人賦與此一敬稱。﹝雜阿含經卷二十三、卷二十五、善見律毗婆沙卷一、大智度論卷十、俱舍寶疏卷五、阿育王經卷八至卷十、阿育王傳卷四至卷六、付法藏因緣傳卷三、卷四、大唐西域記卷四﹞


