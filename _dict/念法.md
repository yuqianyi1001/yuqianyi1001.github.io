---
title: 念法
source: deerpark.app
---
### 佛光大辭典

梵語dharmānusmṛti，巴利語dhammānussati。十念之一，八念之一，六念之一。謂念佛法之勝、利、妙、德。即想念清淨之法，離二邊，滅煩惱，斷愛欲，令無垢無礙，稱為念法。﹝方廣大莊嚴經卷一﹞（參閱‘八念’286、‘念’3206）



### 三藏法數

謂法是如來所有功德，即十力、四無所畏等，我以清淨質直之心，得親近法，心生歡喜，以歡喜故身得快樂，得快樂故其心得定，以得定故其心平等。修念法觀，必趣涅槃，是名念法。（十力者，知是處非處智力、知過現未來業報智力、知諸禪解脫三昧智力、知諸根勝劣智力、知種種解智力、知種種界智力、知一切至處道智力、知天眼無礙智力、知宿命無漏智力、知永斷習氣智力也。四無所畏者，一切智無所畏、漏盡無所畏、說障道無所畏、說盡苦道無所畏也。）

謂修禪觀之人，若遭恐怖障難之時，應當念法，法力廣大，通達無礙，能滅煩惱。如是，一心念念不捨，怖障即除也。

謂諸佛教法，為修行之軌則，能除愛欲塵勞諸結使縛，時常專心繫想，念念不忘，是名念法。（結使者，謂一切惑業纏結，而能驅使眾生受生死之苦也。）



### 陳義孝佛學常見辭彙

六念之一。



### 丁福保佛學大辭典

【術語】六念之一。念佛法之勝利妙德也。



