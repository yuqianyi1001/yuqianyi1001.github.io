---
title: 婆婆即寂光
source: deerpark.app
---

**來源：丁福保佛學大辭典**

<p>【術語】常寂光土為周徧法界之法禮，故三五之色質皆在寂光一理之上而宛然，是故凡聖同居土之娑婆即常寂光土也。經云常在靈鷲山，即其證也。法華玄義七曰：「寂光理通如鏡如器，諸土別異如像如飯，業力所隔，感見不同。」法華文句記九曰：「經云：我土不毀，常在靈山。豈離迦耶別求常寂，非寂光外別有娑婆？」輔行五曰：「土雖差別，不異寂光，寂光雖寂不異諸土。」</p>
