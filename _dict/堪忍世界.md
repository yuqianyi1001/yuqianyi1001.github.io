---
title: 堪忍世界
source: deerpark.app
---
### 丁福保佛學大辭典

【界名】娑婆世界之譯名。此界眾生忍為惡故，又諸菩薩，為教化忍受勞倦故，名曰堪忍世界。文句二下曰：「娑婆此翻忍。其土眾生，安於十惡，不肯出離。從人名土，故稱為忍。悲華經云：云何名娑婆？是諸眾生。忍受三毒及諸煩惱，故名忍土。」玄贊二曰：「梵云索訶，此云堪忍。諸菩薩等，行利樂時，多諸怨嫉，眾苦逼惱，堪耐勞倦，而忍受故，因以為名，娑婆者，訛也。」



