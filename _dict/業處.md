---
title: 業處
source: deerpark.app
---
### 佛光大辭典

梵語karma-sthāna，巴利語 kamma-ṭṭhāna。又作行處。即業止住之所。為成就禪定之基礎，或修習禪定之對象。此系南傳佛教重要教義之一。修習禪定時，必須選擇適應自己性質之觀想方法與對象，俾使禪定發揮效果。此種觀想之方法、因緣、對象即是業處。

清淨道論有四十業處之說，即：(一)十遍處，指地遍、水遍、火遍、風遍、青遍、黃遍、赤遍、白遍、光明遍、限定虛空遍。(二)十不淨，指膨脹相、青瘀相、膿爛相、斷壞相、食殘相、散亂相、斬斫離散相、血塗相、蟲聚相、骸骨相。(三)十隨念，指佛隨念、法隨念、僧隨念、戒隨念、舍隨念、天隨念、死隨念、身至念、安般念、寂止隨念。(四)四梵住，指慈、悲、喜、舍。(五)四無色，指空無邊處、識無邊處、無所有處、非想非非想處。(六)食厭想。(七)四界差別。上述七項總共為四十業處。

又觀無量壽經所說之清淨業處，一般解釋為‘以清淨業所感得之處所’（淨土）之意，而視之為淨土之異名；然其原語 karma-sthāna 並無‘以業所感得之處所’之意，且此語亦不解釋為十不淨等之不淨觀，而應解釋為有關佛與淨土之清淨觀想。

此類業處之法盛行于現今南傳佛教諸國，由于特重師徒相承，遂趨于秘密化，而有業處阿^梨（梵karma -sthānācārya ）之產生。﹝善見律毗婆沙卷一、觀無量壽經義疏卷上、觀經疏卷二﹞



### 丁福保佛學大辭典

【術語】梵語Karmasthāna。心業止住之處。即入定而使心住於一境也。觀無量壽經所謂「唯願佛日，令我觀清淨業處」是也。是雖與禪定麤同義，然中國日本等，多不用此語。淨影觀經義疏上謂「餘妙淨土，純善所歸，是故名為清淨業處」。善導觀經序分義二謂「言教我觀於清淨已下，正明既能厭穢欣淨，若為安心注想，得生清淨處」。皆以清淨業所感之處所之意解之，謂為淨土之異名。然按梵語業處，無業所感處之義，且觀現今緬甸等南方諸國，稱為伽樓摩須德跋那Karmasthāna，其法盛行，乃知從來之解說未了。業處者，雖為欲得涅槃而修之，然非廣開說法之法，為秘密傳之者，故重師資相承，稱其師為業處阿闍梨Karmasthāna－ācārya，其傳授之儀式，頗為莊重。於壇上安業處佛（菩提樹下入定之像），於下壇之兩端，各點五個燭，中列盛白色香華之五枚盋，由左方順次供養之於佛、法、僧、業處佛，及業處阿闍梨。次唱偈，次第禮之。從阿闍梨承業處之法後，默坐靜心意，遂至生捨喜Upekṣāpriti云。此南方諸國所行之一種禪法，不獨僧侶，即居士間亦相傳之。



