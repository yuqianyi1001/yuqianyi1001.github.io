---
title: 舍摩梨
source: deerpark.app
---
### 丁福保佛學大辭典

【植物】樹名。智度論十二說：譬如空地有樹，名舍摩梨，枝葉廣大，眾鳥集宿。一鴿後來，住一枝上，其枝即時壓折。澤神問樹神，大鳥鵰鷲，皆能住持，何至小鳥便不勝？答云：此鳥由我怨家尼俱盧樹來，食彼樹葉來栖我上，必當放糞，子墮地，即惡樹復生，為害必大，是故於此一鴿大懷憂畏，寧捨一枝全餘大者。菩薩亦如是，於諸外道魔眾及諸結使惡業無所畏，於阿羅漢辟支佛不然。何以故？聲聞辟支佛於菩薩邊，亦如彼鴿。敗壞大乘心，永滅佛業也。Śābari。



