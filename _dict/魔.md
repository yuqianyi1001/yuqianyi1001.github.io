---
title: 魔
source: deerpark.app
---

### 陳義孝佛學常見辭彙

梵語魔羅的簡稱，華譯為能奪命、障礙、擾亂、破壞等，即能害人性命和障礙擾亂人們修道的餓鬼，欲界第六天之天主即是魔王。



### 丁福保佛學大辭典

【術語】梵語，魔羅Māra之略。譯為能奪命，障礙，擾亂，破壞等。害人命，障礙人之善事者，欲界之第六天主為魔王，其眷屬為魔民魔人，舊譯之經論，作磨，梁武改為魔字。婆沙論四十二曰：「問曰：何故名魔？答曰：斷慧命故名魔，復次常行放逸有害自身故名魔。」智度論五曰：「除諸法實相，餘殘一切法，盡名為魔。（中略）問曰：何以名魔？答曰：奪慧命，壞道法功德善本，是故名為魔。」智度論六十八曰：「魔秦言能奪命者，唯死魔實能奪命，餘者亦能作奪命因緣，亦奪智慧命，是故名殺者。」義林章六本曰：「梵云魔羅，此云擾亂障礙破壞。擾亂身心障礙善法破壞勝事，故名魔羅，此略云魔。」玄應音義二十一曰：「魔莫何反，書無此字，譯人義作。梵云魔羅，此翻名障，能為修道作障礙故。亦言殺者，常行放逸斷慧命故，或云惡者，多愛欲故。」慧琳音義十二曰：「魔羅唐云力也，即他化自在天中魔王波旬之異名也。此類鬼神有大神力，能與修出世法者為留難事，名為魔羅。以力為名，又略去羅字。」



### 佛光大辭典

梵語māra，巴利語同。全稱為魔羅。意譯為殺者、奪命、能奪、能奪命者、障礙。又稱惡魔。指奪取吾人生命，而妨礙善事之惡鬼神。‘魔’字，舊譯作‘磨’，至南朝梁武帝時始改為‘魔’字。據普曜經卷六降魔品載，佛陀成道時，魔王波旬曾遣派欲妃、悅彼、快觀、見從等四女前來擾亂。長阿含經卷二十忉利天品、過去現在因果經卷三載，魔王系住于欲界第六他化自在天之高處，為破壞正教之神，稱為天子魔，或天魔波旬。另據增一阿含經卷二十七記載，魔王波旬具有色力、聲力、香力、味力、細滑力等五力。佛本行集經卷二十五舉出欲貪、不歡喜、飢渴寒熱、愛著、睡眠、驚怖恐畏、狐疑惑、嗔恚忿怒、競利爭名、愚癡無知、自譽矜高、恆常毀他人等十二魔軍。又由內觀而言，煩惱、疑惑、迷戀等一切能擾亂眾生者，均稱為魔；由自己身心所生之障礙稱為內魔，來自外界之障礙稱為外魔，二者合稱為二魔。

大智度論卷五載，除諸法實相外，其他一切均為魔。瑜伽師地論卷二十九列舉四魔之說，即：(一)五蘊能生起種種苦惱，為奪命之因緣，稱為五蘊魔，又作陰魔、蘊魔、五眾魔、陰界入魔。(二)能招感從生至死之煩惱，稱為煩惱魔。(三)‘死’本身稱為死魔。(四)障礙解脫生死者，稱為天子魔，又作天魔。又四魔加上‘罪魔’，則為五魔；或四魔加上無常、無我等四顛倒心，則為八魔。華嚴經隨疏演義鈔卷二十九則舉蘊、煩惱、業、心、死、天、善根、三昧、善知識、菩提法智等十魔。

大乘法苑義林章卷六本則總括魔為分段魔、變易魔二種，前者為煩惱障，乃障礙二乘者；後者為所知障，乃障礙菩薩者。分段、變易二魔又各有四魔，合為八魔。其他如摩訶止觀卷八下，于修禪中所起之魔，有詳細說明。對治魔之方法，或念三歸、五戒等，或誦治魔咒，或念佛等均可。又密教修法中，常限制一定之區域修結界法，來防止魔障進入。﹝雜阿含經卷三十九、中阿含卷三十降魔經、佛本行集經卷二十六、佛所行贊卷三破魔品、玄應音義卷二十四、慧苑音義卷下、慧琳音義卷十二、卷二十五﹞（參閱‘惡魔’4952）


