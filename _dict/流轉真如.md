---
title: 流轉真如
source: deerpark.app
---

**來源：法相辭典**

<p>★瑜伽七十七卷八頁雲：一者、流轉真如。謂一切行、無先後性。</p>

**來源：三藏法數**

<p>流轉，即運動之義。真如者，真名不偽，如名不異也。謂諸眾生造作一切行業，流轉生死，而真如之體，本無動搖，然亦不妨隨緣轉變。論云：一切行無先後性。是也。（無先後性者，謂於一切行業，不離真如之理性故也。）</p>

**來源：丁福保佛學大辭典**

<p>【術語】七真如之一。流轉於生死界之一切有情實性也。眾生雖流轉生死而其實性則真實如常，不動不改也。唯識論八曰：「流轉真如，謂有為法流轉實性。」</p>

**來源：佛光大辭典**

<p>梵語pravṛtti-tathatā。七真如之一。又作生真如、生如如、輪轉如如、生起真實。謂流轉于生死界之一切有情實性。眾生雖流轉生死，然其實性則真實如常，不變不異，無前後性。解深密經疏卷六（d續三四·四四一下）：‘謂一切行，無前後性者，此有三釋。一雲一切行中真如實性，無前後際故，名無前後性。一雲即說流轉，說名真如，謂一切行，念念生滅，未有而有，名之為生，故名無前；已有還無，名之為滅，名為無後。一雲諸行流轉，無始無終，故雲無前後。’其中，初說一切行中之真如實性名無前後性，即就實性而言。後二說則就隨相而言。﹝成唯識論卷八、瑜伽師地論卷七十七﹞（參閱‘七真如’102）</p>
