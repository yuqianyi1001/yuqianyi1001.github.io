---
title: 白白業
source: deerpark.app
---

**來源：丁福保佛學大辭典**

<p>【術語】色界之善業，其業之性亦善，果亦清淨，故重白字，而謂為白白業。</p>

**來源：佛光大辭典**

<p>一般指色界之善業。又作白白報業、白白異熟業（梵karmaṃ śuklaṃ śukla -vipākaṃ ，巴kammaṃ sukkaṃ sukka-vipākaṃ  ）。乃四業（黑黑異熟業、白白異熟業、黑白黑白異熟業、非黑非白異熟業）之一；此四業系依據業之善與不善，而區分之四種業果報應。白白業即四業中之第二者，以其業之性為善，不雜染一切之煩惱及不善業，故所引之果報亦清淨，即因善業而感樂果，意謂善有善報。以業為白，異熟（果報）亦白，故稱白白業。</p><p>于三界之中，欲界之善業大多雜染惡法，故通常不稱白白業；無色界之善業是否稱為‘白白’，則有異說。據成實論所載，如色界、無色界及部分欲界之人、天能招感無苦惱處，即為白白業；準此而言，無色界之善業亦可稱白白業。然于大毗婆沙論卷一一四，則二種說法皆載，一說無色界之善雖亦應稱為白業，然以無色界闕‘中有’、色業、身口二業等之故，雖能招感異熟，然不能稱為白異熟，故不攝入白白業。又載一說，謂無色之善亦稱白白。﹝俱舍論卷十六、成實論卷八、順正理論卷四十一﹞（參閱‘四業’1782）</p>
