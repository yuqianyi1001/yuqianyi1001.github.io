---
title: 嬰兒行
source: deerpark.app
---

### 三藏法數

嬰兒，以喻人天小乘也。謂菩薩以慈悲之心，示同人天、聲聞、緣覺、小善之行，故名嬰兒行。



### 丁福保佛學大辭典

【術語】涅槃經所說五行之一。有自利利他之二釋。就自利釋之，則菩薩之大行，總離分別，如彼嬰兒，故名嬰兒行。就利他釋之，則人天聲聞緣覺之諸乘，猶如嬰兒，菩薩為化彼，以大悲心示現此等小善，故名嬰兒行。大乘義章十二曰：「嬰兒行有二種：一者自利，二者利他。若論自利，從喻為名，行離分別，如彼嬰兒無所辨了，名嬰兒行。若論利他，從所化為名。如經中說：凡夫二乘始行菩薩如似嬰兒，化此嬰兒，名嬰兒行。」



### 佛光大辭典

為涅經列舉菩薩所修五種行法之一，多為天台宗所用。據大乘義章卷十二載，嬰兒行有自利、利他二義。就自利而釋，菩薩之所行，為遠離分別之大行，猶如嬰兒之所作，故稱嬰兒行；就利他而釋，則人、天、聲聞、緣覺等諸乘，猶如嬰兒?，菩薩為化度彼等，起大悲心而化度之，故稱嬰兒行。

此外，南本涅經卷十八列舉‘嬰兒五相’：(一)不能起，如來終不起諸法相。(二)不能住，如來不著一切諸法。(三)不能來，如來身行無有動搖。(四)不能去，如來已到大般涅。(五)不能語，如來雖為一切眾生演說諸法，實無所說。﹝北本涅經卷十一、卷二十、法華玄義卷四下、寶鏡三昧﹞（參閱‘五行’1085）


