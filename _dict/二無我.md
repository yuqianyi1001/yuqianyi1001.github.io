---
title: 二無我
source: deerpark.app
---

### 陳義孝佛學常見辭彙

人無我和法無我。人無我是了解五蘊假和合之義，知道人無常一的我體可得；法無我是了解諸法因緣生之義，知道諸法皆無實在的體用。



### 三藏法數

﹝出楞伽經﹞ 無，即空也。人法之中，本無有我，但凡夫不了，於無我中計我極盛。所謂我身、我名、我衣物、我田宅、我行、我住坐臥，語言不離於我，乃至我能布施、持戒等。因此顛倒，備起一切煩惱生死行業。聲聞之人，修四真諦，即了人法本空，我亦無有，故名二無我。（四真諦者，即苦集滅道也。） 〔一、人無我〕，謂由攬五陰實法而成假名之人，凡夫不了，復於假名之中，妄執為我。若了五陰之法本空，假名之人，豈得定有。假名既不定有，則所執之我，亦不可得。故金光明經云：何處有人及以眾生，是名人無我。（攬者，撮持也。五陰者，色陰、受陰、想陰、行陰、識陰也。五陰之身實有，故名實法；名字本來虛假，故名假名。） 〔二、法無我〕，謂由攬父母之遺體，四大假合而成五陰之身。若一一分別推求，皆悉空無所有。凡夫不了，妄執此身為我，餘身非我。若了四大本空，五陰非有，則所執之我亦不可得。故金光明經云：五陰舍宅，觀悉空寂，是名法無我。（四大者，地大、水大、火大、風大也。）



### 丁福保佛學大辭典

【名數】一、人無我，自主自在之我為我。凡夫不了五蘊假合和之義，固執實有自主自在之人體，曰人我，今了五蘊假和合之義，達實無人體，曰人無我，是為小乘之觀道，以斷煩惱障，而得涅槃者也。二、法無我，固執諸法有實體，有實用，曰法我，今了諸法因緣生之義，達實無自性，曰法無我，是為大乘菩薩之觀道，以斷所知障，而得菩薩者也。小乘唯悟人無我，菩薩則二無我皆悟。楞伽經一曰：「大慧菩薩摩訶薩善觀二種無我相，云何二種無我相？謂人無我，及法無我。」



### 佛光大辭典

即人無我與法無我。又稱人空、法空，或我法二空。(一)人無我，了知人身乃五蘊假和合，實無自主自在之我體。是為小乘之觀道，以斷煩惱障而得涅。(二) 法無我，了知諸法因緣所生，實無自性實體。乃大乘菩薩之觀道，以斷所知障而得菩薩。徹知此理之智慧，稱為二無我智。楞伽經卷一﹞


