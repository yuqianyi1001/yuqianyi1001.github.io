---
title: 縛曰羅
source: deerpark.app
---
### 丁福保佛學大辭典

【物名】Vajra，又作嚩馹囉，跋曰羅，嚩曰囉，跋折羅，跋闍羅，波闍羅，伐闍羅，髮闍羅，伐折羅，跋折多（斫迦羅）。譯曰金剛，金剛杵。陀羅尼集經二曰：「跋折囉唐云金剛杵。」大日經疏一曰：「伐折羅即金剛杵。」孔雀王咒經上曰：「髮闍羅夜夜。」賢愚經二曰：「波闍羅女，晉云金剛。」西域記九曰：「伐闍羅王子，唐言金剛。」開元錄九金剛智傳曰：「縛曰羅。」宋僧傳一不空金剛傳曰：「跋折多。」大日經疏八注曰：「嚩馹囉。」金剛經天台疏曰：「西云跋闍羅，亦云斫伽羅，此翻金剛。」金剛經纂要曰：「金剛者梵云跋折羅，力士所執之杵，是此之寶也。金中最剛，故名金剛。」原為印度之武器，如三股鎗。寶也者，天授武器之意，金中最剛之解為最適。天台疏謂斫迦羅者為金剛輪寶，杵者，其制略異。至後為諸魔降伏碎破障礙之象徵而用之。曰字日字通用。



