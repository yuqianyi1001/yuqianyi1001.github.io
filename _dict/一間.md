---
title: 一間
source: deerpark.app
---

**來源：法相辭典**

<p>★顯揚三卷十一頁雲：三、一間。謂即一來果，由善修聖道故；或生天上，即于彼處定證寂滅。或生人間，即于此處定證寂滅。</p><p>★二解　俱舍論二十四卷二頁雲：論曰：即一來者，進斷餘惑，若三緣具；轉名一間。一、由斷惑。斷欲修斷七八品故。二、由成根。得能治彼無漏根故。三、由受生。更受欲有餘一生故。頌中但說初後二緣，不說成根，義如前釋。如何一品惑障得不還果？由彼若斷；便越界故。前說三時，業極為障。應知煩惱，亦與業同。越彼等流異熟地故。間、謂間隔。彼餘一生為間隔故；不證圓寂。或餘一品欲修所斷，或為間隔，故不得不還。果有一間者，說名一間。</p><p>★三解　大毗婆沙論五十三卷十四頁雲：一間、有二。謂天一間、及人一間。天一間者：謂于天上，唯受一生。或四大王眾天、或三十三天、或夜摩天、或睹史多天、或樂變化天、或他化自在天、受此一生。人一間者：謂于人中，唯受一生。或贍部洲、或東勝身洲、或西牛貨洲、受此一生。又雲：由三緣故，建立一間。一、由業故，二、由根故，三、由結故。由業故者：謂先造作增長欲界一有業。由根故者：謂彼已得對治欲界七品或八品結無漏諸根。由結故者：謂彼已斷欲界七品或八品結。于此三緣，隨一不具，不名一間。</p>

**來源：丁福保佛學大辭典**

<p>【術語】舊云一種子。言不還向中一種之聖者，雖斷欲界修惑八九品然猶有一品或二品之餘殘，更可受欲界之生者。俱舍論二十四曰：「一間者，間謂間隔，彼餘一生為間隔故，不證圓寂，或餘一品欲修所斷惑為間隔故，不得不還果，有一間者，說名一間。」玄應音義二十四曰：「一間，梵言翳迦鼻至迦Ekavīcika，翳迦此云一，鼻至迦此云間，言有一間隙在，不得般涅槃也。舊云一種子者，梵言鼻豉迦Bijika，此言種，斯或譯者不善梵言，或筆人不尋本語，致茲訛失也。」</p>

**來源：佛光大辭典**

<p>梵語eka-vicīka。音譯作翳迦鼻至迦。舊譯一種子。又稱一間聖者。為十八有學之一，指不還向中聖者之一種。于欲界九品修惑中，此等聖者雖已斷欲界七、八品修惑，然猶殘餘一品乃至二品未斷，尚須一度受生于欲界，以修不還之果位。一間，即謂尚餘一間隙在，故不得般涅。俱舍論卷二十四（大二九·一二四上）：‘斷七或八品，一生名一間（中略）。一來者，進斷餘惑；若三緣具轉，名一間。一由斷惑，斷欲修斷七八品故；二由成根，得能治彼無漏根故；三由受生，更受欲有餘一生故。’</p>
