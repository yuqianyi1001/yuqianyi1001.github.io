---
title: 門
source: deerpark.app
---
### 佛光大辭典

(一)梵語dvāra。設于王宮、寺院、居宅等出入口之建築物。據大毗婆沙論卷八載，在家菩薩進入佛寺時，在寺門外即須五體投地，應念‘此是善人住處’。伽藍精舍古來即行結界，于四面造立垣牆，必經由門而入界內，如印度山琦之大塔四方皆設門。一般中國式之寺院建築多在正南面開立中門。﹝修行本起經卷下、法華經卷二譬喻品﹞

(二)區別法相義理等名目之用語。例如平等門與差別門，有門、空門、亦有亦空門與非有非空門（四門），聖道門與淨土門（二門）等種種分類。蓋佛教之教化乃應對象而有種種差別，然皆為導人趣入菩提之入口，故稱為法門。

(三)依一法門而立宗旨之一宗一派，稱為宗門；屬其宗門者意即門下之徒弟，故稱為門徒、門弟；或以枝葉為譬喻，而稱門葉、門末等。



### 丁福保佛學大辭典

【雜語】人家之門口也。具差別與趣入之兩義。於法有種種之差別。能使人趣入涅槃，故指經中法為門。淨土論註下曰：「門者入出義也。」大乘義章一曰：「門別不同，故名為門，又能通人趣入名門。」四教儀一曰：「門者以能通為義，佛教所詮正四句法，通行人至真性實相之理，故名為門。」



