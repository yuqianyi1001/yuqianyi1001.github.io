---
title: 慧眼
source: deerpark.app
---

### 法相辭典

★瑜伽八十三卷五頁雲：又慧眼者：謂俱生慧。

★二解如三眼中說。



### 三藏法數

慧眼者，謂二乘之人，以所得慧眼，觀一切法皆空，不見有眾生相，及滅一切異相，捨離諸著，不受一切法也。（二乘者，聲聞乘、緣覺乘也。）



### 丁福保佛學大辭典

【術語】五眼之一，慧能觀照，故名眼。照諸法皆空真理之空慧名之。無量壽經下曰：「慧眼見真，能度彼岸。」思益經三曰：「慧眼為見何法？答言：若有所見，不名慧眼。慧眼不見有為法，不見無為法。」智度論三十三曰：「為實相故求慧眼，得慧眼不見眾生盡滅一異相，捨離諸著不受一切法，智慧自內滅，是名慧眼。」大乘義章二十本曰：「言慧眼者，觀達名慧，慧能照矚，故名慧眼。」又曰：「法眼了見一切法相，慧眼了見破相空理及見真空。」



### 佛光大辭典

梵語prajñā-cakṣus。指智慧之眼。為二乘所證之眼。為三眼之一，五眼之一。了知諸法平等、性空之智慧，故稱慧眼。因其照見諸法真相，故能度眾生至彼岸。大智度論卷三十三（大二五·三○五下）：‘為實相故求慧眼，得慧眼，不見眾生，盡滅一異相；舍離諸著，不受一切法；智慧自內滅，是名慧眼。’﹝維摩經卷中、六十華嚴經卷一、無量壽經卷下、思益經卷三、大乘義章卷二十﹞（參閱‘三眼’616、‘五眼’1151）


