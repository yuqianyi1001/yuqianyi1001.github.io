---
title: 宣政院
source: deerpark.app
---

**來源：丁福保佛學大辭典**

<p>【職位】元至元初，立總制院，而領以國師。掌釋教僧徒及吐蕃之境而隸治之。二十五年，因唐制吐蕃來朝，見於宣政殿之故。更名宣政院，置院使十人，同知副使僉院各二人，同僉院判各三人，參議經歷各二人，都事三人，照磨管勾各一人，僧俗並用。二十六年，置斷事官四人。以後增省不一。至天歷二年，定置如前。詳於續文獻通攷。</p>

**來源：佛光大辭典**

<p>元代統轄全國佛教事宜及藏族地區軍政事務之機構。由帝師兼領。其職權類于清代之理藩院。元世祖忽必烈至元元年（1264）始置，初名總制院，院使秩正二品。當時以膽巴國師之門人任藏語譯史之桑哥為總制院使。據元典章可知，其時另有總制院事之官名。至元二十五年（1288）改稱宣政院（典自唐朝吐蕃來朝之際，帝每于宣政殿引見之），院使升從一品，擴大機構，于院使之下另設同知、副使、參議、僉院等各二人，僧俗並用。遇地方有事，設行宣院（宣政分院）駐當地鎮撫，重大軍政事務則由宣政院與樞密院議處。﹝元史卷八十七百官志、新元史卷五十八百官史、元史□宣政院（野上俊靜，羽田博士還歷紀念東洋史論叢）﹞</p>
