---
title: 無覆無記
source: deerpark.app
---
### 佛光大辭典

梵語anivṛtāvyākṛta。為‘有覆無記’之對稱。又作無覆、淨無記。若以道德之性質為準則，一切諸法可大別為善、惡、無記等三大類。其中，無記系指非善非不善，不能記為善業或惡業之法，又可分為有覆與無覆兩種。無覆無記，即指不覆障聖道的非善非惡之法。據俱舍論卷七、俱舍論光記卷七、法宗源卷本等所載，無覆無記可分為有為與無為兩類：(一)有為無記，即由因緣造作所生之無記法，更分為五種，即：(1)異熟無記，又作異熟生，為由過去善、不善之因所生之異熟果體；以其不覆障聖道，故為無覆無記。(2)威儀無記，又作威儀路心，指行、住、坐、臥等四威儀；因其以色、香、味、觸等四處為體，故其性無記。(3)工巧無記，又作工巧處心，有身工巧、語工巧二種。刻鏤等之身工巧，以色、香、味、觸等四處為體；歌詠等之語工巧，以色、聲、香、味、觸等五處為體，其性皆為無記。(4)通果無記，又作變化無記，指天眼、天耳二種神通自在及其變化；以色、香、味、觸等四處為體，其性亦為無記。(5)自性無記，即前四種以外其餘一切無記性之有為法皆稱為自性無記。(二)無為無記，即非由因緣造作所生之無記法，亦稱勝義無記，例如三無為中之非擇滅無為及虛空等，皆屬于無為無記。

俱舍論光記卷二，就‘十八界’所包含之法加以分別其中之無覆無記法，先就無記之眼等五根及香、味、觸等共計八界而言，異熟無記遍通于此八界，威儀、工巧、通果等三種無記通于香、味、觸等三界，自性無記通于長養之五根及內外之香、味、觸等八界。復就色、聲二界而言，異熟無記僅通于色界，威儀、工巧、通果、自性等四無記通于色、聲二界。又就眼識等‘七心界’而言，異熟、威儀、工巧等三無記遍通于七心界，通果無記通于眼識、耳識、意界、意識界。且于此六種無記中，勝義無記為無為法，自性無記為長養之五根及得與非得等法，皆不通于七心界，故若就‘唯心’與否而區別此六種無記法，則僅有異熟、威儀、工巧、通果等四項屬之，稱為‘四無記心’。

于欲、色、無色等三界中，欲界之無覆無記具有四無記心，色界具有除工巧無記以外之其餘三項，無色界則僅有異熟無記一種。又于四無記心中，異熟無記能攀緣六根、六境等十二處而起作用，威儀、工巧、通果等三無記能攀緣色、香、味、觸等四處而起作用，而工巧無記中之語工巧無記及通果無記亦能攀緣聲處而起作用，故亦遍通于色、聲、香、味、觸等五境。﹝品類足論卷二、大毗婆沙論卷八十七、卷九十五、卷一二六、卷一四四、俱舍論卷二、卷三、卷六、卷十三、順正理論卷十一、卷三十六、瑜伽師地論卷三、卷五十四、成唯識論卷三、大乘法苑義林章卷五本﹞



### 法相辭典

★世親釋三卷二十三頁雲：無覆無記者：此中無染，說名無覆。即無染無記，名無覆無記。非如色界生煩惱不善，說為無記。

★二解　成唯識論三卷四頁雲：覆、謂染法。障聖道故。又能蔽心、令不淨故。此識非染，故名無覆。記、謂善惡。有愛非愛果、及殊勝，自體、可記別故。此非善惡，故名無記。



### 丁福保佛學大辭典

【術語】二無記之一。覆者覆蔽之義。見無記條。

參照：<a href="/dict/無記">無記</a>



