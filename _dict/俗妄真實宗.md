---
title: 俗妄真實宗
source: deerpark.app
---
### 佛光大辭典

乃華嚴宗十宗判釋之第五。指小乘中說出世部及其末計所立之義。說出世部等說世俗之法皆假，以虛妄故；出世之法皆實，非虛妄故。此意謂世間法皆從顛倒起；從顛倒生煩惱，從煩惱生業，從業生果，皆是虛妄不實。故世間之法但有假名，都無實體。出世之法不從顛倒起，道及道果皆是實有，故稱俗妄真實宗。﹝華嚴五教章卷一、華嚴玄談卷八、華嚴經探玄記卷一﹞（參閱‘十宗’443）



### 三藏法數

謂此宗計世俗之法皆是虛妄，出世之法皆是真實，是為俗妄真實宗。



### 丁福保佛學大辭典

【術語】華嚴宗所判十宗之一。小乘中說出世部等所立，言世間法為俗諦，出世間法為真諦。俗諦為妄，真諦為實者也。見五教章上。



