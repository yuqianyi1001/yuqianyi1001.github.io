---
title: 示教利喜
source: deerpark.app
---

**來源：丁福保佛學大辭典**

<p>【術語】智度論五十四所謂，示者為示人之好醜善不善，應行不應行也。如生死為醜，涅槃為好，分別三乘，分別六波羅蜜，如是等名示。教者言汝捨惡行善，是教也。利者謂未得善法之味故心則退沒，為說法引導而言，汝於因時勿求果，汝今雖勤苦，然報出時得大利益，導之以利，故名為利。喜者謂隨其所行讚嘆之，使其心喜，若樂布施者讚嘆布施，則喜，故名為喜。諸佛菩薩以莊嚴此四事說法也。法華經化城喻品曰：「示教利喜，令發阿耨多羅三藐三菩提心。」</p>

**來源：佛光大辭典**

<p>為示、教、利、喜之並稱。即佛陀說法教化之四種次第。又作示教贊喜、示教照喜。(一)示，即顯示其義，如示人之善、不善，示事之應行、不應行，或分別生死與涅，三乘與六波羅蜜等義。(二)教，即教導其行，如教導眾生舍惡行善。(三) 利，即獲得義利，謂眾生未得善法之味時，為免其心退，遂導之勤苦修行，則可得法味大利益。(四)喜，即歡喜行成，謂隨眾生所行而贊嘆之，使其心喜。大乘起信論義記卷下本（大四四·二七二中）：‘能起厭苦之心，信有涅，修習善根；以修善根成熟故，則值諸佛菩薩示教利喜，乃能進趣向涅道。’</p><p>又據淨影之大乘起信論義疏下之上所載，以示教利喜配于四諦三轉法輪，有二說： (一)示相當于‘ 示轉’，教相當于‘勸轉’，利、喜相當于‘證轉’。(二)示相當于‘示苦’，教相當于‘斷集’，利相當于‘修道’，喜相當于‘證滅’等。﹝雜阿含經卷四、長阿含卷一大本經、卷二遊行經、卷十三阿摩晝經、卷十七沙門果經、中阿含卷三伽藍經、卷六梵志陀然經、教化病經、法華經卷三化城喻品、菩薩地持經卷二、大智度論卷五十四、法華義記卷七﹞</p>
