---
title: 八種謬
source: deerpark.app
---
### 佛光大辭典

乃攝取諸結煩惱，能令諸眾生回轉三有之八種謬。八者即：(一)性謬，若色作色想乃至重作重想，稱為性謬。(二)分別謬，若分別色是色非色，是可見是不可見，是有對是無對，稱為分別謬。(三)聚謬，如于色中見我、眾生、士夫、壽命、屋舍、四眾、軍旅、衣、食、蓮花、車乘、樹木、積聚，如是等中各作一相，稱為聚謬。(四) 我謬。(五)我所謬，于有漏中取我、我所，于無量世中常生取著，計我、我所，稱為我、我所謬。(六)愛謬，即于淨物中生貪著之心。(七)不愛謬，即于不淨物中生嗔恚心。(八) 非愛非不愛謬，即于一切淨不淨物中生貪恚心。初三種謬乃一切諸謬根本，著性著名不解流布，從此展轉生無量謬。我、我所謬名為我見，我見復是諸見根本，是二種謬從x慢生，是故x慢為諸見根本。後三謬者從三毒生。﹝菩薩善戒經卷二﹞



### 陳義孝佛學常見辭彙

性謬、分別謬、聚謬、我謬、我我所謬、愛謬、不愛謬、非愛非不愛謬。



### 丁福保佛學大辭典

【名數】一、性謬，若色作色相乃至重作重想，是名性謬。二、分別謬，若分別色是色非色，是可見是不可見，是有對是無對，是名分別謬。三、聚謬，如於色中見我見眾生，士夫之壽命於屋舍，四眾，軍旅，衣，食，蓮華，車乘，樹木，積聚，如是等中各作一相，是名聚謬，四、我謬，五、我我所謬，於有漏中取我我所，於常無量世中生取著，計我我所，是名我我所謬。六、愛謬，於淨物中生貪著心，是名愛謬。七、不愛謬，於不淨物中生瞋恚心，是名不愛謬，八、非愛非不愛謬，於一切不淨物中生貪恚心，是名非愛非不愛謬。見菩薩善戒經二。



