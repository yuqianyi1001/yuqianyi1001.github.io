---
title: 五塵
source: deerpark.app
---

**來源：陳義孝佛學常見辭彙**

<p>色、聲、香、味、觸。因此五境能污染真理，故名塵。</p>

**來源：三藏法數**

<p>﹝出法界次第﹞ 塵，即垢染之義。謂此五塵能染污真性故也。 〔一、色塵〕，謂眼所見青黃赤白及男女形貌等色，是名色塵。 〔二、聲塵〕，謂耳所聞絲竹環珮之聲，及男女歌詠等聲，是名聲塵。 〔三、香塵〕，謂鼻所嗅栴檀沉水飲食，及男女身分所有香等，是名香塵。 〔四、味塵〕，謂舌所嘗種種飲食肴膳美味等，是名味塵。 〔五、觸塵〕，謂身所觸男女身分柔軟細滑，及上妙衣服等，是名觸塵。</p>

**來源：丁福保佛學大辭典**

<p>【術語】色聲香味觸之五境也。此五者，能染污真性，故名塵。止觀四上曰：「死事弗奢，那得不怖。怖心起時，如履湯火。五塵六欲，不暇貪染。」</p>
