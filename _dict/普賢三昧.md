---
title: 普賢三昧
source: deerpark.app
---
### 佛光大辭典

為普賢菩薩之修法，有顯密二法。(一)就顯教而言，即依觀普賢菩薩行法經及法華經所說，以普賢菩薩為本尊，諦觀諸法實相中道之理，懺悔六根之罪障。若成就此三昧，則普賢菩薩乘六牙白象，示現于道場。(二)就密教而言，即依普賢金剛薩誓釧幸槍燜說，若身口意之三密與佛相應，則現成普賢之身，稱為普賢三昧。諸佛境界攝真實經卷上（大一八·二七二上）：‘依普賢三昧體，及金剛三昧微妙堅牢和合力故，出現普賢大菩薩身。’

又普賢、文殊二大士為一雙之法門，普賢菩薩主司一切三昧，文殊菩薩主司一切般若，助佛教化，故相對于文殊般若而稱普賢三昧。華嚴經探玄記卷十八（大三五·四四一下）：‘普賢三昧自在，文殊般若自在。’﹝法華三昧懺儀、摩訶止觀卷二下﹞（參閱‘法華三昧’3396）



### 丁福保佛學大辭典

【術語】普賢菩薩之修法也，有顯密二法，顯教即普賢觀經所說，以普賢菩薩為本尊，觀諸法實相之理，懺悔六根之罪障也，又云法華三昧。成此三昧，則普賢菩薩乘六牙白象，示現於道場。密教即普賢金剛薩埵念誦儀軌所說，身口意之三密相應，則現成普賢之身。名曰普賢三昧。

普賢文殊二大士為一雙之法門，普賢主一切三昧，文殊主一切般若，助佛之教化，故對於文殊般若而云普賢三昧。探玄記十八曰：「普賢三昧自在，文殊般若自在。」



