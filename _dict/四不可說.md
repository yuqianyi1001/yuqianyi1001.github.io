---
title: 四不可說
source: deerpark.app
---

**來源：陳義孝佛學常見辭彙**

<p>一、生生不可說，藏教說能生之因緣，所生之諸法，俱為實有，故云生生；二、生不生不可說，通教說能生所生之當體即空，故云生不生；三、不生生不可說，別教說真如不生之理，生十界差別之事，故云不生生；四、不生不生不可說，圓教說真如之理與十界之事無二，故云不生不生。上述四者之所以說不可說，那是因為此四教之理，只可以智證，不可以言說，其理本來是無說的。</p>

**來源：三藏法數**

<p>﹝出金光明經玄義拾遺記﹞ 涅槃經中，明四教之理，但可智證，不可言說，以其理本無說故也。（四教者，藏教、通教、別教、圓教也。） 〔一、生生不可說〕，生生者，能生、所生也。謂根塵相對，是為能生，由此根塵相對之時，一念心起，分別好惡，是為所生，即心法也。能所兼言，故名生生。此是藏教所詮，實有生滅之法，法雖生滅，理本無言，故云不可說也。 〔二、生不生不可說〕，生者即前根塵相對所生之法也；不生者，了此所生之法，當體即空也。既達所生之法本空，故云生不生也。此是通教所詮之理，理本無言，故云不可說也。 〔三、不生生不可說〕，不生者即真空之理也；生者從空出假而起度生之用也。此言別教之人，於十住位中，修習空觀，了法無生，故云不生；而又不住於空，復於十行中而修假觀，起十界度生之用，故復云生也。此是別教所詮之理，理本無言，故云不可說也。（十住者，發心住、治地住、修行住、生貴住、方便具足住、正心住、不退住、童真住、法王子住、灌頂住也。十行者，歡喜行、饒益行、無瞋恨行、無盡行、離癡亂行、善現行、無著行、尊重行、善法行、真實行也。十界者，佛界、菩薩界、緣覺界、聲聞界、天界、人界、阿脩羅界、鬼界、畜生界、地獄界也。） 〔四、不生不生不可說〕，謂理本不生，事即理故，事亦不生，是名不生不生。又惑體本空，故不生；智用亦泯，故不生，是名不生不生。又無因可修故不生，無果可證故不生，是名不生不生。此是圓教所詮之理，理本無言，故云不可說也。</p>

**來源：丁福保佛學大辭典**

<p>【術語】涅槃經二十一就諸法之生與不生，說六句之不可說。曰：「不生生不可說，生生亦不可說，生不生亦不可說，不生不生亦不可說，生亦不可說，不生亦不可說，以有因緣故可得說。」此中天台取四種之不可說，配於自家所判之四教：一生生不可說，藏教說能生之因緣，所生之諸法，俱為實有，故云生生。二生不生不可說，通教說能生所生之當體即空，故云生不生。三不生生不可說，別教說真如不生之理，生十界差別之事，故云不生生。四不生不生不可說，圓教說真如之理與十界之事無二，故云不生不生。此四者，皆云不可說者，則以此四教之理，但可以智證，不可言說，其理本來無說也。</p>

**來源：佛光大辭典**

<p>表示諸法不可言說、不可思議之四句語。蓋涅經嘗就諸法之生與不生，而立六句之不可說。南本涅經卷十九光明遍照高貴德王菩薩品（大一二·七三三下）：‘不生生不可說，生生亦不可說，生不生亦不可說，不生不生亦不可說，生亦不可說，不生亦不可說。有因緣故，亦可得說。’天台智大師乃就六句之中取前四句，分別配釋藏、通、別、圓化法四教。即：(一)生生不可說，相當于藏教所謂諸法皆依因緣而生之說；法雖有生滅，然理本無言，故不可說。(二)生不生不可說，相當于通教所詮之理；謂諸法依因緣而生，然其本來為空，故稱生不生，理本無言，故不可說。(三)不生生不可說，相當于別教所詮之理；謂真如不生之理，依因緣之結合，而生出十界之差別相，故稱不生生，理本無言，故不可說。(四)不生不生不可說，相當于圓教所詮之理；謂真如之理與十界之差別相無二，兩者本為本來不生之中道實相，故稱不生不生，理本無言，故不可說。上述之前二者，乃就真諦之理而論，後二者則就中道之理而論。以上四教之理，只可以智證，不可言說，以其理本無說之故。﹝維摩經玄疏卷一、摩訶止觀卷五上、大般涅經義記卷七、金光明經玄義拾遺記卷一﹞（參閱‘五時八教’1132）</p>
