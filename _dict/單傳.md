---
title: 單傳
source: deerpark.app
---

### 丁福保佛學大辭典

【術語】禪家之宗旨，不依經論文句，單傳心印也。碧巖初則評唱曰：「達磨遙觀此土有大乘根機，遂泛海得得來，單傳心印。」祖庭事苑曰：「傳法諸祖，初以三乘教乘兼行，後達磨祖師單傳心印破執顯宗。所謂教外別傳不立文字，直指人心見性成佛。然不立文字失意者多矣，往往謂屏去文字以默坐為禪，斯實吾門之啞羊爾，且萬法紛然。何止文字不立者哉？殊不知道猶通也。豈拘執於一隅哉，故即文字文字不可得。文字既爾餘法亦然，所以為見性成佛也。豈待遣而後已。」



### 佛光大辭典

單獨相傳、純一相傳之意。與‘單提’同義。指禪宗傳教，不依語言文字，採取一人對一人，觸機而發，傳其心印之法，此稱為‘單傳心印’。禪宗在菩提達磨以前，兼行三藏之教乘，至達磨東來，始單傳心印，以破執顯宗，即所謂（大四七·四九五中）：‘教外別傳，不立文字，直指人心，見性成佛。’故禪宗之宗旨在于不論教相判釋，亦不拘執于經典文字或燒香、禮拜、念佛、修懺等事，只管參禪打坐，求得身心脫落而見性，如

一器之水注入另一器中，師資相承，傳佛之心印。此外，與‘單傳’一語有關者，如‘佛祖單傳’、‘單傳佛法’。又‘單傳’亦常與‘直指人心，見性成佛’之‘直指’聯用，而有‘單傳直指’或‘直指單傳’等語。﹝碧岩錄第一則評唱、祖庭事苑卷五、佛果克勤禪師心要卷上、宗門無盡燈論卷上、正法眼藏辨道話章、心不可得章（道元）﹞


