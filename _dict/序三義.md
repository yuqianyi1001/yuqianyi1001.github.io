---
title: 序三義
source: deerpark.app
---

**來源：丁福保佛學大辭典**

<p>【名數】經釋家科分序為三種。法華文句一上曰：「序者訓庠序，謂階位賓主回答悉庠序也。經家從義，謂次由述也。如是等五事冠於經首，次序也。放光六瑞起發之由，由序也。回答釋疑，正說弄引，敘述也。具此三義故稱為序。」資持記上一之一曰：「序有三訓，隨義以釋。爾雅云：東西墻謂之序，如世墻序在堂奧之外，即喻序文冠一鈔之表，此端序義也。二序即訓敘，謂撰述始終，十門例括。三行條流，使一部文義歷然不混，此即次序義也。三訓緒者，如繰繭得緒則餘絲可理，學者觀序則諸編可求，此謂由序義也。」</p>
