---
title: 淨土變相
source: deerpark.app
---
### 佛光大辭典

又作淨土變、淨土圖。俗稱淨土曼荼羅。指描繪淨土佛菩薩、聖眾及種種莊嚴施設等，以呈現淨土景象之圖像或雕刻。與‘地獄變相’相對。變有二義，即：(一)動之義，圖畫不動而畫極樂種種動相，故稱變相。(二)變相之義，繪淨土種種之相而令變現。淨土變相系由于淨土信仰之流行而產生，隨著藥師、觀音、彌勒等信仰之盛行，亦出現不少種類之淨土變。變相種類可分為：(一)盧舍那淨土變，即以盧舍那佛為中心之蓮華藏世界。(二)靈山淨土變，乃釋尊于靈鷲山（耆^崛山）之法華說法圖。(三)藥師淨土變，系東方淨琉璃世界之描繪。(四)彌勒淨土變，描繪即將成佛之補處菩薩之兜率天宮。此外尚有觀世音之補陀落淨土變，而流傳最盛之淨土變相為阿彌陀佛之西方淨土變。

我國從隋唐時即甚為盛行，傳說唐代善導嘗自繪西方變相三百鋪。今敦煌出土之遺品有二十餘種。又于中亞地方發現淨土變相之斷片，故淨土變相亦存在該地。于日本，一般所謂之淨土三曼荼羅即指當麻曼荼羅、智光曼荼羅、清海曼荼羅等。﹝樂邦文類卷二、歷代名畫記卷三﹞



### 丁福保佛學大辭典

【術語】變者動也，圖畫不動，而畫極樂種種之動相，故云變相。或曰變者變現之義，圖淨土種種之相而令變現，故名變相。樂邦文類曰：「李翰林白。金銀泥畫淨土變相讚曰：圖金創端，繪銀設像。八法功德，波動青蓮之池。七寶香華，光映黃金之地。清風所拂，如生五音。百千妙樂，咸說動作。」



