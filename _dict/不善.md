---
title: 不善
source: deerpark.app
---

**來源：法相辭典**

<p>★瑜伽五十六卷六頁雲：問：何義、幾蘊、是不善？答：能感當來苦果報義、及能發起諸惡行義。一切一分是不善。</p><p>★二解　顯揚五卷十七頁雲：問：何義、幾種、是不善？答：感後苦果義、及起惡行義故。一切少分是不善。</p><p>★三解　成唯識論五卷十一頁雲：能為此世他世違損，故名不善。惡趣苦果，雖于此世能為違損；非于他世。故非不善。</p><p>★四解　集論二卷九頁雲：雲何不善？幾是不善？為何義故，觀不善耶？謂自性故，相屬故，隨逐故，發起故，勝義故，生得故，加行故，現前供養故，損害故，引攝故，所治故，障礙故；是不善義。五蘊十界四處一分是不善。為舍執著非法合我故，觀察不善。何等自性不善？謂除染污意相應及色無色界煩惱等，所餘能發惡行煩惱隨煩惱。何等相屬不善？謂即此煩惱隨煩惱相應法。何等隨逐不善？謂即彼習氣。何等發起不善？謂彼所起身業語業。何等勝義不善？謂一切流轉。何等生得不善？謂由串習不善故，感得如是異熟。由此自性即于不善任運樂住。何等加行不善？謂依止親近不善丈夫故；聽聞不正法，不如理作意，行身語意惡行。何等現前供養不善？謂想對歸依隨一天眾已；或殺害意為先，或邪惡意為先，建立祠廟，廣興供養業；令無量眾、廣樹非福。何等損害不善？謂于一切處起身語意種種邪行。何等引攝不善？謂行身語意諸惡行已；于惡趣善趣，引攝不愛果異熟。或引或滿。何等所治不善？謂諸對治所對治法。何等障礙不善？謂能障礙諸善品法。</p>

**來源：丁福保佛學大辭典**

<p>【雜語】違理而損害現世及未來世者，名為不善。五逆十惡是也。是在現在損害自他，在未來感苦果而損害己心身，故為不善。如三途之苦果，彼雖在現在損害身心，然更無為之招未來世之損害者，故非不善。唯識論五曰：「能為此世他世違損，故名不善。惡趣苦果，雖於此世能為違損。非於他世，故非不善。」大乘義章七曰：「惡法違損，稱曰不善。」勝鬘寶窟上末曰：「十惡破戒違理，名為不善。」</p>

**來源：佛光大辭典**

<p>梵語akuśala，巴利語akusala。‘善’之對稱。為三性之一，與惡同義。謂其性不安隱，能違損此世及他世的黑惡之法。依大毗婆沙論卷五十一、俱舍論卷十三載，不善有四種：(一)自性不善，指無慚、無愧及貪、嗔、癡三不善根。有漏法中，此五法自體不善，猶如毒藥。(二)相應不善，指與無慚、無愧、三不善根相應而同時俱生之一切心心所。由相應乃成不善之性。(三)等起不善，指身語業及不相應行法。等起，謂依善起善，依惡起惡，能起與所起同等。乃由自性不善及相應不善所引起者。(四)勝義不善，指生死法。生死中之諸法雖有善有不善，然皆以苦為自性，極不安隱，即由真諦之實義，定不善之義，故稱勝義不善。</p><p>分別論者則以癡為自性不善，識為相應不善，身語業為等起不善，生死為勝義不善。又大乘阿毗達磨雜集論卷四廣立十二種不善，即自性、相屬、隨逐、發起、第一義、生得、方便、現前供養、損害、引攝、所治、障礙不善。﹝成唯識論卷五、品類足論卷二、雜阿毗曇心論卷三、俱舍論卷二、卷十五、成實論卷九過患品﹞（參閱‘三性’563、‘善’4873）</p>
