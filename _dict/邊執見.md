---
title: 邊執見
source: deerpark.app
---

### 陳義孝佛學常見辭彙

簡稱邊見。見邊見條。



### 法相辭典

★瑜伽八卷二頁雲：邊執見者：謂由親近不善丈夫，聞非正法，不如理作意故；及由任運失念故；執五取蘊為我性已；等隨觀執為斷為常，若分別不分別染污慧為體。

★二解　瑜伽五十八卷二頁雲：邊執見者：于五取蘊薩迦耶見增上力故；心執增益，見我斷常；名邊執見。常見所攝邊執見者：謂六十二諸見趣中，計度前際諸遍常論，一分常論，及計後際諸有想論，無想論，非想非非想論。斷見所攝邊執見者：謂諸沙門、若婆羅門、七事斷論。此邊執見、唯分別起；無有俱生。唯除即此先世已來，串習隨逐邊執見等。若有分別，若無分別，差別之相，如本地分，已廣分別。

★三解　顯揚一卷七頁雲：二、邊執見。謂于五取蘊，執計斷常，染污慧為體。或是俱生，或分別起。能障無常無顛倒解為業。如前乃至增長邊執見為業。如經說：迦多衍那！一切世間、依止二種。或有，或無。

★四解　集論一卷七頁雲：何等邊執見？謂于五取蘊，等隨觀執或斷或常，諸忍欲覺觀見為體；障處中行出離為業。

★五解　成唯識論六卷九頁雲：二、邊執見。謂即于彼隨執斷常，障處中行，出離為業。此見差別，諸見趣中，有執前際四遍常論，一分常論，及計後際有想十六，無想俱非各有八論，七斷滅論等，分別趣攝。

★六解　五蘊論四頁雲：雲何邊執見？謂即由彼增上力故；隨觀為常，或復為斷；染污慧為性。

★七解　廣五蘊論八頁雲：雲何邊執見？謂薩迦耶見增上力故；即于所取，或執為常，或執為斷；染慧為性。常邊者：謂執我自在，為遍常等。斷邊者：謂執有作者丈夫等，彼死已不復生。如瓶既破，更無盛用。障中道出離為業。

★八解　俱舍論十九卷六頁雲：即于所執我我所事，執斷執常；名邊執見。以妄執取斷常邊故。

★九解　品類足論一卷四頁雲：邊執見者：于五取蘊，等隨觀執或斷或常；由此起忍樂慧觀見。

★十解　界身足論上四頁雲：邊執見雲何？謂于五取蘊，等隨觀執或斷或常。由此起忍樂慧觀見。是名邊執見。

★十一解　大毗婆沙論八卷十二頁雲：問：何故此見、名邊執見？答：執常邊故。斷常乖中，俱名為邊。執二邊見，名邊執見。如世尊告迦多衍那：若以正智，觀世是集，言無所有；則更不行。無所有者：即是斷見。若以正智，觀世是滅，言有所有；則更不行。有所有者：即是常見。謂觀有情，未來蘊起，故非是斷。現在蘊滅，故非是常。復次起我見者，猶是邊鄙世所訶責；況復于我，執有斷常。此執邊鄙，極可訶故；名邊執見。

★十二解　大毗婆沙論四十九卷十二頁雲：問：何故名邊執見？答：此見執二邊故，名邊執見。謂于斷常二邊轉故。如契經說：迦多衍那！若以正慧如實知見世間集者；則于世間，不執為無。執為無者，即是斷見。謂彼若見後身生時；便作是念：如是有情，死此生彼，必定非斷。若以正慧如實知見世間滅者，不執為有。執為有者，即是常見。謂彼若見諸蘊界處，別別相續；便作是念：如是有情，有生有滅，必定非常。復次此見所執，極邊鄙故，名邊執見。謂諸外道，執有實我，已為愚猥；況復執我為斷為常，而非邊鄙。復次此見所執，極邊遠故，名邊執見。謂諸外道，執有實我，于無我理，已為邊遠；況復執我為斷為常，而非邊遠。復次此執二邊行相轉故，名邊執見。謂執斷常二行相轉。如契經說：芻當知，我不與世間諍，而世間與我諍。



**來源：三藏法數**

謂外道之人，於五蘊身見之中，執斷執常，隨執一邊，我見增長，是名邊執見。（執斷執常者，謂外道自計我身死已不生，名為斷見；又計我身死已再生，名常見也。）



### 丁福保佛學大辭典

【術語】五見之一。略曰邊見。見五見條。

參照：<a href="/dict/五見">五見</a>



### 佛光大辭典

梵語anta-grāha-dṛṣṭi，巴利語anta-ggāhikā。執著片面極端之見解。略稱邊見。為十隨眠之一，五見之一。有二種：(一)常見，認為‘我’死後常住不變。(二)斷見，認為‘我’死後斷絕。亦即于五取蘊執取斷、常一邊之謬見。此邊執見緣于薩迦耶見（有身見）所執之我、我所之事法，而起斷、常二見，障礙處中之道諦與出離之滅諦。又此見隨有身見而轉。成唯識論卷六總言此見有四十七見，其中七斷滅論屬于斷見，餘四十見屬于常見。又此見攝于遍行之惑，與有身見同為自界緣，皆以大地法中之慧為體，為見苦所斷之煩惱。﹝大毗婆沙論卷四十六、卷四十九、俱舍論卷十九、雜阿毗曇心論卷四﹞


