---
title: 烏瑟膩沙
source: deerpark.app
---
### 丁福保佛學大辭典

【術語】Uṣṇiṣa，又作嗢瑟尼沙，鬱瑟尼沙，鬱尼沙，塢瑟膩沙。譯曰佛頂，肉髻。佛之頂骨隆起成髻形者。三十二相之一。可洪音義一上曰：「烏瑟膩沙，此云佛頂。」玄應音義二十一曰：「烏瑟膩沙，或作嗢瑟尼沙，或作鬱瑟尼沙，此云髻。案無上依經云：頂骨涌起，自然成髻，是也。」慧琳音義四曰：「烏瑟膩沙，梵語也，如來頂相之號也。觀佛三昧海經云：如來頂上，肉髻團圓，當中涌起。高顯端嚴，猶如天蓋。」往生要集上末曰：「烏瑟高顯，晴天翠濃，白毫右旋，秋月光滿。」無上依經曰：「鬱尼沙。」



