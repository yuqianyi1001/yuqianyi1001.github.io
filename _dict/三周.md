---
title: 三周
source: deerpark.app
---

### 丁福保佛學大辭典

【術語】佛說法華經於其迹門度聲聞人，分正說，領解，述成，授記四段，以之為一周。而於其聲聞人以上中下之三根有為前後三周。是曰三周說法：一、法說周，當舍利弗一人之上根直說妙法之實理，使之悟入一乘者。涉於方便品與譬喻品。二、譬喻周，當大迦葉等四人之中根。說三車之譬喻，使之悟入一乘者。涉於譬喻品，信解品，藥草喻品，授記品之四品。三、因緣周，當其他一切聲聞人之下根，說過去大通智勝佛時之因緣，使之悟入一乘者。化城喻品，五百授記品，人記品是也。如此三段次第度上中下根周足。而迹門法華之正宗分畢於此矣。法華玄義十曰：「如法華三周說法斷奠聲聞，咸歸一實。」


