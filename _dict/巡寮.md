---
title: 巡寮
source: deerpark.app
---
### 佛光大辭典

指禪林中，住持巡視山內諸寮，以咨問老病、點檢寮舍之缺乏等。其時，住持自東廊第一寮巡起，寮眾各出外迎接，巡視畢仍由大眾送出；眾寮人多時，唯寮元一人迎送出入，大眾僅立于門外即可。其緣起，系于佛陀在世時，世尊嘗以五事而五日一按行僧房：(一)恐弟子著于有為事。(二)恐著于俗論。(三)恐著于睡眠。(四)為探問病僧。(五)令年少比丘觀佛陀威儀庠序，心生歡喜。蓋古規原不擇時巡寮，後演變為結夏、解夏、冬至、年朝四節上堂前行之，乃至于結會之五月十五日，十一月十五日等二日行之。

此外，巡寮之際，為告知大眾，而于僧堂之前所掛之牌，稱為巡寮牌。禪苑清規卷二巡寮（d續一一一·四四四下）：‘堂上掛巡寮牌，寮中寮主首座設坐位、香華，或茶或湯，只候住持人近。’﹝敕修百丈清規卷二住持日用巡寮條、卷下節臘章結制禮儀條、祖庭事苑卷八、叢林校定清規總要卷上、禪林象器箋叢軌門﹞



### 丁福保佛學大辭典

【儀式】校定清規云：侍者上堂時，先使行者掛巡寮牌，住持巡寮自東廊第一寮巡起。寮眾各出外迎接，仍送出。眾寮人多處，唯寮元一人迎送出入，大眾只立門外。見象器箋九。僧祇云：世尊以五事故，五日一按行僧房。一恐弟子著有為事，二恐著俗論，三恐著睡眠，四為看病僧，五令年少比丘觀佛威儀庠序生歡喜故。見祖庭事苑八。



