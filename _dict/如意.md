---
title: 如意
source: deerpark.app
---

**來源：三藏法數**

如意者，謂菩薩由後得智，既得轉煩惱依菩提，故於一切所欲，皆悉隨意，如轉大地作黃金等是也。（轉猶變也。）



### 丁福保佛學大辭典

【物名】僧具之一。世所謂爪杖也。手所不能到之處，用此可以搔抓如意，故名。釋氏要覽中曰：「如意之制蓋心之表也，故菩薩皆執之。狀如雲葉，又如此方篆書心字。」是亦一說也。然比丘之百一資具及曼陀羅諸尊之器仗，無見類於如意者，蓋是始於支那也。佛祖統紀智者傳曰：「南岳手持如意，臨席讚之曰：可謂法付法臣，法王無事。」釋氏資鑑五曰：「周顯德三年五月，武帝邕，惑於道士張賓等妖言，惡黑衣之讖，乃欲偏廢釋教，命沙門道士辨其優劣。且云：長留短廢。（中略）襄城公何妥？自行如意，座首少林寺行禪師，發憤而起。諸僧止曰：師為佛法大海，眾咸仰知，可令末座對揚。共推如意付智炫，安詳而起，徐升論座。坐定執如意，折張賓理屈。」是論議執如意之證也。

人名。西天論師名，梵名末笯曷刺他Manoratha，世親菩薩之師也。因室羅伐悉底國超日王，朋附外道，說火煙之義，不許引證，恥見眾辱，斷舌而死，終時誡世親曰：黨援之眾無兢大義。群迷之中無辨正論。」見西域記二。



### 佛光大辭典

(一)指稱心如意。

(二)指說法及法會之際，講師所持之器具。此物原為印度古時之爪杖，梵語為 anuruddha（阿那律），系由骨、角、竹、木等所制，柄長三尺，形狀如雲，或如手形，乃搔背止癢所用，以其能補手不能到之處，而搔抓如意，故稱為如意，又稱癢和子。然

在我國及日本，又成為一般之持物，表示吉祥之意。在佛教中，法師于說法及法會時，亦持用之，猶如官吏之笏，用以備忘。據釋氏要覽卷中如意條所載，齊高祖嘗賜予隱士明僧紹一支竹制之如意，梁武帝亦曾賜昭明太子一支木犀如意。另據佛祖統紀卷六智傳載，智受慧思之命，代為講說般若時，慧思手中持一如意臨席稱贊之。﹝優婆塞戒經卷五、四分律卷十九僧尼日用物、禪林象器箋第二十八類器物門﹞


