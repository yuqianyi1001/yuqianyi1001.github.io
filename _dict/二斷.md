---
title: 二斷
source: deerpark.app
---

**來源：三藏法數**

<p>﹝出地持經﹞ 〔一、緣縛斷〕，謂但斷心中之惑，則於外塵境不起貪嗔，於境雖緣，不生染著，故名緣縛斷。 〔二、不生斷〕，謂得法空之時，能令三途惡道苦果，永更不生，故名不生斷。（三途者，刀途、血途、火途也。）</p>

**來源：丁福保佛學大辭典**

<p>【名數】二種之斷惑。緣縛斷，不生斷之稱。</p>

**來源：佛光大辭典**

<p>(一)自性斷與緣縛斷。此系就斷惑之性質而分。(一)自性斷，如諸煩惱之本身，其性質染污者，若令自體不再生起，則能自然斷除，稱自性斷。系以無漏智斷其自體，證擇滅而不再起煩惱。(二)緣縛斷，又作所緣斷，有斷所緣之縛之意。然非斷滅該物之自性，而是斷除所緣之煩惱，如一切有漏色、有漏善、無記之心心所與其等法上之得、四相等皆是。斷除能緣能縛之煩惱，則可于其所緣之法上證擇滅。然因其自體未斷，故煩惱仍有復起之可能。自性斷通于見道斷、修道斷，而緣縛斷則僅局限于修道斷。﹝俱舍論卷十六、顯宗論卷四、順正理論卷六、俱舍寶疏卷一、俱舍論頌疏卷十六﹞</p><p>(二)子縛斷與果縛斷。斷破見思之惑，稱為子縛斷。斷滅一期果報之身，稱為果縛斷。此系就二乘所斷之煩惱而言。﹝法華玄義卷三﹞</p>
