---
title: 教令輪身
source: deerpark.app
---

**來源：丁福保佛學大辭典**

<p>【術語】行教令輪之身也。諸明王現忿怒之相者。凡一一之佛，有三種之輪身：本地之佛體，為自性輪身，現菩薩之身為正法輪身，現明王忿怒之相為教令輪身。例如大日如來為自性輪身，般若菩薩為正法輪身，不動明王為教令輪身。又金剛薩埵為正法輪身，降三世明王為教令輪身也。秘藏記鈔二曰：「大日是本地自性佛體，故為自性輪身也。（中略）大日垂迹現菩薩身，以正法化人。故以理趣會曼荼羅為正法輪身也。（中略）大自在天王等強剛難化眾生，不拘正法化導。故金剛薩埵，更住忿怒威儀，降大自在天云降三世尊也。然則在佛位名自性輪身，在菩薩位名正法輪身，在明王位名教令輪身，一一佛皆有此三身。」胎藏界曼陀羅大鈔三曰：「問：忿怒形名教令輪身意如何？答：五尊義云，教者教通之義也。令者巖動義也。輪者轉惑摧破義也。摧破一切眾生煩惱令入如來體性故。」而此三輪身有通別二種。若依別門則五佛各自有一種之正法輪身與一種之教令輪身（見五大明王條）。若依通門，則五佛各具五種之正法輪身與五種之教令輪身。如此秘藏記是金剛界九會曼荼羅會之意，依通門，金剛薩埵降三世為大日之正法輪教令輪也。又此五如來，五菩薩，五明王，如其次第乃三密也。如來者身密，菩薩者語密，明王者意密也。</p><p>參照：<a href="/dict/五大明王">五大明王</a></p>

**來源：佛光大辭典**

<p>三輪身之一。行教令輪之身。如來為濟度逆惡難化之眾生，現兇猛威怒形，令其遵奉如來之教令。此為隨順眾生意相不同，或順或逆，故如來時現慈、怒身以利益眾生。秘藏記以五忿怒尊配五智五佛，即不動明王、降三世明王、軍荼利明王、六足尊、金剛夜叉明王等五忿怒尊，各為大日如來、阿■佛、寶生佛、無量壽佛、不空成就佛之教令輪身。又于密教金剛界曼荼羅之第八降三世羯磨會、第九降三世三摩耶會中，金剛薩始聰置魍跎懟＃劾砣□途硐攏藎□臥摹□輪身’680）</p>
