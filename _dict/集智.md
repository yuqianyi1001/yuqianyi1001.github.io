---
title: 集智
source: deerpark.app
---

**來源：法相辭典**

<p>★顯揚二卷十六頁雲：六、集智。謂于有漏諸行因中，因集生緣思惟，若知若見。餘如前說。</p><p>★二解　入阿毗達磨論下四頁雲：于五取蘊因分，有無漏智、作因集生緣行相轉；名集智。</p><p>★三解　品類足論一卷六頁雲：集智雲何？謂于有漏因，思惟因集生緣、所起無漏智。</p><p>★四解　發智論八卷五頁雲：雲何集智？答：于諸行因，作因集生緣行相轉智。</p>

**來源：三藏法數**

<p>集即招集之義。謂觀見、思煩惱之因，而能招集生死之果，得無漏智，故名集智。（見、思者，見即見惑也，思謂眼等五根對色等五塵起諸貪愛也。）</p>

**來源：丁福保佛學大辭典**

<p>【術語】十一智之一。證集諦之無漏智也。</p>

**來源：佛光大辭典**

<p>梵語samudaya-jñāna。指觀悟集諦所得之無漏智。十智之一，十一智之一。又作習智。即緣集諦而思惟‘因、集、生、緣’等四方面之問題，若有所知、所見，皆能明了覺悟而斷惑；此種以慧觀察集諦所產生之無漏智，即稱集智。阿毗達磨品類足論卷一（大二六·六九四上）：‘集智雲何？謂于有漏因思惟因、集、生、緣，所起無漏智。’</p><p>于修證佛道之過程中，進入‘見道’，成就‘苦類智’之際，緣欲界之集諦而觀悟之，作因、集、生、緣等四行相之思惟，所生無漏之法智忍，稱集法智忍；生起集法智忍之後，繼又生起無漏之法智，稱集法智。此為集智之初成就。﹝大毗婆沙論卷一○六、雜阿毗曇心論卷六、成實論卷十六﹞（參閱‘十六心’385、‘十智’472）</p>
