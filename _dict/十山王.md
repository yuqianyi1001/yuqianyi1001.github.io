---
title: 十山王
source: deerpark.app
---

**來源：三藏法數**

﹝出華嚴經疏﹞ 十山皆稱王者，謂依海而住，高出一切諸餘小山，以喻十地菩薩修行，同入如來智海，高出一切二乘諸行也。（二乘者，聲聞乘、緣覺乘也。） 〔一、雪山王〕，謂此山中，具諸藥草，能療眾病，取不可盡；以喻歡喜地菩薩，聖智法藥，用之無竭，以破無明，超前行位，如雪山王也。 〔二、香山王〕，謂此山中，一切諸香，皆悉充滿；以喻離垢地菩薩，戒行威儀，功德妙香，遍熏一切，如香山王也。 〔三、鞞陀梨山王〕，梵語鞞陀梨，華言種種持。謂此山純寶所成，持種種寶；以喻發光地菩薩，禪定神通，解脫三昧諸法，可貴可寶，如鞞陀梨山王也。（梵語三昧，華言正定。） 〔四、神仙山王〕，謂此山中，多神仙所居；以喻焰慧地菩薩，超出世間，得大自在，如神仙山王也。 〔五、由乾陀山王〕，梵語由乾陀，華言持雙。謂此山純寶所成，諸夜叉王咸住其中；以喻難勝地菩薩，如意神通，善巧自在，如由乾陀山王也。（梵語夜叉，華言勇健。） 〔六、馬耳山王〕，謂此山純寶所成，一切諸果，咸產其中；以喻現前地菩薩，從於理體，起諸妙用，化導眾生，以證聲聞之果，如馬耳山王也。 〔七、尼民陀羅山王〕，梵語尼民陀羅，華言持邊。謂此山純寶所成，大力龍神咸在其中；以喻遠行地菩薩，方便智慧，化諸有情，證緣覺果，如尼民陀羅山王也。 〔八、斫迦羅山王〕，梵語斫迦羅，華言輪圍。謂此山金剛輪圍，純寶所成，諸自在仙咸在其中；以喻不動地菩薩，無功用道，得心自在，化菩薩眾，如斫迦羅山王也。（無功用道，即無功用行也，謂菩薩順性而修，雖加功用行，而能離於行相也。） 〔九、計都末底山王〕，梵語計都末底，華言幢慧。謂此山純寶所成，大威德阿修羅王咸在其中；以喻善慧地菩薩，善巧攝生，大力智行，如計都末底山王也。（梵語阿修羅，華言無端正。） 〔十、須彌盧山王〕，梵語須彌盧，華言妙高。謂此山純寶所成，大威德天咸在其中；以喻法雲地菩薩，具如來力，成就無畏，以不共法，為眾宣說，問答無盡，如須彌盧山王也。（不共法者，謂如來法，而與三乘之法迥別也。）



### 丁福保佛學大辭典

【名數】一、雪山王Himālaya－girrāja，山中具諸藥草，能療眾病，取之無盡。以喻歡喜地菩薩聖智之法藥，用之不竭，以破無明，超前之行位也。二、香山王Gandhamādana－girirāja，此山中徧滿一切諸香，以譬離垢地菩薩戒行威儀功德之妙香徧熏一切也。三、鞞陀梨山，梵語鞞陀梨Vaidharī，華云種種持，此山純寶所成，持種種之寶，以譬發光地菩薩禪定神通解脫三昧之諸法可貴可寶也。四、神仙山王，此山中多神仙所居，以譬焰慧地菩薩超出世間得大自在也。五、由乾陀山王Yugaṁdhara，梵語由乾陀，華云持雙，此山純寶所成，諸夜叉王咸住其中，以譬難勝地菩薩如意神通善巧自在也。六、馬耳山王Aśvakarṇa，此山純寶所成，一切諸果咸產其中，以譬現前地菩薩自理體起諸妙用化導眾生以證聲聞之果也。七、尼民陀羅山王Nemiṁdhara，梵語尼民陀羅，華言持邊，此山純寶所成，大力龍神咸在其中，以譬遠行地菩薩方便智慧化諸眾生，使證緣覺果也。八、斫迦羅山王Cakravāda，梵語斫迦羅，華言輪圍，此山為金剛輪圍，純寶所成，諸自在仙，咸住其中，以譬不動地菩薩無功用道。得心自在化諸菩薩眾也。九、計度末底山王Ketumati，梵語計度末底，華言幢慧，此山純寶所成，大威德之阿修羅王，咸住其中，以譬善慧地菩薩善巧攝眾生之大力智行也。十、須彌盧山王Sumcru，梵語須彌盧，華言妙高，此山純寶所成，大威德天咸住其中，以譬法雲地菩薩具如來力成就無畏得不共法為眾宣說，問答無盡也。出華嚴大疏四十四。



### 佛光大辭典

謂十山依海而住，高出一切諸餘小山，故稱十山王。用以比喻十地菩薩之修行，同入如來智海，高出一切二乘諸行。據華嚴大疏卷四十四列舉十山王，而喻之為寶山，即：(一)雪山王（梵Himālaya -girirāja ），此山中具諸藥草，能治眾病，取之無盡；比喻歡喜地菩薩之聖智法藥，用之不竭，以破無明，超前之行位。(二)香山王（梵Gandhamādana -girirāja ），此山中遍滿一切諸香；比喻離垢地菩薩之戒行威儀，功德妙香，遍薰一切。(三)@陀梨山王（梵Vaidhari  ），@陀梨，意為‘種種持’；此山由純寶所成，持有種種之寶；比喻發光地菩薩，無論禪定、神通、解脫等諸法，皆可貴如寶。(四)神仙山王，此山多神仙居止；比喻燄慧地之菩薩，超出世間，而得大自在。(五)由幹陀山王（梵Yugaṃdhara  ），由乾陀，意為‘持雙’；此山由純寶所成，諸夜叉王皆住其中；比喻難勝地菩薩之如意神通之善巧自在。(六)馬耳山王（梵Aśvakarṇa  ）此山由純寶所成，亦盛產一切諸果；比喻現前地之菩薩，自理體起諸妙用，化導眾生，以證聲聞之果。(七)尼民陀羅山王（梵Nemindhara  ），尼民陀羅，意為‘持邊’；此山由純寶所成，大力龍神皆住其中；比喻遠行地菩薩之力方便智慧，化諸眾生，使證緣覺果。(八)斫迦羅山王（梵Cakravāḍa  ），斫迦羅，意為‘輪圍’；此山由純寶所成，金剛輪所圍，諸自在仙皆住其中；比喻不動地菩薩之無功用道，得心自在，化諸菩薩眾。(九)計度末底山王（梵Ketumati），計度末底，意為‘幢慧’；此山由純寶所成，大威德之阿修羅王皆住其中；比喻善慧地菩薩之善巧攝眾生，大力智行。(十)須彌盧山王（梵Sumeru  ），須彌盧，意為‘妙高’；此山由純寶所成，大威德天皆住其中；比喻法雲地之菩薩，具足如來之力，成就無畏，以不共法為眾宣說，問答無盡。﹝無量壽經卷下﹞


