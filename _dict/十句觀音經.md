---
title: 十句觀音經
source: deerpark.app
---

### 丁福保佛學大辭典

【經名】太平廣記，宋太原王玄謨爽邁不群，北征失津，軍法當死。夢人謂之曰：汝誦觀世音千徧，可得免禍。謨曰：命懸旦夕，千徧何日可得。授云：觀世音，南無佛。與佛有因，與佛有緣。佛法僧緣（僧誤作相），常樂我淨。朝念觀世音，暮念觀世音。念念從心起，念念不離心（念念不離心之念字誤作佛）。既而誦滿千徧，將就戮，將軍沈慶之諫，遂免，歷位尚書金紫豫州刺史。按此事又見南史卷十六王玄謨傳。


