---
title: 燈明
source: deerpark.app
---
### 佛光大辭典

梵語dīpa，巴利語同。略稱燈。指于佛前供養或室內照明時所用之燈火。據四分律卷五十及摩訶僧只律卷三十五載，僧房之照明，允許使用燈火，其設備及使用法均有所規定。如須對諸比丘提供燈油、燈炷、盛油器等物，規定置燈之處，及熄燈、點燈前皆須作預告並唱頌。

在佛塔、佛像、經卷前燃燈，能獲大功德，于諸經典中之例甚多。如施燈功德經謂，信仰佛法僧，布施少許燈明，其所得之福報無限。又謂佛陀入滅後，以燈明布施塔寺，于此世可得三種淨心；命終時，由于善心不失，可得三種智慧，死後則可生于三十三天。法華經卷六藥王品于敘述藥王菩薩之舍身布施故事中謂，燃一指乃至一足趾供養佛塔，勝過于用其他財寶之布施。賢愚經卷三亦言，貧女以至誠所獻之一燈，永遠不滅，王者所獻之諸燈則已滅盡；此即所謂‘貧者一燈，長者萬燈’，乃強調誠心之重要。又我國佛教必于佛堂或佛壇供燈明，即依諸經所說而行。

燈明依燃料之別，分為多種。如法華經卷七陀羅尼品，列舉酥燈、油燈、諸香油燈、優缽羅華油燈等七種。舊華嚴經卷十六，列舉寶燈、摩尼燈、漆燈、沉水香燈、一切香王燈、無量色光燄燈等十種。燈明多置于燭台、燈台或燈籠中。又不分晝夜所點之燈（通宵燃明之常夜燈），稱為常燈明，或長明燈。點燃眾多燈以供養佛之法會，稱為萬燈會。

燈明可破為明，故經中常將法、智慧比喻為燈。如謂以智慧照破愚癡障，遂有稱智慧為無明長夜燈炬者。又法脈亦稱法燈，師父傳法于弟子，稱為傳燈；承續之，稱為續燈；延續不絕，稱為無盡燈。

此外，密教更將燈人格化，而作為外四供養之一的金剛燈菩薩。又燈與閼伽、塗香、花N、飲食、燒香等合為六種供養，配于六波羅蜜時，燈明即相當于第六智波羅蜜。﹝增一阿含經卷三十八、北本大般涅經卷二十一、菩薩本行經卷上、燈指因緣經、有部毗奈耶雜事卷十三、大比丘三千威儀卷下、大智度論卷三十、四分律行事鈔卷下四、禪林象器箋器物門﹞



### 陳義孝佛學常見辭彙

六種供具之一，即在佛前所供奉的燈火，它標誌佛的智波羅蜜。



### 丁福保佛學大辭典

【物名】神佛前所奉之燈火也。六種供具之一。以標佛之智波羅蜜。菩薩藏經曰：「百千燈明懺悔罪。」無量壽經下曰：「為世燈明最勝福田。」同淨最疏曰：「自具智慧，能生物解，名世燈明。」羂索經十九曰：「如是真言，三徧加持燈明，獻供養之，持法者，觀蠲諸暗障。」



