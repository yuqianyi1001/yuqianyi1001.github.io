---
title: 一法界
source: deerpark.app
---
### 佛光大辭典

指唯一無二，絕對平等之真如理體；亦即天台宗所稱之諸法實相，華嚴宗所說之一真法界，大乘起信論所說之真如門。又作一心法界、獨一法界、一真無礙法界。界即所依義、所因義，聖法依真如而生，真如為聖法之所依所因，故稱法界；以此法平等不二，唯一真實，故稱一法界。大乘起信論（大三二·五七六上）：‘心真如者，即是一法界大總相法門體。所謂心性不生不滅，一切諸法唯依妄念而有差別，若離妄念，則無一切境界之相。’﹝大乘起信論義疏卷上（慧遠）、大明三藏法數卷四﹞



### 三藏法數

﹝出起信論﹞ 一法界，即一真如之理體性，虛融平等不二也。



### 陳義孝佛學常見辭彙

１．唯一的法界。亦即真如的理性。２．每一法的分界不同，故每一法都叫做一法界。



### 丁福保佛學大辭典

【術語】真如之理體也。界，為所依及所因之義。真如為生聖法之所依所因，故曰法界。唯一無二，故名一也。起信論曰：「心真如者，即是一法界大總相法門體。」義記中本曰：「一法界者，即無二真心，為一法界。此非算數之一，謂如理虛融，平等不二故，稱為一，依生聖法故云法界，中邊論云：法界者聖法因為義故，是故說法界，聖法依此境生，此中因義是界義故也。」



