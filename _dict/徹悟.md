---
title: 徹悟
source: deerpark.app
---

### 丁福保佛學大辭典

【人名】清代乾嘉時人。名際醒，字徹悟。一字訥堂。京東豐潤縣人。俗姓馬氏。投三聖菴榮池老宿薙髮。於性相二宗三觀十乘之旨，靡不通達。乾隆三十三年冬參廣通粹如純翁，乃印心焉。是為臨濟三十六世，磬山七世也。嘗慕永明延壽禪師之為人，遂棲心淨土，主張蓮宗。日限尺香晤客，過此惟禮拜持念而已。師每當說法，如瓶瀉雲興，辯才無礙，蓮宗之風大扇。當時為法門第一人。嘉慶十五年十二月十七日，西向合掌，端坐念佛，見佛垂引而化。年七十歲。所著有示禪教律，念佛伽陀行於世。見徹悟語錄下。



### 佛光大辭典

(一)謂通徹覺悟生命之真諦。又作悟徹。禪林寶訓順朱卷一（d續一一三·二二六下）：‘惟求大徹，若大徹悟的人，則神志調和，氣息恬靜，容貌恭謹，色相端莊。’

(二)（1741～1810）清代臨濟宗僧。河北豐潤人，俗姓馬。名際醒，字徹悟。（參閱‘際醒’5947）


