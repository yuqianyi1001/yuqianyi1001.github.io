---
title: 清淨法界
source: deerpark.app
---

### 陳義孝佛學常見辭彙

佛所證得的真如境界。



### 法相辭典

★佛地經論三卷三頁雲：清淨法界者：謂離一切煩惱所知客塵障垢；一切有為無為等法無倒實性；一切聖法生長依因；一切如來真實自體。無始時來自性清淨。具足種種過十方界極微塵數性相功德。無生無滅。猶如虛空，遍一切法。一切有情平等共有。與一切法不一不異，非有非無。離一切相、一切分別。一切名言皆不能得。唯是清淨聖智所證二空無我所顯真如為其自性。諸聖分證；諸佛圓證。如是名為清淨法界。

★二解佛地經論三卷十三頁雲：妙生當知，清淨法界者：譬如虛空、雖遍諸色種種相中；而不可說有種種相；體唯一味。如是如來清淨法界，雖復遍至種種相類所知境界；而不可說有種種相；體唯一味。又如虛空、雖遍諸色，不相舍離；而不為色過所染污。如是如來清淨法、。雖遍一切眾生心性；由真實故，不相舍離；而不為彼過所染污。又如虛空、含容一切身語意業；而此虛空、無有起作。如是如來清淨法界、含容一切智所變化利眾生事；清淨法界、無有起作。又如虛空、種種色相、現生現滅；而此虛空、無生無滅。如是如來淨法界中，諸智變化利眾生事，現生現滅；而淨法界、無生無滅。又如虛空、種種色相、現增現滅。如是如來淨法界中顯示如來甘露聖教、有增有減；而淨法界、無增無減。又如虛空、十方色相、無邊無盡。是虛空界，無邊盡故。而此虛空、無去無來，無動無轉。如是如來淨法界中，建立十方一切眾生利益安樂種種作用無邊無盡。清淨法界、無邊盡故；而淨法界、無去無來無動無轉。又如虛空、三千世界現壞現成，而虛空界、無壞無成。如是如來淨法界中，現無量相，成等正覺；或復示現入大涅；而淨法界、非成等覺，非入寂滅。又如依空、種種色相、壞爛燒燥變異可得；而虛空界、非彼所變，亦無勞弊。如是依止如來淨界、眾生界內種種學處身語意業毀犯可得；而淨法界、非彼變異，亦無勞弊。又如依空、大地大山光明水火帝釋眷屬、乃至日月種種可得；而虛空界、非彼諸相。如是依止如來淨界，戒蘊定蘊慧蘊解脫解脫智見諸蘊可得；而淨法界、非彼諸相。又如空中，種種因緣、展轉生起三千大千無量世界週輪可得；而虛空界、無所起作。如是如來淨法界中，具無量相諸佛眾會週輪可得；而淨法界、無所起作。如彼論三卷十三頁至四卷十頁廣釋。

★三解佛地經論七卷一頁雲：謂一切法空無我性所顯真如永離二障，本性清淨；今復離染，能為一切善法所依；是故說名清淨法界。



### 丁福保佛學大辭典

【術語】佛所證之真體也。七佛經曰：「佛有清淨法界，證真覺智無不了知。」



### 佛光大辭典

又作淨法界。佛所證之真體。清淨者，真如之體，離一切煩惱之垢染；法界者，一切世間、出世間功德之所依。據佛地經論卷三載，淨法界者，即是真如無為功德。依七佛經載，佛有清淨法界，證真覺智，無不了知。又淨法界之印相：以左右手為拳，二拇指入掌中，伸二食指。其真言為：南謨三曼多佛陀南（歸命普遍諸佛）達摩馱都（法界）薩縛婆縛（自性）俱i（我），又作法界生真言。其中法界，即是佛身；我，即是法界。行者雖未能即體真性，但作此印、誦真言，亦同于體法界。淨法界之另一真言為：（）（藍），其中字，為金剛界之歸命語，三身等之義如常；藍字，據瑜伽蓮華部念誦法載，若觸穢處，當于頂上觀有法界生字，放赤色光，即所謂藍字。于所食之物如加持此字，即不成穢觸。于一切供養香華等，皆加持此字，放白色光，即無穢觸，所供養物則遍法界。﹝大日經密印品、大日經疏卷十三﹞


