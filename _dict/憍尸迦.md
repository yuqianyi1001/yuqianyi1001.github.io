---
title: 憍尸迦
source: deerpark.app
---

**來源：丁福保佛學大辭典**

<p>【天名】Kausika，又曰憍支迦。帝釋之姓。雜阿含經四十曰：「比丘復白佛言：世尊何因何緣，釋提桓因復名憍尸迦？佛告比丘：彼釋提桓因，本為人時，為憍尸族姓。以是因緣故，彼釋提桓因，復名憍尸迦。」智度論五十六曰：「昔摩訶陀國中，有婆羅門，名摩訶，姓憍尸迦，有福德大智慧。知友三十三人，共修福德。命終皆生須彌山頂第二天上。摩伽婆羅門為天主，三十二人為輔臣。以三十三人故，名為三十三天。喚其本姓，故言憍尸迦。」法華玄贊二曰：「過去字憍尸迦，此云璽兒，名阿摩揭陀，此云無害毒，即摩揭陀國，過去帝釋修因之處，用為國名。」</p>
