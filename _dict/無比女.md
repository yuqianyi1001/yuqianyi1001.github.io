---
title: 無比女
source: deerpark.app
---

**來源：丁福保佛學大辭典**

<p>【人名】優填王經曰：「佛在拘深國，王號優填。其國有婆羅門，名摩因提。有一女容貌希有，名曰無比。官僚豪姓求聘之為妻，父曰：若與我女容貌齊者則應之。摩因提見佛相好具足，喜曰：方為此人。即將女詣佛所，請曰：願以奉箕帚。佛說種種不淨之相。曰：穢惡臭皮囊，有何好處？應將去。摩因提慚恥而退，送此女於優填王，王大喜，寵之甚。王之正后嘗師事佛，得須陀洹道，此女譖之於王，王惑其言，以百箭射之。箭皆繞后三匝，還落王前。王驚懼，至佛所自懺悔，佛為說女子之諸惡。」</p>
