---
title: 廣智
source: deerpark.app
---

**來源：丁福保佛學大辭典**

<p>【人名】宋延慶寺尚賢，賜號廣智。依四明尊者法智學教觀。悟性宗之旨。仁宗天聖六年，繼法智主延慶寺。道化大行。雪竇山顯禪師出山來訪，申賀禮。人傳以為盛事。與靈芝淨覺論性具之旨，輔四明之說。學者賴之。見佛祖統紀十二。</p>

**來源：佛光大辭典**

<p>北宋僧。四明（浙江）人。法名尚賢，廣智為賜號。依四明尊者知禮學天台教觀，聞講淨名經遂頓悟性相之旨，從學既久，遂居高第。天聖六年（1028）繼法智之席主持延慶寺，道化盛行。其時雪竇重顯禪師亦出山來訪，時人傳為盛事。日本國比叡山紹良等，依其座下請學三年，後還歸日本，大弘其道。嘗著闡幽志、釋金光明玄義。生卒年及世壽均不詳。﹝佛祖統紀卷八、卷十二、續傳燈錄卷十一﹞</p>
