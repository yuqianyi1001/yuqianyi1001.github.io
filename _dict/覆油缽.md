---
title: 覆油缽
source: deerpark.app
---
### 丁福保佛學大辭典

【故事】優婆毱多之故事。付法傳三謂爾時有一比丘尼，年百二十，曾見如來，優婆毱多，知彼見佛，欲至其所，尋遣使者告比丘尼。尊者毱多欲來相見。時比丘尼即以一鉢盛滿油置戶扇後。優婆毱多至其所止，當入房時，棄油數滴，共相慰問，而後就座。問言大姉，世尊在時，諸比丘輩，威儀進止，其事云何？比丘尼言：昔佛在世，六群比丘最粗暴，雖入此房，未曾遺我一滴水。大德今智慧高勝，世人號為無相好佛（不具三十二相之佛），然入吾房棄油數滴，由是觀之，佛在時入定為奇妙。優婆毱多聞是語，甚自悔責，極懷慚悔。



