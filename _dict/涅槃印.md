---
title: 涅槃印
source: deerpark.app
---

### 陳義孝佛學常見辭彙

涅槃寂靜印的簡稱。見三法印條。



**來源：三藏法數**

梵語涅槃，華言滅度。謂一切眾生不知生死是苦，而更起惑造業，流轉三界。是故佛說涅槃之法，令其出離生死之苦，而得寂滅之樂，是名涅槃印。（三界者，欲界、色界、無色界也。）



### 丁福保佛學大辭典

【術語】具曰涅槃寂靜印。三法印之一。佛決定而說涅槃寂靜之理，使眾生離煩惱生死。為涅槃寂靜之法印，經中有此法印者，為真實之佛說。猶如世之印契也。又保證得涅槃證果之印契也。大集經五十三曰：「若有眾生為我出家，剃除鬚髮，被服袈裟，設不持戒，彼等悉已為涅樂印之所印也。」


