---
title: 居士傳
source: deerpark.app
---

**來源：丁福保佛學大辭典**

<p>【書名】清彭際清著。為傳五十六。列人二百二十七。附列者又七十七人。其發凡曰：「佛門人文記載，其專繫宰官白衣者，故有祐法師宏明集，宣律師廣宏明集，心泰佛法金湯，姚孟長金湯徵文錄，夏樹芳法喜志。其以沙門為主兼收外護者，則有志磐佛祖統紀，念常佛祖通載，以及傳燈錄，續傳燈錄，五燈會元，東林傳，往生傳諸書。所錄事言，互有詳略。或失之冗，或失之疏。至朱時恩居士分燈錄，郭凝之先覺宗乘，李士材居士禪燈錄，並本五燈，止揚宗乘。於諸三昧法門，有所未備。今節取諸書者十之五，別徵史傳諸家文集，諸經序錄，百家雜說，視諸書倍之。裁別綴屬，成列傳五十餘篇。詳其入道因緣，成道功候，俾有志者，各隨根性，或宗，或教，或淨土，觀感願樂，具足師資（云云）。」等不等觀雜錄三曰：「居士傳內汪大紳評語，直截痛快，實具宗匠手眼。但其中每引程朱為契合，似覺不類。度其意，無非欲引理學家究明心宗耳。然理學家既宗程朱，決不信有此事。是汪君援引之意，不能令儒者生信，反令儒者易視禪宗，以為不出程朱心學矣。甚哉！立言之不可不慎也。予願他日重刻此傳，將評語內與儒家牽合者節去，未始非護法之一端也。」</p>

**來源：佛光大辭典**

<p>凡五十六卷。清朝彭紹升（法名際清）述。收于d續藏第一四九冊。集錄後漢時代至清乾隆年間，二百餘位佛教外護居士之言行而成。博採史傳、諸家文集、百家雜說、弘明集、廣弘明集、佛法金湯編、傳燈錄、五燈會元、佛祖統紀、佛祖通載等之所述。起自牟融、安玄、竺叔蘭等，終于週安士、知歸子（即著者彭際清），並附錄汪大紳之評語。</p>
