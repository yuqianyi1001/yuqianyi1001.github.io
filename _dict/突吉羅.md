---
title: 突吉羅
source: deerpark.app
---

### 三藏法數

善見律云：梵語名突吉羅，華言惡作。謂身口所作之惡也。四分律本云：梵語名式叉迦羅尼，華言應當學。謂此戒難持易犯，常須念學，故不列罪名，但云應當學。

梵語突吉羅，華言惡作惡說。謂身惡作、口惡說也。四分律本又名式叉迦羅尼，華言應當學。謂此罪微細難持，令其隨學隨守，是名應當學也。



### 丁福保佛學大辭典

【術語】又云突膝吉栗多，突瑟ㄦ理多Duṣkṛta，獨柯多（巴）Dukkaṭa。戒律之罪名也。四分律分之為身口二業，而譯為惡作（身業）惡說（口業）明了論，合身口二業譯曰惡作（惡作之作，以意名，以依意之作動而起身口二業故也），行事鈔中之一曰：「善見云：突者，惡也。吉羅，作也。聲論正音突膝吉栗多。」戒本疏一下曰：「名突吉羅者，如律本云惡作惡說也。分身口業故有斯目。明了論中二業一名，俱為惡作，身口為非，無非鼓動故也。」又名式叉伽羅尼，義翻曰應當學，又稱百眾學，此戒名微細而難犯，當能學習，故云學。其戒品數多，故云眾。其中（二百五十戒中）但列舉百戒，故云百。蓋突吉羅之名就過之邊而言，式叉伽羅尼之名就行之邊而言也。



### 佛光大辭典

梵語duṣkṛta，巴利語dukkaṭa。戒律之罪名。即惡作惡語等諸輕罪。又作突膝吉栗多、突瑟幾理多、獨柯多。意譯為惡作、小過、輕垢、越毗尼。為五篇之一，六聚戒之一，乃一切輕罪之總稱。于比丘二百五十戒中，屬二不定、百眾學、七滅諍。此外，式叉迦羅尼（梵śikṣākaraṇīya  ）亦為突吉羅之異稱，即學、應學、應當學之意。據唐代法礪之四分律疏卷六本載，突吉羅系就防患未然而命名，式叉迦羅尼則為對治已犯戒之情形而命名；兩者名稱雖不同，而實為一事。此罪很輕，只須對一人（故作之時）或對自己責心懺悔（非故作之時）。善見律毗婆沙卷九分八種突吉羅：(一)方便突吉羅，(二)共相突吉羅，(三)重物突吉羅，(四)非錢突吉羅， (五)毗尼突吉羅，(六)知突吉羅，(七)白突吉羅，(八)聞突吉羅。另于大乘戒中，凡殺生戒等重禁之外的其餘諸罪均屬突吉羅罪，例如菩薩地持經卷五所舉之四十二種突吉羅、優婆塞五戒威儀經所舉之三十八種突吉羅、菩薩善戒經（一卷）所舉之五十種失意罪、瑜伽師地論卷四十一所舉之四十四種惡作罪、梵網經卷下所舉之四十八種輕垢罪等均屬之。﹝摩訶僧o律卷二十五、四分律卷五十九﹞（參閱‘律’3789）


