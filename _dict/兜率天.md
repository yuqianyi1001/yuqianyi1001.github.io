---
title: 兜率天
source: deerpark.app
---

### 陳義孝佛學常見辭彙

欲界第四層天之名，此天一晝夜，人間四百年，天壽四千歲，合人間五億七千六百萬年。有內外二院，外院為天人所居，內院為補處菩薩的住處，補處菩薩常由此天下生而成佛，今為彌勒菩薩的淨土。



### 三藏法數

梵語兜率，華言知足。謂其於五欲境知止足故。此王依空而居。（五欲者，色欲、聲欲、香欲、味欲、觸欲也。）

梵語兜率，華言知足。謂於上妙五欲知止足故也。此天由修施、戒二種福業，勝夜摩天，是以感報得生其中也。（五欲者，色欲、聲欲、香欲、味欲、觸欲也。謂之上妙者，以勝欲界麤弊五欲故也。）



### 丁福保佛學大辭典

【界名】兜率，此翻知足，謂於五欲境知止足故。此天依空而居。人間四百年，為此天一晝夜。則人間十四萬四千年，方為此天一年。若此天壽四千歲，則該人間五十七億六百萬年矣。參照兜率條。

參照：<a href="/dict/兜率">兜率</a>



### 佛光大辭典

兜率，梵名Tuṣita  ，巴利名Tusita  ，西藏名Dgaḥ-ldan 。又作都率天、兜術天、兜率陀天、兜率多天、兜師陀天、睹史多天、兜駛多天。意譯知足天、妙足天、喜足天、喜樂天。與夜摩天合稱為兜夜。乃欲界六天之第四天，位于夜摩天與樂變化天之間，距夜摩天十六萬由旬，在虛空密雲之上，縱廣八萬由旬。關于此天之名，立世阿毗曇論卷六謂，歡樂飽滿，于其資具滿足，于八聖道不生知足，故稱為兜率陀天。佛地經論卷五則謂，後身菩薩于中教化，多修喜足，故稱為喜足天。此天有內外兩院，兜率內院乃即將成佛者（即補處菩薩）之居處，今則為彌勒菩薩之淨土；彌勒現亦為補處菩薩，于此宣說佛法，若住此天滿四千歲，即下生人間，成佛于龍華樹下。又昔時釋迦如來身為菩薩時，亦從此天下生人間而成佛。一般所傳內院有四十九院，或即依據彌勒上生經之說而來，其經文謂（大一四·四一九上）：‘此摩尼光回旋空中，化為四十九重微妙寶宮。’外院屬欲界天，為天眾之所居，享受欲樂。天人之壽命約四千歲，其一晝夜相當于人間之四百年，換算之，約人間五億七千六百萬年，但古之記數法為五十七億六千萬年。此外，此天眾生，情欲動時，兩相執手，即成陰陽，初生之兒如人間八歲小孩，七日成人，身長四由旬，衣長八由旬，寬四由旬，重一銖半。

又密教將此天子安在現圖胎藏界曼荼羅外金剛部院之西北方。其形像，身呈白肉色，右手屈臂，置于乳下，屈中間三指，伸小指，持未開之蓮花。左手作拳印，叉腰。左右有侍女，身亦呈白肉色，右手皆持未開之蓮花。種子為（taṃ），三昧耶形為荷葉上之未開蓮花。﹝普曜經卷一、慧苑音義卷上﹞


