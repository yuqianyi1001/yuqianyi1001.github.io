---
title: 鬼法界
source: deerpark.app
---

**來源：三藏法數**

<p>謂此鬼類，遍於諸趣。有福德者作山林塚廟神，無福德者居不淨處，不得飲食，受苦無量。在因之時，諂誑心意，作下品五逆十惡，感報而生，是名鬼法界。（下品者，謂作惡之時，即能悔也。五逆者，弒父、弒母、弒阿羅漢、破和合僧、出佛身血也。十惡者，一殺生、二偷盜、三邪婬、四妄語、五兩舌、六惡口、七綺語、八貪、九瞋、十邪見也。）</p>

**來源：丁福保佛學大辭典**

<p>【界名】鬼類之世界也。十法界之一。</p>
