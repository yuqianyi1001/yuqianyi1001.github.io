---
title: 四種作意
source: deerpark.app
---

### 法相辭典

★瑜伽二十八卷十一頁雲：復有所餘四種作意。一、隨順作意。二、對治作意。三、順清淨作意。四、順觀察作意。雲何隨順作意？謂于所緣、深生厭壞，起正加行，而未斷惑。雲何對治作意？謂能斷惑。雲何順清淨作意？謂心下蹙，取淨妙相，策令歡悅。雲何順觀察作意？謂觀察作意。由此作意增上力故；順觀煩惱斷與未斷。

★二解　如修作意中說。



### 三藏法數

﹝出瑜伽師地論﹞ 〔一、調練心作意〕，調練者，調停練習也。謂於可厭患之法，調停練習，令心厭離，是名調練心作意。 〔二、滋潤心作意〕，滋潤者，滋長沃潤也。謂於可欣尚之法，滋長沃潤，令心忻樂，是名滋潤心作意。 〔三、生輕安作意〕，輕安者，即身輕心安也。謂於可厭法令心厭離，於可欣法令心欣樂，安住寂靜，對治身心麤重，生起身心輕安，是名生輕安作意。 〔四、淨智見作意〕，淨智者，即清淨智慧也。謂以此智慧，照了諸法皆空，即得內心寂靜。由寂靜故，見真實理，是名淨智見作意。



### 丁福保佛學大辭典

【名數】一調練心作意，調練者，調停練習也。謂於可厭惡之法調停練習，令心厭離也。二濕潤心作意，濕潤者，濕長沃潤也。謂於可觀尚之法，濕長沃潤，令心忻樂也。三生輕安作意，輕安者，身輕心安也。謂於可厭之法令心厭離，於可欣之法令心欣樂，安住寂靜，身心輕安也。四淨智見作意，淨智者，即清淨之智慧也。謂此智慧照了諸法皆空，即得內心寂靜，由寂靜故，而見真實之理也。出瑜伽論三十一。



### 佛光大辭典

作意（梵manas -kāra ），為心所之名，即令心警覺之精神作用。瑜伽師地論卷三十一舉出四種作意，即：(一)調練心作意，謂于可厭患之法，調停練習，令心厭離。(二)滋潤心作意，謂于可欣尚之法，滋長沃潤，令心欣樂。(三)生輕安作意，謂于可厭之法，令心厭離；于可欣之法，令心欣樂，安住寂靜，以對治身心粗重，生起身心輕安。(四)淨智見作意，謂以清淨之智慧，照了諸法皆空，即得內心寂靜，由寂靜之故，而見真實之理。


