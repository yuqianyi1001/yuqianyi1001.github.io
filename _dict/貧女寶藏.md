---
title: 貧女寶藏
source: deerpark.app
---

**來源：丁福保佛學大辭典**

<p>【譬喻】一切之凡夫具佛性，譬之貧女之有寶藏也。涅槃經七曰：「我者即是如來藏義。一切眾生悉有佛性，即是我義。如是我義從本已來常為無量煩惱所覆，是故眾生不能得見。善男子！如貧女人舍內多有真金之藏，家人大小無有知者。時有異人，善知方便語貧女人：我今雇汝，汝可為我芸除草穢。女即答言：我不能也，汝若能示我子金藏然後當速為汝作。（中略）是人即於其家掘出真金之藏。女人見已，心生歡喜，生奇特想，宗仰是人。」同三十四曰：「我又說眾生佛性，猶如貧女宅中寶藏，力士額上金剛寶珠，轉輪聖王甘露之泉。」</p>

**來源：佛光大辭典**

<p>比喻一切眾生悉具佛性，猶如貧女之有寶藏。北本涅經卷七（大一二·四○七中）：‘一切眾生所有佛性，為諸煩惱之所覆蔽，如彼貧人有真金藏不能得見。’﹝北本涅經卷三十四﹞</p>
