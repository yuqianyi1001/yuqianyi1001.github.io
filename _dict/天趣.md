---
title: 天趣
source: deerpark.app
---

**來源：陳義孝佛學常見辭彙**

<p>六趣之一。與天道同。</p>

**來源：法相辭典**

<p>★大毗婆沙論一百七十二卷十三頁雲：雲何天趣？答：天一類伴侶，乃至廣說。問：何故彼趣名天？答：于諸趣中，彼趣最勝最樂最善最妙最高；故名天趣。有說：先造作增長上身語意妙行，往彼生彼，令彼生相續；故名天趣。有說：天者：是假名，假想，乃至廣說。有說：光明增故名天。以彼自然身光恆照，晝夜等故。聲論者說：能照故名天。以現勝果，照了先時所修因故。復次戲樂故名天，以恆遊戲，受勝樂故。問：諸天住在何處？答：四大王眾天，住七金山及妙高山四層級上，並日月星中。三十三天、住妙高山頂。夜摩乃至色究竟天，皆在空中，密雲如地，各有宮殿，于中居止。差別廣說，如大種蘊。無色界天、無形色故；無別住處。問：諸天形相雲何？答：其形上立。問：語言雲何？答：皆作聖語。</p><p>★二解　集異門論十一卷十七頁雲：雲何天趣？答：與諸天眾一性一類眾同分等依得事得處得，若諸所有生天上已無覆無記色受想行識；是名天趣。復次由上品身妙行語妙行意妙行，若習若修若多所作；往于天上，生于天上，結天上生。是名天趣。復次天趣者：是名是號異語增語想等想施設言說，故名天趣。</p><p>★三解　品類足論七卷七頁雲：天趣雲何？謂天諸有情類同性同類同眾同分依得事得處得，生彼有情無覆無記色受想行識。是名天趣。</p>

**來源：丁福保佛學大辭典**

<p>【界名】六趣之一。與天道同。</p><p>參照：<a href="/dict/天道">天道</a></p>
