---
title: 龜不慎言
source: deerpark.app
---
### 佛光大辭典

謂龜以不慎言而遭禍，比喻警戒慎言之要。蓋凡夫愚頑，常以不慎言而遭口舌之禍。據法苑珠林卷八十二載，過去世時，于阿練若池水邊有二雁與一龜為友。後池水幹涸，二雁議言（大五三·八九五上）：‘今此池水涸竭，親友必受大苦。’議已，便語龜言：‘此池水涸竭，汝無濟理，可銜一木，我等各銜一頭，將汝著大水處，銜木之時，慎不可語。’便銜之而去。經過聚落，諸小兒見之，皆言：‘雁銜龜去。’龜即嗔言：‘何預汝事！’因開口而失木，遂墮地死亡。



### 丁福保佛學大辭典

【譬喻】過去世時，阿練若池水邊有二雁，與一龜為親友。後池水涸竭，二雁議言今此池水涸竭，親友必受大苦。議已，語龜言：此池水涸竭，汝無可生之理，宜銜一木。我等各銜一頭，將汝著於大水處。銜木時，慎不可語。便銜之經過聚落，諸小兒見之，皆言雁銜龜去。龜即瞋言：何預汝事？便失木，墜地死。見法苑珠林八十二。



