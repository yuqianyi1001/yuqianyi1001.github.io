---
title: 雲門一寶
source: deerpark.app
---

**來源：丁福保佛學大辭典**

<p>【公案】「雲門示眾云：乾坤之內，宇宙之間，中有一寶。秘在形山，拈燈籠向佛殿裏，將三門來燈籠上。」此據肇公之寶藏論廣照空有品：「夫天地之內，宇宙之間，中有一寶，秘在形山。識物靈照，內外空然，寂寞難見，其號玄玄。」拈燈籠已下為雲門之注腳。形山為四大五蘊，燈籠譬一寶之明照，佛殿裏比形山之空虛，三門即山門。見碧巖六十二則，種電鈔七，從容錄九十二則。</p>

**來源：佛光大辭典**

<p>禪宗公案名。又作雲門中有一寶、雲門秘在形山。本則公案系雲門宗之祖雲門文偃禪師向大眾垂示吾人之心性即為自身既有之一寶。碧岩錄第六十二則（大四八·一九三下）：‘雲門示眾雲：“乾坤之內，宇宙之間，中有一寶，秘在形山。拈燈籠向佛殿裡，將三門來燈籠上。”’上引中之‘形山’，指肉身，又指秘藏于肉身中之吾人心性。蓋秘藏于全宇宙中之一寶，既非乾坤及宇宙、燈籠及佛殿三門，亦非其餘任何之物，而系吾人之心性。﹝從容錄第九十二則、雲門匡真禪師廣錄卷中﹞</p>
