---
title: 極難勝地
source: deerpark.app
---

### 陳義孝佛學常見辭彙

簡稱難勝地，是菩薩十地中之第五地名。



### 法相辭典

★瑜伽四十八卷十頁雲：今此地中，顯示菩薩，于諸聖諦決定妙智，極難可勝；是故此地，名極難勝。即由此義，應知此中諸諦相應增上慧住。如諸諦相應增上慧住中，廣說其相。

★二解瑜伽七十八卷三頁雲：由即于彼菩提分法，方便修習；最極艱難，方得自在。是故第五、名極難勝地。

★三解顯揚三卷二頁雲：五、極難勝地。謂諸菩薩、住此地中，先善修治第四地故；超過一切聲聞獨覺地，證得極淨緣諦所知諸法微妙慧蘊，成極難成不住流轉寂滅聖道。是故此地、名極難勝。

★四解攝論三卷二頁雲：何故五地、名極難勝？由真諦智、與世間智、更互相違；合此難合，令相應故。世親釋七卷十七頁雲：何故五地、名極難勝？由此地中，知其諦智、是無分別；知諸世間工論等智、是有分別。此二、相達；應修令合。能合難合，令相應故；名極難勝。無性釋七卷二十頁雲：極難勝者：最難可勝。謂真諦智、是無分別；世間書印工論等智、是有分別。真俗諦智、更互相達；難可引發，令其相應。此能和合、令不相達；故極難勝。

★五解成唯識論九卷十三頁雲：五、極難勝地。真俗兩智、行相互違；合令相應，極難勝故。



### 丁福保佛學大辭典

【術語】菩薩十地之第五。又曰難勝地。難為困難之義，勝謂勝於前地也。唯識論九曰：「極難勝地，真俗兩智行相互違合令相應，極難勝故。」本業經釋義品曰：「佛子順忍修道，三界無明疑見一切無皆不空，八辯功德入五明論，無不通達，故名難勝地。」


