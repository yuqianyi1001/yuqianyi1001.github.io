---
title: 現在五果
source: deerpark.app
---
### 佛光大辭典

指十二因緣中之識、名色、六入、觸、受等五者。據華嚴經疏卷三十九、華嚴經隨疏演義鈔卷六十六等載，以十二因緣配于三世因果，即以無明與行二者為過去之因；愛、取、有三者為現在之因；生、老死二者為未來之果；識、名色、六入、觸、受五者為現在五陰之身，故稱現在五果。R依大明三藏法數卷二十一之解釋，即：(一)識，識者，初入胎阿賴耶現行之識種。其由過去無明業行為因，且此識與父母三緣和合，乃有色身之增長，此為胎中現在果。(二)名色，名，即識心；色，即羯邏藍（梵kalala  ），為凝滑、胞胎、膜之義。指胎中初七日之形位，為胎內五位之一。其諸根尚未成長，為五蘊肉團之體，此為胎中現在果。(三)六入，六入者，即六根、六處。謂四七日後，眼、耳、鼻、舌、身、意六根漸漸增長具足，因其能入于諸塵，故稱為入，此為胎中現在果。(四)觸，謂六根成就，十月滿足而出于胎中，身根觸風而知寒熱，故稱為觸，此為出胎現在果。(五)受，謂出胎之後，諸根領納分別苦樂、好惡等事，故稱為受，此為出胎現在果。



### 陳義孝佛學常見辭彙

十二因緣中，識、名色、六入、觸、受等為現在五果，因為它們是依著過去無明與業的因而顯現的五種現在果報。



### 丁福保佛學大辭典

【名數】十二因緣中，識、名色、六入、觸、受之五者，為依無明與業過去之因而顯之現在之果，故名。參照十二因緣條。

參照：<a href="/dict/十二因緣">十二因緣</a>

【術語】以十二因緣配於三世言之。一、識，胎內受生之一念。二、名色，心為名。身為色。在胎內心身漸成長之位。三、六處，六根具足，將出胎內之位。四、觸，既出胎內而觸於外境之位。五、受，分別苦藥之位。即十二因緣中自第三至第七者。以無明與行之二者為過去之因，以此五者為現在之果，以次之愛取有三者，為現在之因，以次之生，老死二者為未來之果。



