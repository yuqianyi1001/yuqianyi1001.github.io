---
title: 必至補處願
source: deerpark.app
---
### 佛光大辭典

阿彌陀佛于因地為法藏比丘時，曾發四十八願，必至補處願即為四十八願中之第二十二願。又作令至補處願、攝他國菩薩願、菩薩究竟一生補處願、一生補處願、還相回向願。補處，即一生補處之略稱；意為經過此生，來生定可在世間成佛；故補處即指菩薩之最高位─等覺菩薩。阿彌陀佛自誓，凡他方國土之菩薩欲往生淨土者，必使其至一生補處位。無量壽經卷上（大一二·二六八中）：‘設我得佛，他方佛土諸菩薩眾來生我國，究竟必至一生補處。（中略）若不爾者，不取正覺。’



### 丁福保佛學大辭典

【術語】四十八願中第二十二願。使欲往生淨土者，必至一生補處位之願也。無量壽經上曰：「設我得佛，他方佛土諸菩薩眾來生我國，究竟必至一生補處。（中略）若不爾者不取正覺。」



