---
title: 善見城
source: deerpark.app
---
### 佛光大辭典

位于須彌山頂忉利天之中央，為帝釋天所住之宮城。又作喜見城、天帝釋城。據大毗婆沙論卷一三三、俱舍論卷十一載，善見城四面縱廣各二千五百由旬，高一由旬半。其地平坦，乃真金所成，以各種雜寶嚴飾，地面柔軟如兜羅綿，微風吹去萎花，散布新花。城有千門，由五百青衣藥叉神防守。城中有大殊勝殿，以種種妙寶莊嚴。城之四隅有四台觀，由金銀等四寶所成。城外有眾車、粗惡、雜林、喜林四苑，週環各千由旬，為諸天遊戲之處。城外西南並有善法堂，諸天眾于三齋日齊集此堂，辨明人、天之善惡，並制服阿修羅。﹝長阿含經卷二十、起世經卷六、正法念處經卷二十六、優婆塞戒經卷一、瑜伽師地論卷四﹞



### 陳義孝佛學常見辭彙

又名喜見城，是帝釋天的宮城，在須彌山的絕頂。



### 丁福保佛學大辭典

【界名】又曰喜見城。帝釋天之宮城也。在須彌山之絕頂。優婆塞戒經一曰：「三十三天有一大城名善見，其城縱廣滿十萬里。」俱舍論十一曰：「於山頂中有宮名善見，（中略）是天帝釋所都大城。」頌疏十一曰：「於山頂中有宮名善見（亦名喜見城也），見者稱善也。」見喜見城條。

參照：<a href="/dict/喜見城">喜見城</a>



