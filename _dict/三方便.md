---
title: 三方便
source: deerpark.app
---

**來源：三藏法數**

<p>﹝出淨名經疏﹞ 疏云：方是智所詣之偏法，便是善權巧用之能。巧用諸法，隨機利物，故云方便。（偏法者，即小乘偏權之法也。） 〔一、自行方便〕，謂佛及四十一位，心內所證不思議二諦之理，是名自行方便。（四十一位者，十住、十行、十回向、十地菩薩及等覺菩薩也。等覺者，望後妙覺猶有一等故也。二諦者，一真諦，泯一切法也；二俗諦，立一切法也。） 〔二、化他方便〕，謂藏通別三教及圓教有門所明，諸菩薩等不斷煩惱，照界內界外種種法門等，是名化他方便。（藏通別圓四教者：藏即三藏教也，通謂通前藏教，通後、別、圓，故名通教；別謂別前藏、通二教，別後圓教，故名別教。圓謂圓妙圓滿，故名圓教。界內界外者，謂三界之內外也。） 〔三、自他方便〕，謂前自行、化他二種方便相對合論，是名自他方便。</p>

**來源：丁福保佛學大辭典**

<p>【名數】密教所說身口意之三密也。大日經疏一曰：「一者身密門，二者語密門，三者心密門，行者以此三方便自淨三業。即為如來三密之所加持。乃至能於此生滿足地波羅蜜不復經歷劫數。備修諸對治行。」又「然此毘盧遮那內證之德。從一一智印各現執金剛神。形色性類皆有表象。各隨本緣性欲引攝眾生。若諸行人慇懃修習。能令三業同於本尊。從此一門得入法門。即是普入一切法界門也。」</p><p>參照：<a href="/dict/本尊">本尊</a></p>

**來源：佛光大辭典**

<p>巧用諸法，隨機利物，稱為方便。據淨名經疏載，方便有三：(一)自行方便，謂佛及四十一位菩薩于心內自證不思議真俗二諦之理。(二)化他方便，謂藏、通、別三教及圓教有門所明諸菩薩不斷煩惱，照界內、界外，而以種種法門度化眾生。(三) 自他方便，合前述自行、化他二種方便，稱為自他方便。</p>
