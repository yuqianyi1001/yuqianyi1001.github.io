---
title: 二種供養
source: deerpark.app
---
### 佛光大辭典

供養佛菩薩之二種方法。(一)事供養與理供養，即以香花、燈明、飲食等物質供養，為事供養。以信心等之精神供養，為理供養。(二)財供養與法供養，即以香花、珍寶等財物供養，為財供養。以修菩薩行，利益眾生等供養，為法供養。﹝十住毗婆沙論卷一、遺教經論﹞（參閱‘供養’3065）



### 三藏法數

﹝出普賢行願品﹞ 〔一、財供養〕，經云：所有十方一切佛剎，極微塵數中，一一各有一切世界極微塵數佛。一一佛所，各有菩薩海會圍繞。我以普賢行願力故，悉以上妙諸供養具而為供養，所謂華鬘、音樂、傘蓋、衣服及燒種種香，然種種燈，一一如須彌山。以如是等諸供養具，常為供養，是名財供養。（梵語須彌，華言妙高。） 〔二、法供養〕，經云：諸供養中，法供養最。所謂如說修行供養，利益眾生供養，攝受眾生供養，代眾生苦供養，勤修善根供養，不捨菩薩業供養，不離菩提心供養。以前財供養無量功德，比今供養一念功德，百分不及一，是名法供養。（利益眾生、攝受眾生，名法供養者，必因說法方能利益、攝受，即是以法供養如來也。代眾生苦，名法供養者，因發大悲之心，方能代眾生苦，亦是以法供養如來也。勤修善根，即是勤修善法也。菩薩業者，即菩薩所修之法也。）



### 法相辭典

★如供養中說。



### 陳義孝佛學常見辭彙

財供養和法供養。財供養是以香花飲食等財物作供養；法供養是演說修行佛法以利眾生。



### 丁福保佛學大辭典

【名數】供養諸佛有二種：一出纏供養，供養一切諸佛在出障圓明之位者。二在纏供養，供養一切有情在纏垢之中者。蓋諸佛為出纏如來，眾生為在纏如來也。

一財供養，供養香華飲食等財物也。二法供養，如說修行利益眾生也。是取於三寶，第一之供養也。見普賢行願品，三藏法數七。

【名數】見供養條。

參照：<a href="/dict/供養">供養</a>



