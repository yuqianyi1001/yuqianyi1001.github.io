---
title: 常不輕菩薩
source: deerpark.app
---
### 佛光大辭典

常不輕，梵名Sadāparibhūta  。又作常被輕慢菩薩。略稱不輕菩薩。法華經常不輕菩薩品中所說之菩薩，系過去威音王佛滅後像法時出世之菩薩比丘，即釋尊之前身。此菩薩每見比丘、比丘尼、優婆塞、優婆夷，皆悉禮拜贊嘆，而作是言（大九·一八四下）：‘我深敬汝等，不敢輕慢，所以者何？汝等皆行菩薩道，當得作佛。’眾人聞言而有生怒者，以瓦、石、木杖等擊之，然常不輕菩薩恭敬依然，乃至遠見四眾，亦復禮拜贊嘆如昔，以故增上慢之四眾稱之為常不輕。此菩薩臨終時，聞威音王佛說法華經，得六根清淨，增益壽命，更為人宣說此經，顯現神通，遂令增上慢四眾歸服，常不輕菩薩終得成佛。當時之常不輕菩薩即為釋尊，增上慢四眾則指釋尊宣說法華經時，會上之跋陀婆羅等五百菩薩、師子月等五百比丘尼、思佛等五百優婆塞等。此菩薩之授記，系示現眾生悉有佛性；亦即表現大乘佛教精神之一位重要菩薩。常不輕之行，亦為古來篤行者所精修，歷代三寶紀卷十二所載，隋代僧信行，于道路不問男女均禮拜。念佛三昧寶王論卷上設有念未來佛一門，明示念佛與法華不輕行之不二。﹝添品妙法蓮華經卷六、法華論卷下、法華經文句卷十上、法華經玄贊要集卷三十四﹞



### 丁福保佛學大辭典

【本生】常不輕者，梵語Sadāparibhūta之義譯也。過去無量阿僧祇劫有佛曰威音王如來，當其佛像法時，增上慢比丘有大勢力，爾時有一菩薩比丘名常不輕，其菩薩凡有所見，不問四眾皆悉禮拜恭敬，我深敬汝等不敢輕賤。所以者何？汝等皆行菩薩道，當得作佛，故言。而此比丘不專讀誦經典，但行禮拜，乃至遠見四眾亦故往禮拜讚嘆如前言。四眾中有生瞋恚心不淨者，惡口罵詈言，是無智比丘，從何所來？自言我不輕汝，而與我等授記，當得作佛，我等不用如是虛妄授記。如是經歷多年，常被罵詈，不生瞋恚，常如前作授記言。作此語時，眾人或以杖木瓦石打擲之，避走遠住，猶高聲唱言，我不敢輕於汝等，汝等皆當作佛。以其常作此言故，增上慢比丘比丘尼等號之為常不輕。其比丘臨命終時，於虛空中聞威音王佛說法華經得六根清淨，廣為四眾說之。前罵詈打擲者皆悉歸依。由其遇無數佛受持讀誦法華經，為四眾解說之，遂作佛，佛曰即今我身是。見法華經常不輕品。



