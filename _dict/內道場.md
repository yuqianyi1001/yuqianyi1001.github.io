---
title: 內道場
source: deerpark.app
---

**來源：丁福保佛學大辭典**

<p>【雜名】大內之道場也。梁武帝天監十六年勒沙門慧超為壽光殿學士。召眾僧而使講解，並使居於禁中。是為內道場之始。唐則天於洛陽大內置內道場，中宗睿宗不改，至代宗而益厚，常使僧百餘人在宮中陳佛像經教而念誦，謂之內道場。每西蕃入寇。必使群僧講誦仁王經。以禳寇虜。</p>

**來源：佛光大辭典**

<p>又作內寺。指大內之道場。即設于宮中之佛事修行場所。其始設年代，諸典所說不一。依晉書帝紀第九載，東晉孝武帝太元六年（381）于殿內建精舍，引諸沙門修行佛事。佛祖統紀卷三十七梁天監十六年（517）條載，武帝敕沙門慧超為壽光殿學士，召眾僧居禁中講論法集，注解經文，其下注雲，此為內道場之始。另據大宋僧史略卷中，內道場起于後魏，至隋煬帝時始有其名，並謂武則天嘗于洛陽大內置內道場，中宗、叡宗均不改其制。代宗時，常令僧百餘人于宮中陳設佛像經教念誦，稱為內道場。</p><p>由上可知，內道場乃東晉以來宮中所設之祠佛場所，至唐代崇信益盛。其後唐德宗撤內道場，順宗復之，以僧錄端甫掌內殿之法儀。文宗又罷長生殿之內道場。武宗會昌（841～846）初年，以德陽節復之，四年又詔停。北宋初，于滋福等殿安置佛像經藏，稱為內寺。至南宋則以傳法院專掌內道場之法事。﹝佛祖歷代通載卷十一北齊天統元年條、開元釋教錄卷九義淨傳、佛祖統紀卷四十三、續高僧傳卷十二、大唐貞元續開元釋教錄卷上、貞元新定釋教目錄卷十三、景德傳燈錄卷四、唐書列傳第七十﹞</p>
