---
title: 五音
source: deerpark.app
---
### 佛光大辭典

我國古傳之五種音調。又作五聲、五調子。即宮、商、角、征、羽。無量壽經卷上（大一二·二七一上）：‘清風時發，出五音聲；微妙宮商，自然相和。’即說極樂淨土之七寶諸樹，清風吹時，出五音之聲。五音之中，宮為土聲，其音最濁，為壹越調，配于中央。商為金聲，次濁，為平調，配于西方。角為木聲，半清半濁，為雙調，配于東方。征為火聲，微清，為黃鐘調，配于南方。羽為水聲，其音最清，為盤涉調，配于北方。後世密教遂以五音配列五智、五佛、五部、五色等，宮表中央法界體性智，商表西方妙觀察智，角表東方大圓鏡智，征表南方平等性智，羽表北方成所作智。﹝止觀輔行傳弘決卷八之二、淨土五會念佛法事儀贊、漢書律歷志第一上、通典卷一四三、隋書音樂志第九﹞



### 丁福保佛學大辭典

【名數】又曰五聲，或五調子，即宮商角徵羽也。無量壽經上曰：「清風時發，出五音聲，微妙宮商，自然相和。」宮者土聲，最濁，為君，為壹越調，配於中央。商者金聲，次濁，為臣，為平調，配於西方。角者木聲，半清半濁，為民，為雙調整，配於東方。徵者火聲。微清，為人事，為黃鍾調，配於南方。羽者水聲。最清，為萬物，為槃涉調，配於北方。即阿於宇伊衣之五音也。密宗亦配之於五智。



