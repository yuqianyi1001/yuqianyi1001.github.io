---
title: 延壽
source: deerpark.app
---
### 佛光大辭典

（904～975）唐末五代僧。淨土宗六祖，法眼宗三祖。臨安府餘杭（浙江杭縣）人，俗姓王。字仲玄。號抱一子。初為吏，三十歲依龍冊寺翠岩令參禪師出家。後往天台山參謁德韶國師，初習禪定，得其玄旨。後于國清寺行法華懺，頗有感悟，于是朝放諸生類，夕施食鬼神，讀誦法華經，又精修淨業。後住明州雪竇山傳法，法席甚盛，並復興杭州靈隱寺。建隆二年（961）應吳越王錢m之請，遷永明大道場，接化大眾，故世稱永明大師。師倡禪淨雙修之道，指心為宗，四眾欽服，住永明十五年，時人號慈氏下生。

師曾召集慈恩、賢首、天台三宗僧人，輯錄印度、中國聖賢二百人之著書，廣搜博覽，互相質疑，而成宗鏡錄一百卷。對當時各宗派間之宗旨分歧，持調和之態度。高麗王見此書，乃遣使敘弟子之禮，並派國僧三十六人前來學法，法眼之禪風遂盛行于海東。開寶八年示寂，世壽七十二。賜號‘智覺禪師’。另著有萬善同歸集六卷、神棲安養賦一卷、唯心訣一卷等六十餘部。﹝宋高僧傳卷二十八、

景德傳燈錄卷二十六、傳法正宗記卷八、宗門統要續集卷二十、佛祖統紀卷二十六﹞



### 丁福保佛學大辭典

【人名】杭州慧日山永明寺智覺禪師，名延壽。參天台韶國師而悟玄旨。吳越忠懿王錢俶，深歸於師。遷於永明大道場。眾盈三千。宋太祖開寶八年，年七十二而寂。著宗鏡錄百卷，萬善同歸集六卷。師嗣天台韶國師，韶嗣法眼益禪師。見五燈會元十，佛祖統紀二十六，佛祖通載二十六，稽古略三。



