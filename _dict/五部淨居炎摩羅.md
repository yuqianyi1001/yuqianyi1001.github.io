---
title: 五部淨居炎摩羅
source: deerpark.app
---

**來源：丁福保佛學大辭典**

<p>【神名】二十八部眾之一，略曰五部淨。為千手觀音之眷屬，常隨逐行者而擁護之善神也。千手千眼觀世音菩薩廣大圓滿無礙大悲心陀羅尼經曰：「我遣梵摩三缽羅，五部淨居炎摩羅，常當擁護受持者。」即是。</p>

**來源：佛光大辭典**

<p>二十八部眾之一。又稱五部淨。為千手觀音之眷屬，常跟隨、擁護行者之善神。五淨居即五那含，淨居位于上天，炎摩羅則處下地。于善極果時，淨居天示禮法；于惡極果時，炎摩羅示治法。今取上下之軌則合為一部，故稱五部淨居炎摩羅。其形像，依千手觀音造次第法儀軌所記，身呈紫白色，左手持炎摩幢，右手執女竿。﹝千手千眼觀世音菩薩廣大圓滿無礙大悲心陀羅尼經、千手二十八部眾釋﹞</p>
