---
title: 四梵福
source: deerpark.app
---

**來源：三藏法數**

﹝出增一阿含經﹞ 〔一、未起塔處起塔〕，塔，梵語具云塔婆，華言高顯。謂人能起塔者，當來之世，受初禪天福。經云：若有善信男子女人，求梵天福者，未曾起塔婆處，於中能起，是為初受梵天之福也。 〔二、補治故寺〕，謂修補破壞故寺，當來之世，受二禪天福。經云：補治故寺，是為第二受梵天之福也。 〔三、和合聖眾〕，謂修習聖道之眾，常令和合，不使離散，當來之世，受三禪天福。經云：和合聖眾，是為第三受梵天之福也。 〔四、勸轉法輪〕，謂聞佛成道，即當勸請轉於法輪，利益眾生，當來之世，受四禪天福。經云：菩薩初轉法輪，若人能勸轉者，是為第四受梵天之福也。



### 丁福保佛學大辭典

【名數】增一阿含經中說四種梵福：一無塔處作塔，二塔壞則治之，三與聖眾和合，四於如來成道時請轉法輪。俱舍論十八曰：「一為供養如來馱都（舍利），建窣堵波於未曾處。二為供養四方僧伽造寺施園，四事供養。三佛弟子破乖，能令和合。四於一切有情修慈悲喜捨四無量。」

【名數】見梵福條。

參照：<a href="/dict/梵福">梵福</a>



### 佛光大辭典

指得生梵天之四種福業。即：(一)供養如來馱都（舍利），建@堵婆于無@堵婆之處。(二)供養四方僧伽，如造寺、施園、四事供養等。(三)佛弟子論爭破乖時，能令和合。(四)于一切有情普修慈、悲、喜、舍四無量心。此為俱舍論卷十八、大毗婆沙論卷八十二等所舉。

此外，增一阿含經卷二十一中之四種梵福，則指：(一)于無塔處作塔，(二)塔壞則補治之，(三)令聖眾和合，(四)于如來成道時請轉法輪。﹝順正理論卷四十四、大明三藏法數卷十七﹞（參閱‘四事供養’1701、‘梵福’4641）


