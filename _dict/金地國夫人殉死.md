---
title: 金地國夫人殉死
source: deerpark.app
---

**來源：丁福保佛學大辭典**

<p>【傳說】智度論十一曰：「舍利弗，才明見貴。目犍連，豪爽取重。此二人者，才智相比，德行互同。（中略）後俱厭世，出家學道作梵志弟子，精求道門，久而無徵。以問師（師名刪闍耶），自我求道，彌歷年歲，不知為道果無耶？我非其人耶？（中略）他日其師寢疾，舍利弗在頭邊立，大目連在足邊立。喘喘然其命將終，乃愍爾而笑。二人同心俱問笑意，師答之言：世俗無眼，為恩愛所侵，我見金地國王死，其大夫人自投火[卄/積]求同一處，而此二人行報各異，生處殊絕。是時二人筆受師意，欲以驗其虛實。後有金地商人，遠來摩伽陀國。二人以疏驗之，果如師語。乃憮然歎曰：我等非其人耶？為是師隱我耶？」</p>
