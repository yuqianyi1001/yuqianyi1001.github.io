---
title: 自性身
source: deerpark.app
---
### 佛光大辭典

梵語svabhāva-kāya。又作自性法身（梵svābhāvika -dharma-kāya ）。乃三身之一，四身之一。指自性本有之身，非依後天人為而得者。依唯識家所說，此身即諸如來之真淨法界，為受用、變化、平等之所依，離相寂然，絕諸戲論，具足無邊際之真常功德，而與法身同體，然法身僅意味功德法之所依，為凸顯自性得之義，故立自性身之名。此外，密教中以自性身一語為自性法身之略稱，即大日如來四種法身之第一。﹝大乘莊嚴經論卷三、梁譯攝大乘論卷下、佛地經論卷七、成唯識論卷十﹞（參閱‘三身’555、‘四身’1699、‘法身’3353）



### 三藏法數

謂諸如來具無邊際真常功德，是一切法平等實性，即此自性，亦名法身，是名自性身。

自性身者，即法身也。謂諸如來真淨法界，湛然常寂，具足無邊真實功德，是一切法平等實性也。



### 法相辭典

★攝論三卷十四頁雲：此中自性身者：謂諸如來法身。一切法自在轉所依止故。

★二解　成唯識論十卷十五頁雲：一、自性身。謂諸如來真淨法界。受用變化平等所依。離相寂然，絕諸戲論。具無邊際真常功德。是一切法平等實性。即此自性，亦名法身。大功德法所依止故。

★三解　佛地經論七卷十二頁雲：自性法者：即是如來初自性身。體常不變，故名自性。

★四解　無性釋一卷六頁雲：一、自性身。即是無垢無掛礙智，是法身義。今此與彼無分別智，有何差別？如是二種所有分別，俱不行故。彼有對治，當有所作。此是彼果，所作已辦。如是差別。

★五解　無性釋九卷五頁雲：自性身中，非假所立，故名自性。是所依止，故名為身。



### 陳義孝佛學常見辭彙

四身之一。見四身條。



### 丁福保佛學大辭典

【術語】四身之一。



