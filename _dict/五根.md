---
title: 五根
source: deerpark.app
---

**來源：陳義孝佛學常見辭彙**

<p>１．指眼等之五根，眼根能生眼識，耳根能生耳識，鼻根能生鼻識，舌根能生舌識，身根能生身識。２．信根、進根、念根、定根、慧根、因此五法是生聖道的根本，故名五根。</p>

**來源：法相辭典**

<p>★瑜伽二十九卷九頁雲：彼由如是勝三摩地，為所依持，勝三摩地，為所依止，能進修習增上心學增上慧學所有瑜伽。由進修習此瑜伽故；于他大師弟子所證，深生勝解，深生淨信。此清淨信增上義故；說名信根。問：于何增上？答：于能生起出世間法而為上首，及于能起精進念定慧，為其增上。餘精進等，于能生起出世間法，及于能起展轉乃至慧，為其增上。乃至其慧，唯于能起出世間法，為其增上。是故信等，說名五根。</p><p>★二解　辯中邊論中卷十三頁雲：已說修神足；當說修五根。所修五根，雲何安立？頌曰：已種順解脫；復修五增上。謂欲，行，不忘，不散亂，思擇。論曰：由四神足，心有堪能，順解脫分善根滿已；復應修習五種增上。一、欲增上。二、加行增上。三、不忘境增上。四、不散亂增上。五、思擇增上。此五如次第，即信等五根。</p><p>★三解　顯揚二卷十三頁雲：五根者：廣說如經。一、信根。由世間道，令心清淨潔白無穢，離隨煩惱，得住不動。從是已後，求諦現觀修習方便。為永斷隨眠故，為得彼對治故；起增上信。二、正勤根。謂依信根，增進勇猛；與信俱行。三、念根。謂依正勤，明了不忘；與彼俱行。四、等持根。謂依念根，心住一境；與彼俱行。五、慧根。謂依等持根，簡擇諸法；與彼俱行。</p><p>★四解　雜集論十卷六頁雲：五根所緣境者：謂四聖諦。由諦現觀加行所攝，作此行故。五根自體者：謂信精進念定慧。五根助伴者：謂彼相應心心所等。五根修習者：謂信根、于諸諦，起忍可行修習。精進根、于諸諦，生忍可已；為覺悟故，起精進行修習。念根、于諸諦，發精進已；起不忘失行修習。定根、于諸諦，既系念已；起心一境性行修習。慧根、于諸諦，心既得定；起簡擇行修習。五根修果者：謂能速發諦現觀。由此增上力，不久能生見道故。又能修治暖頂引發忍世第一法。即現此身，已入順抉擇分位故。</p><p>★五解　俱舍論一卷六頁雲：此中先應說五根相。頌曰：彼識依淨色，名眼等五根。論曰：彼謂前說色等五境識，即色聲香味觸識。彼識所依五種淨色，如其次第，應知即是眼等五根。如世尊說：芻當知，眼、謂內處，四大所造，淨色為性。如是廣說。或復彼者，謂前所說眼等五根。識、即眼耳鼻舌身識。彼識所依五種淨色，名眼等相。是眼等識所依止義。如是便順品類足論。如彼論說：雲何眼根？眼識所依淨色為性。如是廣說。</p>

**來源：三藏法數**

<p>﹝出法界次第﹞ 謂修行之人修四念處觀，雖善萌微發，根猶未生，根未生故，善萌易壞。今修五法，使善根生，故以根為名也。（四念處者，一觀身不淨、二觀受是苦、三觀心無常、四觀法無我也。） 〔一、信根〕，謂信於正道及助道法，則能出生一切無漏禪定解脫，是名信根。（正道者，即四念處觀也。助道者，即五停心之觀也。無漏者，因修禪定不落生死也。） 〔二、精進根〕，謂既信四念處正觀及諸助道善法，倍策精進，勤求不息，是名精進根。 〔三、念根〕，謂但念正道及諸助道，一心觀想，不令邪妄得入，是名念根。 〔四、定根〕，謂攝心正道及諸助道，一心寂定，相應不散，是名定根。 〔五、慧根〕，謂四念處之慧，為定法所攝，內性自照，不從他知，是名慧根。</p><p>根即能生之義，謂此五根，能生一切善法也。一、信根，謂信於正道也。二、精進根，謂修正法無間無雜也。三、念根，謂於正法記憶不忘也。四、定根，謂攝心不散也。五、慧根，謂於諸法觀照明了也。</p>

**來源：丁福保佛學大辭典**

<p>【名數】有二種：（一）眼等之五根：一眼根，生眼識者。二耳根，生耳識者。三鼻根，生鼻識者。四舌根，生舌識者。五身根，生身識者。俱舍論一曰：「五根者，所謂眼耳鼻舌身根。」（二）信等之五根：一信根，信三寶四諦者。二精進根，又名勤根。勇猛修善法者。三念根，憶念正法者。四定根，使心止於一境而不散失者。五慧根，思惟真理者。此五法為能生他一切善法之本，故名為五根。見智度論十九、法界次第中之下，大乘義章四。俱舍論三曰：「於清淨法中，信等五根有增上用。所以者何？由此勢力伏諸煩惱，引聖道故。」</p><p>【術語】見根條。</p><p>參照：<a href="/dict/根">根</a></p>

**來源：佛光大辭典**

<p>梵語pañcendriyāṇi。五種根之義。(一)指眼、耳等五識所依之五種色根。又作五色根。即：眼根（梵cakṣurindriya  ）、耳根（梵śrotrendriya  ）、鼻根（梵ghrāṇendriya  ）、舌根（梵jihvendriya  ）、身根（梵kāyendriya  ）五根。亦即司視覺、聽覺、嗅覺、味覺、觸覺之五官及其機能。以此五者加上意根（心），則稱為六根。五根除能攝取外界之對象外，並能引起心內五識之認識作用，因具有此等殊勝之作用，故稱為‘根’。又五根系由物質而成立者，故又稱五色根。數論派有五知根之說，其中身根又作皮根。</p><p>就五根之體而論，薩婆多部（說一切有部）將五根分為扶塵根與勝義根二種。扶塵根，又作扶根。系由眼球、耳穴、鼻梁等血肉（肉團）所形成之根，本身無超勝對象之力，但可由勝義根從旁協助起識，即一般所謂之五官。勝義根則在肉體之內部，非肉眼所能見，但具有發識取境之作用。又勝義根與扶塵根雖共為‘極微’所成，然勝義根以殊勝之四大種所造之淨色為體，為‘不可見有對’之實有法，由是薩婆多部主張五根系指勝義根，亦即現今吾人所謂之神經。然大眾部等則以色、香、味、觸四塵為五根之體，以肉團為性，別無淨色，不能取境，此即是以扶塵根為五根之說。又依唯識大乘之說，護法等諸師別立現行之淨色為五根；難陀等諸師則認為五根唯是種子，而非現行之淨色。</p><p>另就五根之次第而論，據大毗婆沙論卷七十三、俱舍論卷一、卷二等舉出兩說：(一) 五根之中，前四根皆取所造之色，故先舉之；身根或取能造，或取所造，或二者俱取，即由于所取之境不定，故後舉之。又前四根中，眼根、耳根能取遠境，故先舉之；鼻根、舌根取近境，故後舉之。又取遠境中，眼根之作用較耳根為遠且速，故先舉眼根而後舉耳根。又取近境中，鼻根之作用較舌根為速且明，故先舉鼻根而後舉舌根。總此，而立五根之次第先後。(二)五根所依處（即扶塵根）之上下差別的次第如下：眼根之所依居于最上，耳、鼻、舌、身四根之所依則依次居于下方。</p><p>又于此五根中，眼根、耳根唯取不至境，稱為離中知；鼻根、舌根、身根三者唯取至境，稱為合中知。離中知，謂眼根能見遠處諸色，然于如眼中之藥等則反不能觀；耳亦能聞遠處聲響，然近逼耳根者則反不能聞。合中知，謂鼻、舌、身三根必與對象直接接觸，即根與境必須沒有間隔方能產生作用，若兩者相離則無從作用。又鼻、舌、身三根唯取等量之境（根與對境等量），此即合中知之故；眼、耳二根則並取等量境與不等量境。眼、耳二根因取量之不定，故有時取小境，如見毛端、聞蚊聲等；有時取等境，如見葡萄、聞琴聲等；有時則取大境，如見大山、聞雷聲等。此即離中知之故。五根之外，意根屬于無色法，因無形狀，故無法計量。</p><p>據五事毗婆沙論卷上、大毗婆沙論卷一四二等舉出，五根各于四事有增上之作用，故稱為根。四事指：(一)莊嚴身，(二)導養身，(三)生識等，(四)不共事。上述為‘根見家’之說。然俱舍論卷三舉出‘識見家’之說，認為四事非為根之作用，而是識之增上。﹝品類足論卷一、異部宗輪論、成實論卷四、大乘阿毗達磨集論卷一、大乘法苑義林章卷三本﹞（參閱‘五根有四事增上’1139）</p><p>(二)指五無漏根。此五者對于降伏煩惱、引入聖道具有增上之作用，故稱五根。為三十七道品中之第四科。即：(一)信根（梵śraddhendriya  ），信三寶、四諦等之道理者。(二)進根（梵vīryendriya  ），又作精進根、勤根。勇猛修善法者。(三)念根（梵smṛtīndriya  ），憶念正法者。(四)定根（梵samādhīndriya  ），使心止于一境而不散失者。(五)慧根（梵prajñendriya  ），由定中觀智所起，而了知如實之真理者。此五者皆為能生起一切善法之根本，故稱為五根。又‘根’有增上、出生等之義，上記五種能令人出生無漏聖道，故稱為五根。另據大乘義章卷十六說明根之意義，即：此五種出生‘出世聖道’之力偏強，故稱為根；又此五種有依次對治不信、懈怠、放逸、掉舉、無明煩惱等之作用，故稱為根。此外，止觀輔行傳弘決（會本）卷七之一舉出，修行之人雖善芽微發，然根猶未生，今修五法使善根生，故此五法皆稱為根。</p><p>五根與三十七道品中第五科之五力同體，五力乃顯示五根行破惑增上之力用。五力為利根者所修，五根則為鈍根者所修。又五根攝入二十二根中，與未知當知根、已知根、具知根等三無漏根，同于無漏法上具有增上之作用。另據俱舍論卷二十五舉出五根之次第如下：即于因果先起信心（信根），其次為果修因而起精進（進根），次由精進而念住所緣（念根），復由憶持念力而心便得定（定根），心得定則能知如實之理（慧根）。﹝雜阿含經卷二十六、增一阿含經卷二十三、卷四十二、大毗婆沙論卷九十六、大智度論卷十九、瑜伽師地論卷五十七、法界次第卷中﹞（參閱‘三十七道品’506）</p>
