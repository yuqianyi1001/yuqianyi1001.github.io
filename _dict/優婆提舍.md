---
title: 優婆提舍
source: deerpark.app
---

### 陳義孝佛學常見辭彙

華譯為論議，為十二部經之一。



### 三藏法數

梵語優婆提舍，華言論議。謂諸經中問答辯論諸法之事。如法華經提婆達多品中，智積菩薩與文殊師利論說妙法等是也。（梵語提婆達多，華言天熱。梵語文殊師利，華言妙德。）



### 丁福保佛學大辭典

【術語】Upadeśa，又作鄔波題鑠，優婆題舍，優波提舍，鄔波弟鑠，優波替舍等。譯曰論議。十二部經之一。大乘義章一曰：「優婆提舍，此正名論，論諸法故。」同卷曰：「優婆提舍，此名論義，問答論理，名論義經。」法苑義林章二之本曰：「鄔波題鑠，古優婆題舍，此云論議。」玄應音義十七曰：「優婆提舍，此云逐分別所說，沙門隨彼即釋。舊人義譯，為論義經也。」同二十三曰：「鄔波弟鑠，此云論議也。」


