---
title: 那連提黎耶舍
source: deerpark.app
---

**來源：丁福保佛學大辭典**

<p>【人名】Narendra－yaśas，比丘名。譯言尊稱。續高僧傳二曰：「那連提黎耶舍，此言尊稱也。北天竺鳥場國人，（中略）所譯經論一十五部，八十許卷。」</p>

**來源：佛光大辭典**

<p>（490～589）梵名Narendrayaśas  。又作那連耶舍、那連提耶舍。略稱耶舍。隋代僧。北印度烏場國人，姓釋迦。為剎帝利種。年十七出家，通大小二乘，精于三學。欲禮佛陀聖蹟而週遊諸國。後受一尊者之諭，始返其國，于歸途中，以誦觀音神咒而免賊害，至芮芮國，值突厥之亂，遂絕其歸國之志。乃越蔥嶺，入北齊，時年四十，甚受文宣帝禮敬，住天平寺譯經，譯出月燈三昧經等五部四十九卷。尋授昭玄統，以所獲供祿建立汲郡西山三寺，安養癘疾百姓。週武帝滅齊毀佛法時，遁隱田野，披俗服而不廢法事。隋興，始再襲法衣，文帝敕住大興善寺，拜外國僧主，與曇延等三十餘人再從事譯經工作。開皇九年八月入寂，世壽百歲。先後譯有十三部七十餘卷經典。﹝歷代三寶紀卷九、卷十二、續高僧傳卷二、法經錄卷一、開元釋教錄卷六﹞</p>
