---
title: 半託迦
source: deerpark.app
---

**來源：丁福保佛學大辭典**

<p>【人名】Panthaka，又曰半他迦，槃陀迦，般陀，槃特。羅漢名。譯曰路邊生，又曰路。有兄弟二人，兄為大路邊生，或曰大路。弟為小路邊生，或曰愚路。以其皆於路上所生也。兄聰明，弟愚鈍，然皆出家，證羅漢果。善見律十六曰：「般陀，漢曰路邊生。般陀之母，為大富長者女，與其家奴通，逃於他國，久而有孕，垂產思歸。於中路產子。如是復生弟。長名莫訶般陀（Mahā－），弟名周羅般陀（Cūḍa－）。」有部毘奈耶三十一，大毘婆沙一百八十亦記出生及出家之因緣（大同小異），分別功德論五以般咃為道生，祝利般咃為極闇道生。文曰：「祝利者極也，此比丘精神疏鈍，佛教使誦掃帚，得帚忘掃，得掃忘帚。六年之中專心誦此，意遂解悟。而自惟曰：帚者篲，掃者除。帚者即喻八正道，糞者三毒垢也。以八正道篲掃三毒垢，所謂掃帚義者，正謂此耶？深思此理，心即開解，得阿羅漢道。」增一阿含經十一曰：「是時周利槃特誦得掃復忘篲，若誦得篲復忘掃。」</p>

**來源：佛光大辭典**

<p>梵名Panthaka  。十六羅漢之一。又作半他迦、半託迦、半諾迦、陀伽、特、般兔。或作摩訶半託迦、摩訶般陀。意譯作道生、大路邊生、大路。為中印度舍衛城婆羅門之子，即週利特之兄。長于書算、唱誦、四明、六作等諸學，具大智慧，有五百童子就其受教。後聞佛陀說法出家，未久即證得阿羅漢果。其弟週利特則生性愚鈍，然其後亦出家證果。增一阿含經卷三（大二·五五八上）：‘以神足力能自隱耍□謂般兔比丘是。’古來畫其像者甚多，其中，唐代貫休所畫者，系于石上敷坐具趺坐，通肩法衣，作兩手持經卷讀誦之相。然大阿羅漢難提蜜多羅所說法住記等皆以師為十六羅漢中之第十。清乾隆皇帝所撰之十六羅漢贊，則列師為第十三羅漢，稱巴納塔嘎。﹝阿羅漢具德經、善見律毗婆沙卷十六、有部毗奈耶卷三十一、分別功德論卷五﹞</p>
