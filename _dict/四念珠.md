---
title: 四念珠
source: deerpark.app
---

**來源：三藏法數**

<p>﹝出金剛頂瑜伽念珠經﹞ 念珠者，佛令眾生欲滅煩惱，當持數珠，常隨其身，專心繫念諸佛名號。故說數珠之多少，功德之勝劣，而有四種之不同也。金剛薩埵菩薩偈云：念珠功德有四種，上品最勝及中下，一千八十以為上，一百八珠為最勝，五十四珠以為中，二十七珠為下類。手持念珠當心上，靜慮離念心專注。設安頂髻或掛身，或安頸上及安臂，由安頂髻淨無間，由帶頸上淨四重，手持臂上除眾罪，能令行人悉清淨。（淨無間者，無間地獄之業得清淨也。淨四重者，殺生、偷盜、婬欲、妄語之業得清淨也。） 〔一、一千八十珠為上品〕，此珠為上品者，以其數多，若持此珠念佛名號，則功德利益極為上品。準校量數珠功德經云：此珠若以木[木*患]為者，或掐一過，得福千倍；蓮子為者，得福萬倍；水晶為者，得福千億倍；菩提子為者，得福無量也。 〔二、一百八珠為最勝〕，此珠為最勝者，以其數次於上品。若持以念佛名號，則功德利益為最勝也。若以木[木*患]、蓮子、水晶、菩提子為者，其持掐所得之福，亦如前也。 〔三、五十四珠為中品〕，此珠為中品者，以其數又次於前。若持以念佛名號，則功德利益為中品也。若以木[木*患]、蓮子、水晶、菩提子為者，其持掐所得之福亦如前也。 〔四、二十七珠為下品〕，此珠為下品者，以其數又次於前。若持以念佛名號，則功德利益為下品也。若以木[木*患]、蓮子、水晶、菩提子為者，其持掐所得之福，亦如前也。然此皆以珠數多寡而分四品之別，若能專心持念，則功德平等而無異也。</p>

**來源：丁福保佛學大辭典**

<p>【名數】念珠有四種。分上品，最勝，中品，下品之四數，如一千八十，百八，五十四，二十七是也。見數珠條。</p><p>參照：<a href="/dict/數珠">數珠</a></p>

**來源：佛光大辭典**

<p>念珠，為以線貫串一定數目之珠粒，于稱名念佛或持咒時用以記數之隨身法具。四念珠，即謂四種具有不同功德之念珠。佛告眾生，欲斷滅煩惱，當持念珠常隨其身，專心系念諸佛名號。據金剛頂瑜伽念珠經之金剛薩勢腥偈所舉，念珠之功德可分為上品、最勝、中品、下品四種，即：(一)一千零八十珠為上品，以其數多，故為上品。若持此珠念佛名號，則功德利益極為上品。據準校量數珠功德經載，此珠若為木患所制，掐數一遍，可得福千倍；若為蓮子者，得福萬倍；若為水晶者，得福千億倍；若為菩提子者，得福無量。(二)一百零八珠為最勝，以其數次于上品，故為最勝。若持以念佛名號，則功德利益為最勝。若為木患、蓮子、水晶、菩提子者，其持念所得之福亦如前。(三)五十四珠為中品，以其數又次于前，故為中品。若持以念佛名號，則功德利益為中品。若為木患、蓮子、水晶、菩提子者，其持念所得之福亦如前。(四)二十七珠為下品，以其數又次于前，故為下品。若持以念佛名號，則功德利益為下品。若為木患、蓮子、水晶、菩提子者，其持念所得之福亦如前。雖以珠數多寡而分四品之別，若能專心持念，則功德平等而無差異。（參閱‘念珠’3215）</p>
