---
title: 白一羯磨
source: deerpark.app
---

### 丁福保佛學大辭典

【術語】又曰白二羯磨。戒律之法，將於寺中行法務，隨事而集寺中之僧眾。先示其事，表陳其次第，是曰白，更使量事之可不，方能成立，曰羯磨。羯磨譯言作業，言使有作業之功之言辭也。以如是一白辭與一羯磨辭而成事，故曰白一羯磨。又合白與羯，故又曰白二羯磨。白一白二，其意一也。業疏上曰：「初牒事表陳，勸僧和忍，名之為白。即是成遂有作業之功，名為羯磨。（中略）須一白牒事陳情，一羯磨量其可不方能成遂，故曰白二羯磨。計又應名白一羯磨，以白與羯磨雙建其功，故曰白二也。」梵Jñaptīdvitīyā－karmavacanā。


