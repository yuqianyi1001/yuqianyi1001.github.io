---
title: 異世五師
source: deerpark.app
---

### 丁福保佛學大辭典

【雜名】阿育王傳於佛滅後傳化之師，揭五人：一摩訶迦葉，二阿難，三摩田提，四商那和斯，五優婆毱多也。此中摩田提與商那和斯，同稟於阿難，同世之師也，故於付法藏傳二十三人之次第相承中不加之。然梁之僧祐，撰薩婆多部記五卷（出三藏記十二），揭有部之資師相傳中次第此五師，嘉祥，南山，依之而立異世之五師。嘉祥之三論玄義曰：「薩婆多部傳有異世五師，有同世五師。異世五師者：一迦葉，二阿難，三末田地，四舍那婆斯，五優婆掘多。此五人持佛法藏各得二十餘年，更相付屬，名異世也。」南山之戒疏一上，亦揭阿育王傳之五師，中曰：「三師末田提，四師商那和修，並是阿難親承資奉。阿難將滅，以法付二人。田提道洽罽賓，和修化在中國，是則同時分地而王也。」舍利弗問經曰：「我尋涅槃，大伽葉等當共分別為比丘比丘尼作大依止，如我不異，伽葉傳付阿難，阿難復付末田地，末田地復付舍那婆私，舍那婆私傳付優波笈多。」止觀一上曰：「付法藏人，始迦葉終師子二十三人，末田地與商那同時，取之則二十四人。」

參照：<a href="/dict/商那">商那</a>

善見律二出傳戒之五師，即第三結集時正系派之傳統也。曰：「第一優波離Upāli，第二馱寫拘Dāsaka，第三須那拘Sonaka，第四悉伽婆Sggava，第五目犍連子帝須Moggalipntta Tissa。此五師於閻浮利地，以律藏次第相付，不令斷絕，即至第三結集。」



### 佛光大辭典

指佛陀入滅後百年間次第傳持法藏之五位佛弟子。系相對于優波鞠多門下之五位高足‘同世五師’而稱。據阿育王經卷七佛弟子五人傳持法藏因緣品載，世尊付法藏予摩訶迦葉後入涅，摩訶迦葉付阿難後入涅，阿難付末田地後入涅，末田地付舍那婆私後入涅，舍那婆私付優波鞠多後入涅。達磨多羅禪經卷上與薩婆多部記目錄五十三祖中，亦載有此五師次第傳承之說。吉藏等依‘佛滅百年優波鞠多出世’之說，而謂此五師傳持法藏各為二十年；但此說恐非確切。又關于此五師，亦有異說，付法藏因緣傳卷二中不列末田地一師，而加入提多迦。佛大跋陀羅師宗相承一書中則略去摩訶迦葉。上述為北傳佛教所說法藏傳持之次第。南傳佛教所傳，別出五人傳持律藏，即善見律毗婆沙卷二所載，第一優波離（梵Upāli  ，巴同）、第二馱寫拘（巴Dāsaka  ）、第三須那拘（巴Sonaka  ）、第四悉伽婆（巴Siggava ）、第五目犍連帝須（巴Moggaliputta-Tissa  ），此五師于閻浮利地，以律藏次第相付不令斷絕。然摩訶僧o律卷三十三，則舉優波離、陀沙婆羅、樹提陀婆、耆哆、根護等二十七師次第相付傳持律藏。﹝三論玄義卷下、出三藏記集卷十二﹞


