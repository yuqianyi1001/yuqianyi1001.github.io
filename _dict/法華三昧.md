---
title: 法華三昧
source: deerpark.app
---
### 佛光大辭典

梵語saddharma-puṇḍarīka-samādhi。天台宗立有四種三昧，其中之半行半坐三昧又分為方等三昧、法華三昧等二種。法華三昧又作法華懺法、法華懺。即依據法華經及觀普賢經而修之法，以三七日為一期，行道誦經，或行或立或坐，思惟諦觀實相中道之理。此法以懺悔滅罪為主，故須于六時修五悔，即于晨朝、日中、日沒、初夜、中夜、後夜等六時，勤修懺悔、勸請、隨喜、回向、發願等五悔。其法有三(一)身開遮，開用行、坐二儀而遮止住、臥二儀。(二)口說默，口誦大乘經典而不間雜其他事緣。(三)意止觀，分為有相行、無相行二種。(1)有相行，依據勸發品，以散心念誦法華經，不入禪定，無論、坐、立、行，皆一心念誦法華文字，並于日夜六時懺悔眼、耳等六根之罪障。(2)無相行，依據安樂行品，入于甚深之妙禪定，觀照六根，以了達實相三諦之正空。

據智之法華三昧懺儀、摩訶止觀卷二上載，凡欲見普賢菩薩色身、釋迦及分身之諸佛等，乃至欲滅一切障道罪，及欲于現身入菩薩正位者，應修法華三昧。于法華三昧懺儀中立有明三七日行法華懺法勸修、明三七日行法前方便、明正入道場三七日修行一心精進方法、明初入道場正修行方法、略明修證相五科，並于第四修行方法之下，說嚴淨道場乃至思惟一實境界等十種方法。其後，湛然撰法華三昧行事運想補助儀一卷，解釋此十種行儀。

智大師嘗于光州大蘇山入此三昧，而被引為千古佳談。又據佛祖統紀卷八知禮傳載，宋天禧元年（1017），知禮與異聞等十人，結修法華懺，誓于三年期滿，焚身供養法華經。﹝法華文句記卷二下、法華義疏卷十二（吉藏）、法華經玄贊卷十末、止觀輔行傳弘決卷二之二、法華傳記卷二、佛祖統紀卷六、隋天台智者大師別傳、四明尊者教行錄卷二﹞



### 陳義孝佛學常見辭彙

三諦圓融的妙理現前，障中道的無明止息，攝一切法使歸實相，名法華三昧。



### 丁福保佛學大辭典

【術語】三諦圓融之妙理，分明現前，障中道之無明止息，謂之法華三昧。此法華三昧之名為法華經妙音菩薩品所說十六三昧之異名。法華三昧者，天台之意，三諦圓融為一實，譬之權實不二之花（花實為實，花瓣為權法），攝一切法使歸一實相也。嘉祥云於三一自在，長短無礙，謂之法華三昧。慈恩云：達於一乘之理也。文句記二曰：「實道所證一切名法華三昧。」法華文句記十曰：「此十六並法華三昧異名耳，隨義說之。」大部輔註十曰：「法華者，慈恩云：達一乘理。今謂三諦圓融名法，譬喻奇特名華。」嘉祥法華義疏十二曰：「於三一自在長短無礙，道法華三昧也。」佛祖統紀慧恩傳曰：「將於身倚壁，豁然大悟法華三昧。自是之後，所聞之經，不疑自解。」同智顗傳曰：「南岳嘆曰：非汝弗證，非我莫識。所入定者，法華三昧前方便也。」又欲證得法華三昧別設道場讀誦法華之行法，謂之行法華三昧。又曰修法華懺法。智者大師之法華三昧懺儀，荊溪之法華三昧行事運想補助儀各有一卷。



