---
title: 八福生處
source: deerpark.app
---

### 陳義孝佛學常見辭彙

瑜伽師地論說，一個修福業的人，視其福的多寡，而決定他投生到下列的八種地方去，即人中富貴、四王天、忉利天、夜摩天、兜率天、化樂天、他化天、梵天。



**來源：三藏法數**

﹝出瑜伽師地論﹞ 謂修五戒十善，兼行布施，福業優劣不等，故感報所生之處，則亦高下不同，故名八福生處。（五戒者，不殺、不盜、不邪婬、不妄語、不飲酒也。十善者，不殺、不盜、不邪婬、不妄言、不綺語、不兩舌、不惡口、不貪、不瞋、不邪見也。） 〔一、人中富貴〕，人中富貴者，謂天地所生，惟人為貴。既得為人，而又富貴，則其所修福業，必勝餘人，故於今生得此報也。 〔二、四天王天〕，四天王天者，東方持國天王，南方增長天王，西方廣目天王，北方多聞天王。此四天王，居須彌山腹。由修施、戒二種最勝福業，是以感報得生其中也。（梵語須彌，華言妙高。） 〔三、忉利天〕，梵語忉利，華言三十三。昔有三十三人，同修勝業，同生此天，居須彌山頂。四角各有八宮，中有帝釋殿。帝釋即天主。此天由修施、戒二種福業，勝四天王天。是以感報得生其中也。（三十三人，其一即帝釋也。餘三十二人之名，經論不載。帝釋，梵語釋提桓因，華言能天主。言帝釋者，華梵雙舉也。） 〔四、夜摩天〕，梵語夜摩，華言善時。謂時時唱快樂故也。此天由修施、戒二種福業，勝忉利天，是以感報得生其中也。 〔五、兜率天〕，梵語兜率，華言知足。謂於上妙五欲知止足故也。此天由修施、戒二種福業，勝夜摩天，是以感報得生其中也。（五欲者，色欲、聲欲、香欲、味欲、觸欲也。謂之上妙者，以勝欲界麤弊五欲故也。） 〔六、化樂天〕，化樂天者，謂欲得五欲樂時，皆自變化，以相娛樂故也。此天由修施、戒二種福業，勝兜率天，是以感報得生其中也。 〔七、他化天〕，他化天者，謂欲得樂境之時，他天為其變化，假他所成，以為己樂故也。此天，即欲界天主。由修施、戒二種福業，勝化樂天，是以感報得生其中也。 〔八、梵天〕，梵，淨也。謂離欲界垢染，上升色界，故名為淨。若大梵天，即娑婆世界主。由修施、戒二種福業，勝他化天；又兼修禪定，是以感報得生其中也。（梵語娑婆，華言能忍。）



### 丁福保佛學大辭典

【名數】瑜伽師地論所說。為布施等之福業，應其福之多少，而生於下之八處如人中之富貴，四王天，忉利天，夜摩天，兜率天，化樂天，他化天，梵天是也。



### 佛光大辭典

謂修五戒十善，兼行布施福業，優劣不等，故感報所生之處，亦高下不同，稱八福生處。(一)人中富貴，謂天地所生，惟人為貴。既得為人，而又富貴，則其所修福業必勝餘人，故于今生得此福報。(二)四天王天，即東方持國天王、南方增長天王、西方廣目天王、北方多聞天王。此四天王居須彌山腹，由修施戒二種最勝福業，是以感報得生其中。(三)忉利天，又作三十三天。昔有三十三人，同修勝業，同生此天，居須彌山頂，四角各有八宮，中有帝釋殿，帝釋即天主。此天由修施戒二種福業勝于四天王，是以感報得生其中。(四)夜摩天，謂時時唱言快樂之故。此天由修施戒二種福業勝于忉利天，是以感報得生其中。(五)兜率天，謂于上妙五欲能夠知足。此天由修施戒二種福業勝于夜摩天，是以感報得生其中。(六)化樂天，謂欲得五欲之樂時，皆自變化以相娛樂。此天由修施戒二種福業勝于兜率天，是以感報得生其中。(七)他化天，謂欲得樂境之時，他天為其變化，假他所成，以為己樂。此天即欲界天主。由修施戒二種福業勝于化樂天，是以感報得生其中。(八)梵天，謂離欲界垢染，上升色界，故稱為梵。梵，即淨之意。若大梵天，即娑婆世界主，由修施戒二種福業勝于他化天，兼修禪定，是以感報得生其中。﹝瑜伽師地論卷三﹞


