---
title: 缽陀
source: deerpark.app
---
### 丁福保佛學大辭典

【雜語】Pada，又作播陀，波陀，鉢曇。譯曰足，迹，句。法苑義林章一本曰：「梵云鉢陀，此翻為迹，當古之句。」唯識述記二末曰：「鉢陀是迹，如尋象迹以覓象等，此名為句。理應名迹，義之迹故，尋此知義也。順古所翻稱之為句，播陀是足。」大日經疏一曰：「梵云鉢曇，正翻為足。聲論是進行義，住處義，如人進步，舉足下足其迹所住處謂之鉢曇，言辭句逗義亦如是，故同一名耳。」智度論四十四曰：「天竺言波陀，秦言句。」梵語雜名曰：「跛娜，句、步。」又曰：「播娜，足。」



