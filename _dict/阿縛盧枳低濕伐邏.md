---
title: 阿縛盧枳低濕伐邏
source: deerpark.app
---

**來源：丁福保佛學大辭典**

<p>【菩薩】Avalokiteśvara，舊稱阿那婆婁吉低輸，阿梨耶婆樓吉弖稅。譯曰觀世音，光世音。新稱阿縛盧枳低濕伐羅，阿婆盧吉帝舍婆羅，阿縛盧枳帝濕伐邏等。譯曰觀自在。觀世音也。西城記三曰：「阿縛盧枳低濕伐羅，唐言觀自在。合字連聲，梵語如上。分文散音，即阿縛盧枳多，譯曰觀，伊濕伐羅，譯曰自在。舊譯為光世音，或觀世音，皆訛謬也。」法華玄贊六曰：「阿縛盧枳帝濕伐邏耶，云觀自在，觀三業歸依，而拔眾生苦。」玄應音義五曰：「阿婆盧吉低舍婆羅，此譯云觀世自在，舊譯云觀世音，或云光世音，並訛也。」釋迦方志上曰：「阿縛盧枳抵（云觀也），伊濕伐羅（云自在也）菩薩。」慈恩傳二曰：「阿縛盧枳多伊濕伐羅，唐云觀自在。」觀音玄義一曰：「阿那婆婁吉低輸，此云觀世音。」嘉祥之法華義疏十二曰：「阿梨耶婆樓吉弖稅，此翻觀世音。」見觀音條。</p><p>參照：<a href="/dict/觀音">觀音</a></p>

**來源：佛光大辭典**

<p>梵名Avalokiteśvara   之音譯。又作阿婆盧吉低舍婆羅。意譯觀自在、觀世音。略稱觀音。觀照世人稱其名而垂救，故稱觀世音。﹝法華經玄贊卷六、玄應音義卷五﹞（參閱‘觀世音菩薩’6953）</p>
