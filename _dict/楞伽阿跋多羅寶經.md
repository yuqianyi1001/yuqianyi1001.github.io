---
title: 楞伽阿跋多羅寶經
source: deerpark.app
---

### 丁福保佛學大辭典

【經名】Laṅkāvatāra－sūtra，四卷，劉宋求那跋陀羅譯。為本經三譯中之最古者。楞伽者，山名，阿跋多羅者，入之義，佛入此山說法，故名入，新譯云入楞伽經者是也。寶字乃譯人添加，因楞伽寶表經義之無上寶也。或言阿者，無也，跋多羅者，上也，阿跋多羅寶即無上寶也。華嚴疏鈔六十二曰：「經題云楞伽阿跋多羅寶經，阿之言無，跋多羅云上，寶即此方之言。」楞伽心玄義曰：「阿伐哆陀羅，此云下入。以梵語中下入上入悉有別名，唯從上下入，別有此名，如入菩薩等。解四卷者翻為無上，此甚訛也。勘諸梵本及十卷中，都無寶字，十卷中翻為入者當名也。」


