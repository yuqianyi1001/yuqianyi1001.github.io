---
title: 浮圖之始
source: deerpark.app
---

**來源：丁福保佛學大辭典**

<p>【故事】茶香室叢鈔十三曰：「水經汳水篇注云：汳水又東，逕梁國睢陽縣故城北而東，歷襄鄉塢南。」續述征記曰：「西去夏侯塢二十里，東一里，即襄鄉浮圖也。汳水逕其南，漢熹平中某君所立，死因葬之。其弟刻石立碑以旌厥德，隧前有獅子，天鹿，累塼作百達柱八所，荒蕪穨毀，彫落略盡矣。按熹平為漢靈帝年號，中國之有浮圖，當始見於此。惜某君不傳其姓名，所云累塼作百達柱八所，豈即浮圖之古制乎。」</p>
