---
title: 僧
source: deerpark.app
---

**來源：陳義孝佛學常見辭彙**

<p>僧伽的簡稱，於義為眾。集受具足戒的比丘，三人或四人以上，方得稱僧。見僧伽條。</p>

**來源：丁福保佛學大辭典**

<p>【術語】僧伽Saṁgha之略。譯曰和或眾。四人已上之比丘和而為眾。新譯家以為三人已上。智度論三曰：「僧伽，秦言眾。多比丘一處和合，是名僧伽。」僧非可名一人之上。寄歸傳三曰：「凡有書疏往還，題云求寂某乙、小苾芻某乙，（中略）不可言僧某乙。僧是僧伽，目乎大眾，寧容一己輒道四人，西方無此法也。」雖然，僧之一分，則言僧亦無害。僧史略下曰：「若單曰僧，則四人已上方得稱之。今謂分稱為僧，理亦無爽。如萬二千五百人為軍，或單己一人亦稱軍也，僧亦同之。」大乘義章十曰：「僧者外國正音名曰僧伽，此方翻譯名和合，眾行德不乖名之為和，和者非人目之為眾。」行事鈔曰：「四人已上，能御聖法辦得前事名之為僧。僧以和合為義，言和合者有二義：一理和謂證擇滅故。二事和。此別有六義：一戒和同修，二見和同解，三身和同住，四利和同均（均供養之利），五口和無諍，六意和同悅。」行事鈔資持記上一之四曰：「和有六：戒見利三名體和，身口意三名相和。又初果以後名理和，所證同故。內凡以還名事和，即六和也。」義林章六本曰：「三人已上是僧體也，從多論議故。彼國之法：一名為一，二名為身，自三已上皆名為多。如辦法事，四人方成。一人白言，大德僧聽，所和三人得名僧故。若四是僧，豈能白者而自白耶？欲顯和合從多人故，自三已上皆得名僧。」僧伽之比丘最少數，得為羯磨之最少限僧數也。</p>

**來源：佛光大辭典**

<p>福□□福ㄨdakṣiṇā  ）之略稱，布施之意。供僧之物即稱僧浮</p>
