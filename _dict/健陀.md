---
title: 健陀
source: deerpark.app
---

**來源：丁福保佛學大辭典**

<p>【雜語】又作乾陀、乾馱、健達。譯曰赤色、黃色等，即袈裟之色也。百一羯磨九曰：「乾陀色。梵云袈裟野Kaṣāya，譯為赤色。」章服儀曰：「木蘭一染，此方有之。赤多黑少。若乾陀色。」寄歸傳一曰：「袈裟乃是蕃言，即是乾陀之色。」（Kanthā或Kanṭaka）。</p><p>【物名】譯曰香Gandha，大日經疏九曰：「健杜是香。」大日經第二息障品作「健陀。」名義集三曰：「乾陀羅耶，正言健達，此云香。」玄應音義三曰：「健達，此譯云香也。」俱舍光記八曰：「健達名香。」</p><p>【植物】香樹名。寶樓閣經中註曰：「乾陀羅樹香，安息香也。」業疏四上曰：「赤即木蘭所染，微涉黑色，即世南海乾陀樹皮頗相類也。」元照應法記曰：「乾陀樹，業疏云南海有之，疑是木蘭梵語耳。」</p><p>【異類】鬼名。法華經陀羅尼品曰：「健陀健陀羅，黃色鬼。」嘉祥法華義疏十二曰：「建陀，此云赤色鬼。」慧琳音義二十六曰：「建陀，具足云私健陀Skandha（Skanda），此云蔭也。朗法師云：是偏唇鬼也。」</p><p>【天名】健達婆之略名。八部眾之一。般舟經中曰：「鬼神乾陀共擁護。」往生要集指摩鈔十九曰：「乾陀者具云健達縛，又云乾闥婆，國音不同也。」見乾闥婆條。</p><p>參照：<a href="/dict/乾闥婆">乾闥婆</a></p><p>【地名】國名。犍陀羅國之略名。見乾陀羅條。</p><p>參照：<a href="/dict/乾陀羅">乾陀羅</a></p>
