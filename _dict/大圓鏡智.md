---
title: 大圓鏡智
source: deerpark.app
---

### 陳義孝佛學常見辭彙

佛四智之一。見四智條。



### 法相辭典

★佛地經論三卷三頁雲：大圓鏡智者：謂離一切我我所執，一切所取能取分別。所緣，行相，不可了知。不愚不忘一切境界。不分別知境相差別。一切時方，無間無斷。永離一切煩惱障垢有漏種子。一切清淨無漏功德種子圓滿。能現能生一切境界諸智影像。一切身土影像所依。任持一切佛地功德。窮未來際，無有斷盡。如是名為大圓鏡智。

★二解　佛地經論四卷十頁雲：復次妙生！大圓鏡智者：如依圓鏡，眾像影現；如是依止如來智鏡，諸處境識，眾像影現。唯以圓鏡為譬喻者，當知圓鏡，如來智鏡平等平等。是故智鏡名圓鏡智。如大圓鏡，有樂福人，懸高勝處，無所動搖。諸有去來無量眾生，于此觀察自身得失。為欲存得舍諸失故。如是如來，懸圓鏡智，處淨法界，無間斷故；無所動搖。欲令無量無數眾生，觀于染淨。為欲取淨舍諸染故。又如圓鏡，極善摩瑩，鑑淨無垢，光明遍照；如是如來大圓鏡智，于佛智上，一切煩惱所知障垢，永出離故；極善摩瑩為依止定所攝持故；鑑淨無垢，作諸眾生利樂事故；光明遍照。又如圓鏡，依緣本質，種種影像相貌生起。如是如來大圓鏡智，于一切時，依諸緣故；種種智影相貌生起。如圓鏡上非一眾多諸影像起，而圓鏡上，無諸影像；而此圓鏡，無動無作。如是如來圓鏡智上，非一眾多諸智影起，圓鏡智上，無諸智影；而此智鏡，無動無作。又如圓鏡，與眾影像，非合非離。不聚集故。現彼緣故。如是如來大圓鏡智，與眾智影，非合非離。不聚集故。不散失故。又如圓鏡，週瑩其面，于一切處，為諸影像遍起依緣。如是如來大圓鏡智，不斷無量眾行善瑩，為諸智影遍起依緣。謂聲聞乘諸智影像，獨一覺乘諸智影像，無上大乘諸智影像。為欲令諸聲聞乘人，依聲聞乘而出離故；獨一覺人，依獨覺乘而出離故；大乘之人，依無上乘而出離故。如圓鏡中，大影可得；所謂大地大山大樹大宮舍影。而是圓鏡，不等彼量。如是如來圓鏡智上，從極喜地，乃至佛地，智影可得；及與一切世出世法智影可得；而圓鏡智，非彼份量。又如圓鏡，非處障質，影像起緣；如是如來大圓鏡智，非惡友攝聞不正法障礙眾生智影起緣。彼非器故。又如圓鏡，非處質，影像起緣；如是如來大圓鏡智，非處樂惡愚昧眾生智影起緣。彼非器故。如彼論四卷十頁至五卷七頁廣釋。

★三解　成唯識論十卷八頁雲：一、大圓鏡智相應心品。謂此心品，離諸分別。所緣行相，微細難知。不妄不愚一切境相。性相清淨，離諸雜染。純淨圓德，現種依持。能現能生身土智影。無間無斷，窮未來際；如大圓鏡，現眾色像。又雲：大圓鏡智相應心品，有義，菩薩金剛喻定，現在前時，即初現起。異熟識種，與極微細所知障種，俱時舍故。若圓鏡智，爾時未起；便無能持淨種識故。有義，此品解脫道時，初成佛故；乃得初起。異熟識種，金剛喻定現在前時，猶未頓舍。與無間道不相違故，非障有漏，劣無漏法，但與佛果定相違故。金剛喻定，無所燻識；無漏不增，應成佛故。由斯此品，從初成佛，盡未來際，相續不斷，持無漏法，令不失故。又雲：大圓鏡智相應心品，有義，但緣真如為境。是無分別，非後得智。行相、所緣、不可知故。有義，此品緣一切法。莊嚴論說：大圓鏡智，于一切境，不愚迷故。佛地經說：如來智鏡，諸處境識眾像現故。又此決定緣無漏種及身土等諸影像故。行緣微細，說不可知；如阿賴耶，亦緣俗故。緣真如故；是無分別。緣餘境故；後得智攝。其體是一，隨用分二。了俗由證真，故說為後得。餘一分二，準此應知。

★四解　世親釋九卷二十頁雲：此中大圓鏡智者：謂無忘失法；所知境界，雖不現前；亦能記了。如善習誦書論光明。



### 三藏法數

謂如來真智，本性清淨，離諸塵染，洞徹內外，無幽不燭。如大圓鏡，洞照萬物，無不明了，是名大圓鏡智。

大圓鏡智者，洞照萬法，無所不知，即諸佛所得本有圓明覺照之智。應物無跡，體不動搖，以其無滅無生，不遷不變，是為常住果。



### 丁福保佛學大辭典

【術語】顯教四智之一。諸大乘教說如來之四智。凡夫之第八識至於如來，為大圓鏡智。大圓鏡者。喻也，其智體清淨，離有漏雜染之法，自眾生善惡之業報，顯現萬德之境界，如大圓鏡。故名大圓鏡智。心地觀經二曰：「轉異熟識得此智慧，如大圓鏡，現諸色像。如是如來鏡智之中，能現眾生諸善惡業。以是因緣名為大圓鏡智。（中略）常能執持無漏根身，一切功德為所依止。」唯識論十曰：「一切境相，性相清淨，離諸雜染，純淨圓德現種依持，能現能生身土智影，無間無斷窮未來際，如大圓鏡現眾色像。」

密教五智之一。密教於顯教之四智，加法界體性智而為五智。配於五大五佛五方等。大圓鏡智。東方也，地大也，阿閦如來也，菩提心也。菩提心論曰：「東方阿閦佛由成大圓鏡智亦名金剛智也。」



### 佛光大辭典

梵語ādarśa-jñāna。即指可如實映現一切法之佛智。此種佛智，如大圓鏡之可映現一切形像，密教稱為金剛智。依唯識宗所說，成佛以後，煩惱即轉變為智慧。此種智慧可分四種，其第四種（即第八阿賴耶識）轉變為清淨智，此即大圓鏡智。密教將此四智，加上法界體性智，合稱五智，即東方阿■佛所成之智。（參閱‘五智’1161）


