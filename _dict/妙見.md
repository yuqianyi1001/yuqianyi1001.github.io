---
title: 妙見
source: deerpark.app
---

**來源：丁福保佛學大辭典**

<p>【菩薩】謂妙見大士妙見菩薩等。北斗七星之名也。有神咒擁護國土。經中不明其本地。諸師異說，或以為釋迦，或以為觀音，或以為藥師。七佛八菩薩所說大陀羅尼神咒經二曰：「我北辰菩薩名曰妙見，今欲說神咒擁護諸國土，所作甚奇特，故名曰妙見。處於閻浮提眾星中最勝，神仙中之仙，菩薩之大將，光目諸菩薩，曠濟諸群生。有大神咒名胡捺波，晉言擁護國土，佐諸國王，消災卻敵，莫不由之。」（論語曰：譬如北辰居其所而眾星拱之，是北辰為北極星，非北斗。然而古來密教之法，以此北辰菩薩為北斗七星之事，而為尊星王，亦言妙見大士也）。山陰雜錄中曰：「妙見本地即是釋迦也。智證顯密一如本佛釋曰：星宿王者尊星王也。以尊星王名妙見，妙中極妙界道本妙，迹妙雖妙望本還是麤，故以之思之妙見之名，是本地報身如實知見也。北斗七星亦是輪王佛頂七寶，釋迦如來七聖財也。」</p>
