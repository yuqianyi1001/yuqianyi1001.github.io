---
title: 濟顛僧
source: deerpark.app
---
### 丁福保佛學大辭典

【人名】宋天台人，名道濟，李氏子。就靈隱剃度，狂嗜酒肉，人稱濟顛。居淨慈寺，火發寺燬。濟行化嚴陵，以袈裟籠罩諸山，山木盡拔，浮江而出。報寺眾曰：木在香積井中，六丈夫勾之而出，蓋六甲神也。見清一統志。師臨終，作偈曰：六十年來狼藉，東壁打倒西壁。於今收拾歸來，依舊水連天碧。入滅後，有僧遇於六和塔下，復附書歸。有憶昔面前當一箭，至今猶覺骨毛寒，祇因面目無人識，又往天台走一番之句，蓋天台五百應真之一也。



