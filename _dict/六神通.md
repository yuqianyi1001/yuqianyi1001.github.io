---
title: 六神通
source: deerpark.app
---
### 佛光大辭典

梵語ṣaḍ abhijñāḥ。又作六通。指六種超人間而自由無礙之力。即：(一)神境通，又作身通、身如意通、神足通。即自由無礙，隨心所欲現身之能力。 (二)天眼通，能見六道眾生生死苦樂之相，及見世間一切種種形色，無有障礙。(三)天耳通，能聞六道眾生苦樂憂喜之語言，及世間種種之音聲。(四)他心通，能知六道眾生心中所思之事。(五)宿命通，又作宿住通，能知自身及六道眾生之百千萬世宿命及所作之事。(六)漏盡通，斷盡一切三界見思惑，不受三界生死，而得漏盡神通之力。

以上天眼通、宿命通、漏盡通三者並稱為三明。此外，雜阿含經卷八、瑜伽師地論卷二十七等亦舉出三種神變之說，三種神變又稱三示現，乃佛陀教化眾生所施設之三種妙用，即：(一)隨時可現身出沒之‘神通神變’（巴iddhi-pāṭihāriya  ），(二)知他人之心之‘記心神變’（巴ādesanā-pāṭihāriya  ）。(三)如何求菩提、斷煩惱之‘教誡神變’（巴anusāsana-pāṭihāriya  ）。三種之中，又以教誡神變最為殊勝。﹝長阿含卷九增一經、大智度論卷二十八、集異門足論卷十五、俱舍論卷二十七、法界次第初門卷中之上﹞



### 三藏法數

﹝出法界次第﹞ 瓔珞經云：神名天心，通名慧性，天然之慧，徹照無礙，故名神通。 〔一、天眼通〕，謂能見六道眾生，死此生彼，苦樂之相，及見一切世間種種形色，無有障礙，是名天眼通。（六道者，天道、人道、阿修羅道、餓鬼道、畜生道、地獄道也。） 〔二、天耳通〕，謂能聞六道眾生，苦、樂、憂、喜、語言，及世間種種音聲，是名天耳通。 〔三、知他心通〕，謂能知六道眾生心中所念之事，是名知他心通。 〔四、宿命通〕，謂能知自身一世、二世、三世乃至百千萬世宿命，及所作之事；亦能知六道眾生，各各宿命，及所作之事，是名宿命通。 〔五、身如意通〕，謂身能飛行，山海無礙，於此界沒，從彼界出；於彼界沒，從此界出；大能作小，小能作大，隨意變現，是名身如意通。 〔六、漏盡通〕，漏盡通者，漏即三界見、思惑也。謂羅漢斷見、思惑盡，不受三界生死，而得神通，是名漏盡通。（三界者，欲界、色界、無色界也。見、思惑者，謂意根對法塵起諸分別，曰見惑。眼耳鼻舌身五根對色聲香味觸五塵，起諸貪愛，曰思惑。梵語阿羅漢，華言無學。）



### 法相辭典

★瑜伽三十七卷一頁雲：雲何諸佛菩薩神通威力？謂六神通。一者、神境智作證通。二者、隨念宿住智作證通。三者、天耳智作證通。四者、見死生智作證通。五者、知心差別智作證通。六者、漏盡智作證通。是名神通威力。如彼卷一頁至十三頁廣釋。

★二解　顯揚四卷六頁雲：神通者：謂六神通。如經廣說。一、神境智見作證通。謂為示現一切種身業自在無癡智見性，及彼相應等持諸心心法。由此行行多決定境界故。二、天耳智見作證通。謂為隨聞一切種語業無癡智見性。餘如前說。三、心差別智見作證通。謂為入一切種他心行無癡智見性。餘如前說。四、宿住隨念智見作證通。謂為入一切種前際趣行無癡智見性。餘如前說。五、死生智見作證通。謂為入一切種有情趣行無癡智見性。餘如前說。六、漏盡智見作證通。謂為入出離一切煩惱及無餘苦無癡智見性，及彼相應等持諸心心法。由此行行多決定境界故。

★三解　集論八卷四頁雲：神通者：謂六神通。雲何神境通？謂依止靜慮，于種種神變威德具足中若定若慧，及彼相應諸心心所。雲何天耳通？謂依止靜慮，于隨聞種種音聲威德具足中若定若慧。餘如前說。雲何心差別通？謂依止靜慮，于入他有情心行差別威德具足中若定若慧。餘如前說。雲何宿住隨念通？謂依止靜慮，于隨念前際所行威德具足中若定若慧。餘如前說。雲何死生通？謂依止靜慮，于觀有情死生差別威德具足中若定若慧。餘如前說。雲何漏盡通？謂依止靜慮，于漏盡智威德具足中若定若慧。及彼相應諸心心所。又雜集論十四卷十三頁雲：神通作何業？謂以身業、語業、記心、化導有情，令入聖教。善知有情一切心行，及過未已；如應教授，令求出離。此中顯示神境天耳乃至漏盡通，如其次第，能起化導等用。由天耳通，解了一切言音差別，能引語業故。

★四解　無性釋九卷二十五頁雲：為彼諸有情，故現知言行。往來及出離，善教者；歸禮。此頌顯示六種神通。為彼諸有情者：此是總句。善教者言、一一皆有。善者、妙也。教者、言也。為令勝進，說微妙言：名善教者。故現善教者：是如意通。隨所應化，故往其所，現大神變，善教彼故。知言善教者：是天耳通。聽聞遠住有義言詞，一切音聲，如其所應，為說法故。知行善教者：是心差別通，知心勝劣，善教彼故。知往善教者：是宿住隨念智通。了達過去，善教彼故。知來善教者：是死生智通。了達未來，善教彼故。知出離善教者：是漏盡智通。知斷煩惱，善教彼故。



### 丁福保佛學大辭典

【名數】神者不測之義，通者無礙之義，三乘之聖者，得神妙不測無礙自在之六種智慧，是曰六神通，略云六通。法華經譬喻品曰：「具足三明及六神通。」見通條。

參照：<a href="/dict/通">通</a>



