---
title: 釋子
source: deerpark.app
---
### 佛光大辭典

釋，釋迦之略稱；釋尊出身于釋迦族，故指依釋尊出家之弟子為釋子。或指釋尊入滅後之教徒。又作釋種子、釋迦子。四分律卷三十六（巴利律藏小品之第九遮說戒犍度）（大二二·八二四下）：‘于我法中，四種姓剎利、婆羅門、毗舍、首陀，以信堅固，從家舍家學道，滅本名，皆稱為沙門釋子。’隋代慧遠之維摩義記卷二末亦雲（大三八·四六五下）：‘女為惑垢，名非法物，比丘息惡，故曰沙門，從佛釋師，教化出生，故名釋子。’故知釋子與佛子同義。﹝長阿含卷十三阿摩晝經、小品般若波羅蜜經卷七阿毗跋致覺魔品、大品般若經卷十八夢誓品、維摩詰所說經卷上菩薩品、五分律卷四、摩訶僧o律卷二十、梁高僧傳卷六道融傳﹞



### 陳義孝佛學常見辭彙

釋迦佛的弟子。



### 丁福保佛學大辭典

【雜名】釋迦佛之弟子也。從釋迦師之教化而出生，故名釋子。大般若經四百五十三曰：「非沙門，非釋迦子。」楞嚴經六曰：「奈何如來滅度之後，食眾生肉，名為釋子。」維摩經慧遠疏曰：「從佛釋師教化出生，故名釋子。」增一阿含經云：佛告諸比丘，有四姓出家者，無復本性，但言沙門釋子。所以然者。生由我生，成由法成，其猶四大河皆從阿耨達池出。此方東晉安法師受業佛圖澄，乃謂師莫過佛，宜通稱釋氏。後斯經來，懸合聖意。而道安法師乃印手菩薩一轉也。復有四句分別：一、是釋子，非沙門，乃王種也。二、是沙門，非釋子，婆羅門也。三、是沙門，是釋子，比丘也。四、非沙門，非釋子，二賤姓也。梵Śākyaputrīya。



