---
title: 三業不二門
source: deerpark.app
---

**來源：三藏法數**

三業者，如來果後垂化，清淨身口意業也。謂身輪現通，口輪說法，意輪鑑機。當知身尚無身，說亦非說，身口平等，等彼意輪，心色一如，故名不二。此之不二，不出一念。故心法妙所以為門也。（身口意輪者，輪有摧碾之用，喻佛鑑機現通說法，皆能摧碾眾生惑業，故名輪也。心色一如者，心即意，色即身、口，謂身口意三業，皆同一性，無有別也。）



### 丁福保佛學大辭典

【術語】十不二門之一。如來果後垂化之三業，恒彼此相應，平等一味。密教所謂三平等也。


