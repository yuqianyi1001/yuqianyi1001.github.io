---
title: 四塵
source: deerpark.app
---

**來源：陳義孝佛學常見辭彙**

<p>色、香、味、觸。</p>

**來源：三藏法數**

<p>四塵者，色、香、味、觸也。此之四塵，乃後得智所現之色相，即他受用土之體也。此是如來他受用身所依之土，以由利他行滿，隨諸菩薩所宜變化，而現種種上妙色相諸塵境界，故以四塵為體也。（後得智者，即根本智後所得之智也。他受用者，因他機感見而受用也。）</p>

**來源：丁福保佛學大辭典**

<p>【名數】色香味觸也。凡色法以地水火風之四大種為能造，依之而造五根五境之色。即能造之四大與所造之十色皆為實色也。於此實色中以色香味觸之四法，造山河草木等外器之法，是謂之四塵所造，無單一色塵乃至觸之物體也（聲有無不定故不言之）。小乘有部宗立之為微聚之實法，大乘之唯識則立之為和合之假色。又眾生內身之根處，其扶塵根亦四塵所成者也。其勝義根雖為觸境所攝之四大所成，然無色香味之和合，故惟為能造之四大與眼根，乃至能造之四大與身根而巳。但小乘有部宗之五根據九事俱生或十事俱生之義，謂勝義之五根，亦為四塵所成也。見百法問答鈔一。</p>

**來源：佛光大辭典**

<p>又作四微。指色塵、香塵、味塵、觸塵。塵，梵語artha，新譯作境；為垢染眾生心之義。(一)色塵，指青、黃等顯色，及長、短、方、圓等形色。(二)香塵，指好、惡等之氣味。(三)味塵，指甘、醋等之味。(四)觸塵，指能造之地、水、火、風四大，及滑、澀等之性。</p><p>據俱舍論卷四所載，物質之最小單位‘極微’形成之時，必須由四大及四塵等八事俱生，缺一法而不可，稱為‘八事俱生隨一不減’。若加身根或聲，稱為九事俱生；再加眼根，則為十事俱生。並以四大為能造，四塵為所造；亦即以四大之相倚而造極微，由極微相聚而成色法。然依大眾部之說，則于四塵之外，不立五根。此外，于諸經典中尚有多種異說。﹝大毗婆沙論卷一二七、大智度論卷十八、成實論卷三、大乘法苑義林章卷三本﹞（參閱‘四大’1649）</p>
