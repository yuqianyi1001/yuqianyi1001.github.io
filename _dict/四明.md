---
title: 四明
source: deerpark.app
---
### 佛光大辭典

(一)指四種吠陀論。吠陀為印度婆羅門教最古之經典，共有四部，以梵文書寫，主要內容為對神之贊歌、祭詞、咒詞等。據大日經義釋演密鈔卷二載，韋陀（吠陀）又作‘明’，四韋陀即外道之四明。金光明最勝王經卷七（大一六·四三七上）：‘大婆羅門四明法，幻化咒等悉皆通。’﹝根本說一切有部毗奈耶雜事卷十六﹞（參閱‘四吠陀’1695）

(二)指密教金剛界曼荼羅之金剛鉤、金剛索、金剛鎖、金剛鈴等四攝菩薩之印明。又作四攝。此印明系密教修法中，于召請本尊之後，以之與道場觀所觀之本尊及壇上所安置之本尊像冥會于行者自身之中，所結誦者。之所以稱為‘四明’，系針對其真言而言（共四項真言）；而稱為‘四攝’，則是依其功能而言，謂經由此印明可將本尊攝入于己身之中。秘藏記本（大八六·三上）：‘真言行者能作此觀，以四明引入諸佛于己體。四明謂鉤、索、鎖、鈴。鉤，鉤召；索，引入；鎖，堅住；鈴，歡喜。’

(三)即北宋僧四明知禮。為天台宗第十七祖。四明山位于浙江鄞縣之西南，知禮自鹹平年間（998～1003）即住于此山山麓之延慶寺弘揚天台之教觀，世人遂尊稱為四明尊者或四明大師。（參閱‘知禮’3464）



### 丁福保佛學大辭典

【名數】鉤索鎖鈴之四攝菩薩種子也。秘藏記本曰：「真言行者能作此觀，以四明引入諸佛於己體。四明謂鉤索鎖鈴，鉤鉤召，索引入，鎖堅住，鈴歡喜。」

四種之吠陀論也。演密鈔二曰：「韋陀此云明，即是外道四明也。」毘奈耶雜事十六曰：「婆羅門子讀四明論。」最勝王經七曰：「大婆羅門四明法，幻化咒等悉皆通。」



