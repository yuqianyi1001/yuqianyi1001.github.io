---
title: 已知根
source: deerpark.app
---
### 法相辭典

★如三無漏根中說。

★二解　成唯識論七卷二十一頁雲：始從見道最後剎那，乃至金剛喻定，所有信等無漏九根，皆是已知根性。未離欲者，于上解脫，求證愁戚，亦有憂根。非正善根，故多不說。

★三解　雜集論十卷十二頁雲：已知根者：從第十六見道心剎那已上，于一切有學道中所有諸根。是已知根體。所以者何？即前十根，從第十六見道心剎那，乃至金剛喻定，于如是有學道中，未有所應知境，曾所不知故；名已知根。

★四解　法蘊足論九卷六頁雲：雲何已知根？謂已見諦者所有學慧、慧根及信、勝解、見至、身證、于四聖諦，已現觀而現觀；為斷餘煩惱故；諸根轉。是名已知根。

★五解　大毗婆沙論一百四十三卷一頁雲：問：已知根雲何？答：已見諦者，已現觀者，諸學慧、慧根，及所有根，信解見至身證，于四聖諦，已現觀，重現觀；是謂已知根。此中于四聖諦已見故；名已見諦者。已現觀故；名已現觀者。諸學慧慧根者；此說慧根。及所有根信解見至身證于四聖諦已現觀重現觀者；說餘八根。總此九根，名已知根。問：諸無學者，于四聖諦，亦重現觀。如從退法，轉至思法；乃至從堪達法，轉至不動。何故但說學重現觀；非無學耶？答：亦應說無學，而不說者，當知有餘。有說：此中舉初顯後。若說學重現觀；當知已說無學亦重現觀。如舉初顯後；舉始入，顯已度，舉加行，顯究竟，當知亦爾。有說：若斷未曾斷煩惱，得未曾得沙門果者；說重現觀。無學爾時，非斷未曾斷煩惱，亦非得未曾得沙門果；是故不說。有說：若斷未曾斷系得，得未曾得離系得者；說重現觀。無學爾時，雖得未曾得離系得；而不斷未曾斷系得。是故不說。如斷系得，得離系得；除過患，修功德，舍下劣，證上妙，去無義，取有義，盡渴愛苦，受無熱樂，應知亦爾。有說：舍未曾舍無智，得未曾得智者；說重現觀。無學爾時，雖得未曾得智；而非舍未曾舍無智。是故不說。應知此依染無智說。由如是等種種因緣，學、說重現觀；非無學。又雲：問：何故名已知根？答：已知而知，已現觀而現觀；斷無智故，名已知根。問：若如是者；道類智忍生，除其自性相應俱有法，于餘一切類智品道，皆得現觀。此後道類智生，于道類智忍自性相應俱有法，乃得現觀。爾時于彼忍自性等，未已現觀而現觀。何故名已知根；不名未知當知根？答：外國師說：十六心剎那，皆是見道。問：今不問彼；但問十五心剎那為見道者，何故爾耶？尊者僧伽筏蘇說曰：道類智忍，現在前時，能修未來無量剎那道類智忍。彼所修者，于現在忍等，已得現觀。故無有過。此不應理。未來道無作用故。應作是答：從多分說，名已現觀。謂已現觀者，無量無邊。未已現觀者，但有少許。已現觀而現觀者，猶如大地。未已現觀而現觀者，但如一塊。妙高一塵，大海一滴，虛空蚊處，喻亦如是。故從多分，名已知根。問：第十六心頃，應如七智；何故獨說為已知根？非已知而知故。答：此亦從多分說。謂初剎那，雖與七智相似；後諸剎那，皆與彼異。從多分說，悉名已知根。一類性故。有說：此後更無未已知道所所覆，不以下著上，令不得自在。必當爾故。于知言已知。如去時名已去，彼亦如是。



### 陳義孝佛學常見辭彙

三無漏根之一，意即已經知道了四諦的道理之後所發的意根、樂根、喜根、捨根、信根、勤根、念根、定根、慧根等之九根。



### 丁福保佛學大辭典

【術語】三無漏根之一。廿二根之一。謂已知了四諦道理之修道位所發之意根，樂根，喜根，捨根，信根，勤根，念根，定根，慧根，九根也。



