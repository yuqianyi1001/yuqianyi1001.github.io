---
title: 日天子
source: deerpark.app
---

### 丁福保佛學大辭典

【天名】Sūrya，梵語蘇利耶，修利，修野等。異名寶光天子，寶意天子。為觀世音菩薩之變化身，住於太陽中，太陽為彼之宮殿也。立世阿毘日曇論月行品曰：「日宮者，（中略）是宮殿，說名修野。是日天子於其中住，亦名修野。」法華文句二曰：「寶光是寶意日天子，觀世音應作。」法華義疏一曰：「寶光天子者謂日天子也。有經云：觀世音名寶意，作日天子。」秘藏記末曰：「日天赤肉色，左右手持蓮華，並乘四馬車輪。」


