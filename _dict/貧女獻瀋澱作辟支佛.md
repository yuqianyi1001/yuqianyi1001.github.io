---
title: 貧女獻瀋澱作辟支佛
source: deerpark.app
---

### 丁福保佛學大辭典

【故事】智度論八曰：「佛入婆羅門城乞食，婆羅門城，王立制限，若施食於佛，輸五百金錢，佛到其國，皆閉門不應。佛空鉢而出。時一家有一老母，持破瓦器盛臭瀋澱出門棄之，見佛世尊空鉢而來，見佛相好，思如此神人，應食天廚。今降身行乞，必慈愍一切故。白佛欲設供而不能得，今此弊食佛須者取之。佛知其心，信敬清淨，伸手持鉢受其施食。因記是老女施食於佛故，十五劫中於天上人間受福快樂，後得男子身出家學道，作辟支佛。」萬善同歸集六曰：「貧女獻瀋澱而位登支佛，童子進士麨而福受輪王。」


