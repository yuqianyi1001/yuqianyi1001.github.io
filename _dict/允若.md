---
title: 允若
source: deerpark.app
---

**來源：丁福保佛學大辭典**

<p>【人名】元紹興人，幼依雲門元剃度，後謁大恢山，習天台之教觀。湛堂性澄主南竺演福，往依之，精究無不盡。澄甚器重之。英宗至治元年，澄奉詔入燕都，校正大藏，奏若行業，賜慈光圓照之號。泰定年間，主杭州興化寺，與天岸弘濟，我菴本無，玉庭罕，三公，道望並峙湖上。世稱為錢塘之四依。未幾退居越州雲門寺，與斷江覺恩，休耕逸，臨風吟詠。世又呼為雲門之三高。至正十九年罹賊難，遂寂。年八十。平生風度簡遠，不妄言笑。趙孟頫稱為僧中御史。見大明高僧傳一等。</p>

**來源：佛光大辭典**

<p>（1280～1359）元代僧。紹興相裡（浙江紹興）人。字季蘅。號浮休，又號若耶。十五歲出家，後從上竺湛堂性澄受天台教典，服膺法智之說。英宗時，賜‘慈光圓照’之號。歷主淨聖、興化、圓通、上竺諸剎，晚年退居雲門寺。能詩，世推為雲門三高之一。元至正（1341～1367）年間，天下大亂，幹戈紛擾，至正十九年為亂賊所害，世壽八十。師生平風範淡遠，不苟言笑，待人接物，從不伏就，趙子昂譽為僧中禦史。得法弟子有集慶友奎、演福良謹、隆德法讓、淨聖圓證等人。著有內外集行世。﹝大明高僧傳卷一、續釋氏稽古略卷一、宋學士集卷五、宋學士全集補遺卷七﹞</p>
