---
title: 疑使
source: deerpark.app
---

**來源：陳義孝佛學常見辭彙**

<p>十使之一。見十使條。</p>

**來源：三藏法數**

<p>疑即猶豫不決也。謂諸眾生，迷心乖理，不能通達法相，由此疑惑之所驅役，流轉三界，故名為使。</p><p>迷心乖理名為疑。謂若修戒定等法，不別真偽，暗鈍無明，猶豫無決，是為疑使。</p>

**來源：丁福保佛學大辭典**

<p>【術語】為疑惑所驅役，而流轉於三界，謂之疑使。十使之一。大乘義章六曰：「使者如地論說：隨逐縛義，名之為使，蓋乃就喻以名煩惱。如世公使隨逐罪人，得便繫縛。煩惱亦爾，久隨行人，繫縛三有，不令出離，故名為使。有人釋言，驅役名使，於義無爽，但非經論。」法界次第上之上曰：「使以驅役為義，能驅役行者心神，流轉三界。」</p>

**來源：佛光大辭典**

<p>五鈍使之一，十使之一。謂行者心神為疑惑所驅役而流轉于三界間，不能出離。大乘義章卷六載，‘使’為隨逐系縛之意。以‘使’比喻煩惱，如世間之公使隨逐罪人，逮得便系縛；煩惱亦如此，長久隨逐行人，系縛于三界，不令出離，故稱為使。﹝法界次第卷上之上﹞（參閱‘五鈍使’1164、‘煩惱’5515）</p>
