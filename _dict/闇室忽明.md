---
title: 闇室忽明
source: deerpark.app
---

### 丁福保佛學大辭典

【譬喻】如來密藏經下曰：「迦葉！若闇室中然火燈明，是闇頗能作如是說。我百千載住，今不應去。迦葉白言：不也，世尊！當然燈時，是闇已去。佛言：如是，迦葉！百千萬劫，所造業障。（中略）諸煩惱等，智慧燈照，勢不能住。」大集經一曰：「譬如一處百年闇室，一燈能破。」止觀一下曰：「如百年闇室，若然燈時，闇不可言我是室主，住此久，而不肯去。」


