---
title: 三無差別
source: deerpark.app
---

**來源：陳義孝佛學常見辭彙**

<p>心、佛、眾生三者沒有差別的意思。眾生本具的自性清淨心，凡聖一如，本無差別，其差別只在迷悟兩字而已，迷失了自性就是眾生，體悟到自性就是佛。</p>

**來源：三藏法數**

<p>﹝出華嚴經疏﹞ 謂心、佛、眾生，雖在因在果，迷悟不同，然其理性所具，本來平等，初無有異。故經云：心、佛及眾生，是三無差別。 〔一、心無差別〕，謂一念心體，凡聖不二，具足十界、十如是等法，而與諸佛、眾生性元平等，初無有異。故經云：遊心法界如虛空，則知諸佛之境界，是名心無差別。（十界者，佛界、菩薩界、緣覺界、聲聞界、天界、人界、阿修羅界、餓鬼界、畜生界、地獄界也。十如是者，如是相、如是性、如是體、如是力、如是作、如是因、如是緣、如是果、如是報、如是本未究竟等也。） 〔二、佛無差別〕，謂十方諸佛，了悟十界、十如是等法而成正覺，即是悟本心之所具，亦是悟眾生之所迷。迷悟雖殊，其體不二。故法華經云：唯佛與佛，乃能究盡諸法實相，是名佛無差別。 〔三、眾生無差別〕，謂九界眾生，各具十界、十如是等法，而與佛之所悟本心所具之法，其體不二。故涅槃經云：一切眾生即是佛，是名眾生無差別。（九界者，十界中但除佛界也。）</p>

**來源：丁福保佛學大辭典**

<p>【名數】一、心無差別，謂一念之心體，凡聖不二，具十界十如是之法，諸佛與眾生之性無有差別也。二、佛無差別，謂十方諸佛了悟十界十如是之法而成正覺。即是悟本心之所具，悟眾生之所迷。迷悟因果雖殊，而其體無有差別也。三、眾生無差別，謂九界眾生各具十界十如是之法，諸佛之所悟與本心之所具，其體無有差別也。華嚴經曰：「心佛及眾生，是三無差別。」</p>

**來源：佛光大辭典**

<p>指心、佛、眾生三種平等無差別。又作三法無差、三三平等觀。即： (一)心無差別，謂一念之心體，凡聖不二，具足十界十如是之法，而與諸佛、眾生之性無有差別。(二)佛無差別，謂十方諸佛了悟十界十如是之法而成正覺，即是悟本心之所具、悟眾生之所迷；迷悟雖殊，而其體無有差別。(三)眾生無差別，九界眾生各具足十界十如是之法，諸佛之所悟與本心之所具，其體無有差別。密教則以我、佛、眾生之三密相望，而觀三三平等無有差別，稱為三三平等觀。此外，佛法僧、身語意亦為三法平等；一而無量，無量而一，終不雜亂，亦是三法無差別。（參閱‘三平等觀’54 2）</p>
