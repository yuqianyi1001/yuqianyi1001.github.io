---
title: 迦葉佛
source: deerpark.app
---

**來源：陳義孝佛學常見辭彙**

<p>華譯為飲光，是七佛中的第六尊佛。</p>

**來源：三藏法數**

<p>迦葉，梵語具云迦葉波，華言飲光。謂身光顯赫，能飲蔽一切光明故也。人壽減至二萬歲時，出世成佛。</p>

**來源：丁福保佛學大辭典**

<p>【佛名】於現世界人壽二萬歲時出世而成正覺，釋迦佛以前之佛也。過去七佛之一。見法苑珠林八，佛祖統紀三十。</p><p>菩薩名。涅槃經三曰：「爾時眾中，有一菩薩摩訶薩。本是多羅聚落人也，姓大迦葉，婆羅門種。年在幼稚，以佛神力，即從座起。偏袒右肩，遶百千匝，右膝著地，合掌向佛，而白佛言：世尊！我於今者，欲少咨問。」</p>

**來源：佛光大辭典**

<p>梵名Kāśyapa Buddha  。又作迦葉波佛、迦攝波佛、迦攝佛。意譯作飲光佛。乃釋尊以前之佛，為過去七佛中之第六佛，又為現在賢劫千佛中之第三佛。傳說為釋迦牟尼前世之師，曾預言釋迦將來必定成佛。依長阿含卷一大本經載，迦葉佛出世于賢劫中，其時人壽二萬歲。姓迦葉，于尼拘律樹（巴nigrodha  ）下成佛，有弟子二萬人，而以提舍（巴Tissa  ）及婆羅婆（巴Bhāradvāja  ）二人為高足，執事之弟子名善友（巴Sabbamitta  ）。父名梵德（巴Brahmadatta  ），婆羅門種；母名財主（巴Dhanavatī  ）。有子名集軍。其時之王名汲毗（巴Kiki  ），其所治之城名波羅□（梵Bāraṇasī  ，巴同）。又四分律比丘戒本所載（大二二·一○二二下）：‘一切惡莫作，當奉行諸善；自淨其志意，是則諸佛教。’即迦葉佛所說之戒經。﹝增一阿含經卷四十五、北本大般涅經卷三、佛名經卷八﹞（參閱‘迦葉’3969 ）</p>
