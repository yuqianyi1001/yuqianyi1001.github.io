---
title: 金色女
source: deerpark.app
---
### 佛光大辭典

佛世時波羅奈國王之女。據經律異相卷三十四載，王之夫人生一女，身黃金色，頭發紺青。年十六，父母欲為之求婿，女言須得身相與其相同者；然于該國中覓索不得。時佛在舍衛國，舍衛國商人至波羅奈國，言國中有其人。王聞而歡喜，使商人迎其人。商人即作書與佛，說此女端正無比，願佛娶之。時佛在o洹精舍，為數千比丘說法，持書人直至佛所呈書。佛陀預知書中所說，取而裂之，並作書報知金色女，說無常生死之苦。女得書後，深自思惟，即得五神通，遂至佛所禮敬。



### 丁福保佛學大辭典

【人名】波羅奈國王夫人生一女，身黃金色，頭髮紺青，時年十六，父母欲為求婿，女言，為我求婿，須得身相與我同者。於國中索之不得。佛時在舍衛國，舍衛國賈人至波羅奈，言國中有其人。王聞之喜，使賈人作書迎其人。賈人即作書與佛，說此女端正無比，言欲為佛娶之之意。佛時在祇洹，為諸比丘數千人說法。持書人，直至佛所呈書。佛豫知書所說，取而裂之，作書報金色女，說無常生死之苦。女得書思惟，即得五神通，直至佛所禮敬。見經律異相三十四。

參照：<a href="/dict/我">我</a>



