---
title: 攝善法戒
source: deerpark.app
---
### 佛光大辭典

梵語kuśala-dharma-saṃgrāhaka-śīla。誓願實踐一切善法之戒。為三聚淨戒之一。又作受善法戒、攝持一切菩提道戒、接善戒。即修習諸善，以一切善法為戒者。釋門歸敬儀卷上謂此戒勤修善法，為報身之因。﹝菩薩地持經卷四、成唯識論卷九﹞（參閱‘三聚淨戒’665）



### 三藏法數

攝善法戒者，所行之行，能攝一切善法也。謂身口意所作善法及聞思修三慧，布施等六度之法，無不聚攝，故名攝善法戒。（三慧者，一聞慧，謂聞法而生智慧也；二思慧，謂思惟而生智慧也；三修慧，謂修習而生智慧也。六度者，一布施、二持戒、三忍辱、四精進、五禪定、六智慧也。）



### 法相辭典

★瑜伽四十卷二頁雲：攝善法戒者：謂諸菩薩、受律儀戒後、所有一切為大菩提由身語意積集諸善、總說名為攝善法戒。此復雲何？謂諸菩薩、依戒、住戒，于聞、于思、于修止觀，于樂獨處，精勤修學。如是時時于諸尊長，精勤修習合掌起迎問訊禮拜恭敬之業；即于尊長勤修敬事。于疾病者，悲愍殷重，瞻侍供給。于諸妙說，施以善哉。于有功德補特伽羅，真誠贊美。于十方界一切有情一切福業，以勝意樂、起淨信心、發言隨喜。于他所作一切違犯，思擇安忍。以身語意已作未作一切善根、回向無上正等菩提。時時發起種種正願。以一切種上妙供具、供佛法僧。于諸善品，恆常勇猛精進修習。于身語意，住不放逸。于諸學處，正念正知。正行防守，密護根門。于食知量。初夜後夜、常修覺悟。親近善士，依止善友。于自愆犯，審諦了知，深見過失。既審了知深見過已；其未犯者、專意護持；其已犯者、于佛菩薩同法者所、至心發露，如法悔除。如是等類所有引攝護持增長諸善法戒，是名菩薩攝善法戒。

★二解　無性釋七卷十一頁雲：攝善法戒、能令證得力無畏等一切佛法。又雲：攝善法戒者：謂正修集力無畏等一切佛法。



### 陳義孝佛學常見辭彙

三聚淨戒之一。見三聚戒條。



### 丁福保佛學大辭典

【術語】又作接善戒。三聚淨戒之一。攝一切之善法而使行於吾身為戒者。



