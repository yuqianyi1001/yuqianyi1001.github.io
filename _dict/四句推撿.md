---
title: 四句推撿
source: deerpark.app
---
### 佛光大辭典

系中論卷一所用以推證諸法不生不可得之四句。即以自因、他因、共因、無因等四句推撿有為法，以證諸法之不生不可得之理。譬如夢為蝴蝶，此夢中之蝶，若由自生，則無夢，蝶亦可自生；若由他夢而生，則夢中應常生蝶；若由蝶之自因與夢之他因二者俱生，則自他各無生因，故亦無可相合而生蝶；若非自、他而生，則如虛空，並無自、他而可常生蝴蝶。如此可推諸法為不生不可得。中論卷一（大三○·二中）：‘諸法不自生，亦不從他生，不共不無因，是故知無生。’



### 丁福保佛學大辭典

【術語】以自因他因共因無因之四句，推撿有為法，以證諸法之不生不可得也。例如夢為蝴蝶，此夢中之蝶，若由自生，則無夢，蝶可自生，若由他夢而生，則夢常生蝶，若蝶之自因與夢之他因，自他俱生，則自他各無生因，何由相合得生，若無自他而生，則如虛空，並無自他，可常生蝴蝶。如是而推諸法便為不生不可得也。中論一曰：「諸法不自生，亦不從他生。不共不無因，是故知無生。」



