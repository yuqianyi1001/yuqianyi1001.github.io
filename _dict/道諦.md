---
title: 道諦
source: deerpark.app
---
### 佛光大辭典

梵語mārga-satya，巴利語 magga-sacca。又作道聖諦（梵mārgārya -satya ）、趣苦滅道聖諦、苦滅道聖諦、苦出要諦。為佛教基本教義‘四聖諦’之一。道諦，即指欲達苦滅之境而依之修行的八正道。據中阿含卷七分別聖諦經載，所謂苦滅道聖諦，即正見、正志、正語、正業、正命、正方便、正念、正定等八正道。

有關道諦之內容，諸經論所述不一，于原始佛教之根本聖典阿含經中，系以八正道為道諦，一般亦多採用此說；另如大智度論卷十九、成實論卷二‘四諦品’、四諦論卷四分別道諦品之說，則為廣義之看法，包括三十七覺支，即：四念住、四正斷、四神足、五根、五力、七覺支、八聖道支等。

關于道諦之自性，各論書與諸部派之間頗有異說，據大毗婆沙論卷七十七之說：(一) 阿毗達磨諸論師多以有學法與無學法為道諦。(二)譬喻論師以奢摩他（梵samatha  ，止）與毗缽舍那（梵vipaśyanā  ）為道諦。(三)分別論者以有學法之八正道為道，亦為道諦，其餘之有學法及一切無學法僅為道，而非道諦。(四)說一切有部之大論師妙音（梵Ghoṣa  ）及如是說者認為用以對治墮于自相續或他相續的五蘊之法，或用以對治有情數及無情數的諸蘊之法，皆為道，亦為道諦。

此外，唯識家以道諦配于七真如中之正行真如，並以遍、依、圓等‘唯識三性’來解說道諦之相：(一)知道，又作遍知道，即能了知遍計所執之無體。(二)除道，又作永斷道，即能斷盡由各種外在因緣而生起（依他起）之假法。(三)證得道，又作證道，即能體證人空、法空二空之理。﹝增一阿含經卷十七、法蘊足論卷六聖諦品、三無性論卷上、成唯識論卷八、大乘義章卷三本﹞（參閱‘四諦’1840）



### 三藏法數

道即能通之義。謂聲聞之人，諦審戒定慧之道，實能通到涅槃，故名道諦。（梵語涅槃，華言滅度。）

道即戒定慧之道。謂此教三乘用觀巧故，審實所破之集，能破之道，同一真空，無有二相，故名道諦。

謂此教菩薩，諦審無量道法，實能自利利他，故名道諦。

謂此教菩薩，諦審一切諸法，皆即中道，離邊邪見，實無煩惱之惑可斷，亦無菩提之道可修，故名道諦。



### 法相辭典

★瑜伽六十四卷十頁雲：雲何道諦？謂資糧道、若方便道、若清淨道、如是一切、總略為一，說名道諦。世尊就勝，依能攝受沙門果證，但略顯示八聖支道、名為道諦。資糧道者：有十三種。如聲聞地已說應知。方便道者：若就最勝；謂于暖頂忍世第一法位中所有一切諸念住等菩提分法。清淨道者：謂于見道修道究竟道中，即彼所攝所有一切菩提分法。究竟道中所有能引諸功德道、彼亦皆入道諦數中。又諸菩薩方便道者：謂六波羅蜜多所攝。清淨道者：謂般若波羅蜜多所攝。此約最勝說。非不一切菩提分法，皆遍修習。

★二解瑜伽六十六卷三頁雲：復次若能證解第一義諦所有正見，及正見為先、一切聖道；是名道諦。復次欲令于苦，遍知；于集，永斷；于滅，作證；于道，修習；故略建立諸聖諦相。若廣建立；當知其相、無量無邊。又六十八卷二頁至五頁廣釋。

★三解雜集論八卷十七頁雲：雲何道諦？謂由此道故；知苦、斷集、證滅、修道、是略說道諦相。今于此中、依四聖諦，以其作用，顯道體相。如彼卷十七頁至十卷十六頁廣釋。



### 陳義孝佛學常見辭彙

四諦之一。見四諦條。



### 丁福保佛學大辭典

【術語】四諦之一。無漏之三學可以到涅槃之正道也。此道諦為因，滅諦為果，滅諦者，涅槃也。是為出世間之因果。



