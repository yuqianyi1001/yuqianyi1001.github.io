---
title: 百丈三日耳聾
source: deerpark.app
---

### 丁福保佛學大辭典

【公案】百丈再參馬祖之頃，祖見丈來。拈禪床角頭拂子竪起。丈云：即此用，離此用。祖掛拂子於舊處。侍立片時，祖曰：你已後將什麼為人？丈掛拂子於舊處。祖即振威一喝，丈大悟。後來謂黃檗云：我當時被馬祖一喝，直得三日耳聾。黃檗不覺悚然吐舌。見傳燈錄六，百丈傳，會元三大智章。


