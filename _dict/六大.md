---
title: 六大
source: deerpark.app
---

### 陳義孝佛學常見辭彙

又名六界，即地、水、火、風、空、識。此六法周遍於一切法界，以造作有情與非情，故名為大。非情是五大所造，有情是六大所成。



### 丁福保佛學大辭典

【名數】又曰六界。地水火風空識也。此六法周徧一切法界，而造作有情非情，故名為大。蓋非情為五大所成，而有情為六大所成也。此六大之義，雖涉于顯密而說之。然顯教之義，以欲知六大假和合而成一身，能成之六大，所成之一身，皆是生滅無常之假法而說之也。仁王經觀空品曰：「色受想行識空，十二入十八界空，六大法空。」同受持品曰：「比丘比丘尼，修行十善，自觀己身地水火風空識分分不淨。」大般若經二百七十三曰：「一切智智清淨，故地界清淨。一切智智清淨，故水火風空識界清淨。」瓔珞本業經上曰：「六大識空四大，一切法無自相無他相，如虛空故。」天台仁王經疏中曰：「阿含云：六王諍大，地謂我能載，水云能漂潤，火云能燒照，風云能生動，空云能容受。識云若無我者，色則敗壞，五雖大而識為王。故云：四大圍空，識居其中也。」

【名數】有三種：一、小乘之說。地水火風空識也，此因示人空，而分析一有情為六大者。中阿含四十七多界經，所說六界是也。俱舍論一曰：「六界是諸有情生所依。」二、大乘因示法空故說六大。是名徧到空。仁王經上曰：「色受想行識空，十八界空，六大法空，四諦十二因緣空。」同天台疏中曰：「六大名徧到空，阿含云：六王諍大，地云我能載，水云能漂潤，火云能燒照，風云能生動，空云能容受，識云若無我者色則敗壞。五雖大而識為主，故云四大圍空識居中也。」菩薩處胎經地神品亦有此說。三、密教因示諸法本不生之實體，故說六大。亦地水火風空識也。此六法本來自爾有實體，有實形，周徧法界，圓滿十方而不生不滅者也。參照六大條。

參照：<a href="/dict/六大">六大</a>



### 佛光大辭典

梵語ṣaḍ-dhātu。指六根本原素。又作六界。即地（梵pṛthivī  ）、水（梵ap  ）、火（梵tejas  ）、風（梵vāyu  ）、空（梵ākāśa  ）、識（梵vijñāna  ）等之總稱。以其為構成有情無情世間之要素，且遍滿一切法界，故稱為大。據俱舍論卷一載，地、水、火、風等四大系能造之四大種，為所有物質之所依；空大（空界）系指內外之間隙，亦為能生長之因；識大（識界）系指諸有漏識，為有情生存之所依。前五大屬色法（物質），後一大則屬心法（精神）之範疇。大佛頂首楞嚴經卷三以此六大加根大，合為七大。

密教以此六大為萬有之本體，而立‘六大體大’、‘六大緣起’之說。即六大遍滿全宇宙，一塵一毛亦具六大，萬有一切皆由六大所造。自‘遍’之觀點而言，稱六大；從一切事物之‘所依’而言，稱體大。此六大互具其他，互遍不礙，是為六大無礙。每一大皆具其他五大而互遍者，是為異類無礙；甲之六大與乙之六大等，如地與地無礙而互具互遍者，是為同類無礙。例如，物無非是心，心不外是物，此為異類無礙之義；成佛之六大亦即地獄之六大，此為同類無礙之義。上述異類、同類互具互遍之六大為萬有之本體，乃本來宛如之法爾之六大，此法爾之六大依因緣而現出森羅萬象者，即稱隨緣之六大。依六大論萬有緣起者，即稱六大緣起。但法爾即隨緣，隨緣即法爾，故于現前之事實上說萬象即實在。又六大可由色、形或作用（列表于後）等義來區分，前五大是色法、理，屬胎藏界；識大是心法、智，屬金剛界，但此兩部（金剛界與胎藏界）二而不二。此外，六大亦可造作四種法身、三種世間等，故有六大法身之說，此乃顯示一切凡聖皆由六大所成，皆具性德，故可‘即身成佛’。

﹝金剛頂經卷一、大日經卷五秘密漫荼羅品、法蘊足論卷十、大毗婆沙論卷七十五、五輪九字明秘密釋﹞


