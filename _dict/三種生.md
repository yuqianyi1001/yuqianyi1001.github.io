---
title: 三種生
source: deerpark.app
---

**來源：丁福保佛學大辭典**

<p>【名數】溈仰宗之靈祐，依楞嚴經而揭三種生，以提撕學者：一、想生，對於塵境而妄想之能思心也。二、相生，識情所思一切境界之相也。三、流注生，識塵和合，念念相續之一切煩惱也。吾等無始以來以此三者，污清淨之鏡智。人天眼目四曰：「師一日謂仰山曰：吾以鏡智為宗要，出三種，所謂想生相生流注生。楞嚴經曰：想相為塵，識情為垢，二俱遠離則汝法眼應時清明。云何不成無上知覺？（己上經文）想生即能思之心雜亂，相生即所思之境歷然，微細流注俱為塵垢。若能淨盡，方得自由。」（經文之當意以想相二字示六境，識情二字示六識與六根）。</p>
