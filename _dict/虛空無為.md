---
title: 虛空無為
source: deerpark.app
---

**來源：法相辭典**

<p>★顯揚十八卷十六頁雲：虛空無為者：由心所緣、境相相似，故立為常。非緣彼心、緣彼境界、有時變異故。</p>

**來源：三藏法數**

<p>虛空即無礙之義。謂真空之理，不為惑染之所障礙，故名虛空無為。</p>

**來源：丁福保佛學大辭典**

<p>【術語】三無為之一。有部宗所立有二虛空，一有為虛空，二無為虛空也。凡現於無色像所者，是有為虛空，本來常空者無為虛空也。有為虛空者有分限，有生滅，屬於眼識之所見。因是稱此為空界之色，為五蘊中色蘊之所攝，六大中空大之所攝。是有為無常也。無為虛空者，無限無際，真空寂滅、離一切之障礙，一切有礙之物體得自在行動於其中者。是屬於意識之所緣，為三無為中之虛空無為。世所謂為虛空者，即空界之色。有為虛空也。空界之色，其體性雖不障礙他法，然為他法障礙，現障礙於他有形物體而其體即滅，因此而名為有為。若實之虛空，離於能礙所礙，亦周徧於有形之物體中，常恒不變，是為無為法，以無障礙解虛空之義。俱舍論一曰：「虛空但以無礙為性。由無礙故，色於中行。」正理論一曰：「虛空容受色等有為。」俱舍光記一曰：「空界色，雖非能礙，而是所礙，被餘色礙而開避故其體不生。世言虛空者，於空界色說虛空聲。」又曰：「空界復由虛空得有。」大乘義章二曰：「如毘曇。虛空有二：一者有為，二者無為。」</p><p>大乘六無為之一。唯識論立六種無為，以彼有部所立虛空無為，非實有之法，于佛證得之法性上為六無為相中之一相。法性之體，離諸之障礙，故名之為虛空無為，非別有容受萬物之無為虛空也。因而依有部則虛空之語，直指大虛空，依唯識則一者喻語，法性之無為，似大虛空，故名虛空。一者法性，即為虛為空，故名虛空。見唯識論二、同述記二末。</p>

**來源：佛光大辭典**

<p>梵語ākāśāsaṃskṛta。(一)小乘說一切有部所立‘三無為’之一。虛空，即無礙；無為，指離因緣造作，不為生、住、異、滅四相所遷之實在法。虛空無為，謂真空之理不為惑染所障礙；即以無礙為性，容受萬物而遍滿一切處。﹝俱舍論卷一、俱舍論光記卷一、俱舍論寶疏卷一﹞</p><p>(二)大乘唯識宗所立‘六無為’之一。謂真如離各種障礙，猶如虛空，故稱虛空無為。成唯識論立六種無為，以彼有部所立之虛空無為，非實有之法，于佛證得之法性，為六無為相中之一相。法性之體，離諸障礙，稱為虛空無為，非別有容受萬物之無為虛空。故依有部之說法，則虛空之語直指大虛空。依唯識之說，認為一者喻語，以法性之無為，似大虛空，故稱虛空；一者法性即為虛空，故稱虛空。﹝成唯識論卷二、大乘百法明門論疏卷上﹞</p>
