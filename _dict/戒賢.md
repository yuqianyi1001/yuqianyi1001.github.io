---
title: 戒賢
source: deerpark.app
---

**來源：丁福保佛學大辭典**

<p>【人名】天竺摩竭陀國，那爛陀寺之住僧。護法菩薩之弟子，玄奘三藏之師。梵名尸羅跛陀羅，Śīlabhadra（西域記八作尸羅跛陀羅慈恩寺傳十作尸羅跛陀），師為三摩咀吒國王族，婆羅門種也，少好學，有風操，遊諸印度。求詢明哲，至摩竭陀國，那爛陀僧伽藍，遇護法菩薩，聞法信悟，而請出家，既極至理，名聲遠聞。見西城記八。那爛陀寺眾僧，得玄奘法師使參正法藏，即戒賢法師也。眾共尊重，不言其名，號為正法藏，正法藏悲泣，說三年前之靈夢，示豫知法師之來，行師弟之禮。見慈恩傳三。</p>

**來源：佛光大辭典**

<p>梵名Śīlabhadra  。音譯屍羅跋陀羅。西元六七世紀間，大乘佛教瑜伽行派論師，為印度摩竭陀國那爛陀寺之住僧。系東印度三摩爝腹（梵Samataṭa  ）之王族，屬于婆羅門種姓。少好學，遊歷諸方，訪求明哲，至那爛陀寺遇護法菩薩，聞法信悟而出家。年三十，即以論退南印一大外道，獲王嘉賞，為建伽藍。</p><p>師長期主持那爛陀寺，弘傳唯識教義。其依解深密經、瑜伽師地論等，將佛教判為有、空、中三時，主張五種姓說。玄奘西遊時，師年已百餘，時為那爛陀寺大長老，玄奘師事之，且傳習其法。彼時，眾共尊師，不直呼其名，而美稱為‘正法藏’。﹝華嚴經探玄記卷一、大乘起信論義記卷上、大唐西域記卷八、卷十、大慈恩寺三藏法師傳卷三、卷七﹞</p>
