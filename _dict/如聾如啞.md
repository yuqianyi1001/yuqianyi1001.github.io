---
title: 如聾如啞
source: deerpark.app
---

### 丁福保佛學大辭典

【譬喻】華嚴頓教之座，舍利弗等聲聞，有耳不得聞圓頓之教，故謂之如聾，有眼不得見舍那之身，而不能讚一語，故謂之如啞。六十華嚴經四十四曰：「爾時諸大聲聞舍利弗目犍連，（中略）富樓那彌多羅尼子，如是等諸大聲聞，在祇洹林，而悉不見如來自在如來莊嚴。（中略）所以者何？無明障曀覆淨眼故。」文句四引此文曰：「此即如聾如啞之文。」妙玄十曰：「若華嚴正隔小明大，於彼初分永無聲聞，後分則有。雖復在座如聾如啞，非其境界。」文句六曰：「諸大乘經華嚴等明麤妙相隔，二乘不聞不解，如啞如聾。」



### 佛光大辭典

又作如聾如盲。據六十華嚴經卷四十四載，佛陀為教化大菩薩而說華嚴經教時，舍利弗等聲聞雖列席在座，然不了解佛陀高遠之教說，如聾如啞；以其有耳卻不得聞圓頓之教，故稱如聾；有眼卻不得見如來莊嚴之身，而未能贊嘆，故稱如啞（如盲）。以之譬喻聲聞、緣覺二乘之人，對大乘菩薩圓頓之教說難以理解。﹝舊譯華嚴經性起品、新譯華嚴經出現品、華嚴五教章卷下﹞


