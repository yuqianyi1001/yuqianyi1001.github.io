---
title: 四正斷
source: deerpark.app
---

### 法相辭典

★瑜伽二十九卷四頁雲：如是四種亦名正斷：一名律儀斷，謂于已生惡不善法為令斷，故生欲策勵，乃至廣說。二名斷斷，謂于未生惡不善法為不生，故生欲策勵，乃至廣說。由于已生惡、不善事應修律儀令其斷滅，不應忍受，由是因緣名律儀斷。于其未生惡、不善事為欲令彼不現行斷，為欲令彼不現前斷，為斷故斷，故名斷斷。三名修斷，謂于未生一切善法為令生故，廣說乃至策心、持心，由于善法數修數習，先所未得能令現前，能有所斷，故名修斷。四名防護斷，謂于已生一切善法為欲令住，廣說乃至策心、持心，由于已得已現在前諸善法中，遠離放逸，修不放逸，能令善法住不忘失修習圓滿，防護已生所有善法，能有所斷故，名防護斷。

★二解　顯揚二卷十頁雲：四正斷者，廣說如經：一、已生惡不善法為令斷故，生欲、策勵，發起正勤、策心、持心。已生者，謂粗纏所攝；惡不善法者，謂能起惡行欲界煩惱及隨煩惱。惡、不善義已如前說。為令斷故者，謂修彼對治令微薄故。生欲者，謂起證斷樂。欲策勵者，謂不忍受惡及歸趣斷故。發起正勤者，謂多種堅固修彼對治。此上三句顯不定地中聞思兩慧下品對治。策心者，謂修彼對治，修慧現行。若心沉沒，煩惱染污，策心令舉故。持心者，謂即此對治現行之時，若心浮舉，煩惱染污，持心令下故。二、未生惡不善法為不生故，乃至廣說。未生者，謂增盛隨眠所攝，能起粗纏之因。為不生故者，謂令粗纏不現行故。生欲者，謂起為證不現行。欲策勵者，謂由不忘住，為令不現行，善住念故，發起正勤、策心、持心，皆如前說。三、未生善法為令生故，乃至廣說。未生者，謂所未得。善法者，謂聞思修所生三慧。由無過義，故名為善。為令生故者，謂令彼得故生。欲者，謂起證得。欲策勵者，謂求彼攝受正方便故。發起正勤者，謂長時殷重，多堅修習。此上三句顯得不定地對治，惡不善法聞思兩慧所攝善法。策心、持心者，謂為得修慧故。餘如前說。四、已生善法令住、令不忘、令修滿、令倍修、令增長、令廣大，生欲策勵，乃至廣說。已生者，謂已得故令住者謂聞慧。令不忘者，謂思慧。令修滿者，謂修慧。此上三句顯唯守護已所得善，令倍修、令增長、令廣大者。如其次第，不唯于彼生知足故。生欲者，謂起證得欲。餘如前說。

★三解　辯中邊論中卷十二頁雲：已說修念住，當說修正斷。頌曰：已遍知障治，一切種差別，為遠離修集，勤修四正斷。論曰：前修念住，已能遍知一切障治品類差別。今為遠離所治障法，及為修集能對治道，于四正斷精勤修習。如說已生惡不善法為令斷故。乃至廣說。

★四解　雜集論十卷三頁雲：四正斷所緣境者，謂已生未生所治能治法。初正斷，緣已生所治法為境，為斷已生惡不善法，樂欲生故。第二正斷，緣未生所治法為境。第三正斷，緣未生能治法為境。第四正斷，緣已生能治法為境。如經所說，應廣配釋：正斷自體者，謂精進；正斷助伴者，謂彼相應心心法等；正斷修習者，如經說生欲策勵，發起正勤策心持心。此中諸句顯修正勤及所依止。所依止者，謂欲樂欲，為先發精進故。正勤者，謂策勵等，于止舉舍相作意等中。若由止等相作意，不顧戀所緣境，純修習對治，爾時名策勵，為欲損減沉沒掉舉，發起正勤。所以者何？若沉沒隨煩惱生時，為損減彼故，以淨妙等作意策練其心。若掉舉隨煩惱生時，即以內證略攝門制持其心；爾時名為發起正勤，即為顯此損減沉掉善巧方便。故次說言策心持心。正斷修果者，謂盡棄舍一切所治，于能對治若得若增，是名修果。初、二正斷盡舍一切所治，如其所應，斷舍一切已生未生惡不善法故。第三正斷得能對治，能生未生諸善法故。第四正斷增能對治，已生善法令增廣故。

★五解　大毗婆沙論一百四十一卷一頁雲：四正斷者，一、于已生惡不善法為令斷故，生欲發勤攝心持心。二、于未生惡不善法為不生故，餘說如前。三、于未生善法為令生故，餘說如前。四、于已生善法為令安住，不忘倍修增廣故，餘說如前。然此正斷，或總為一，謂心所中一精進體：根中精進根，力中精進力，覺支中精進覺支，道支中正精進。或分為二，謂有漏、無漏。或分為三，謂下、中、上。或分為四，謂三界系及不系。或分為五，謂三界系及學、無學。乃至若以相續、剎那差別分別，則有無量。問：世尊何故于此義中開少合多，唯說四種？答：一精進體于剎那中作用不同，建立四種。謂于已生、未生惡法，斷及不生故。復于未生、已生善法生及增廣故。如燈一念，四用差別，謂燒炷、盡油、熱器、破，彼亦如是。問：法蘊等論，說斷已生惡不善法即具四種。謂于已生惡不善法為令斷故，生欲發勤攝持心者。彼斷已生惡不善位，亦能令彼惡不善法未生不生，復令善法未生得生已生住等，乃至說修已生善法令安住等亦具有四。謂于已生善法為令安住，不忘倍修增廣故。生欲發勤攝持心者，彼修已生諸善法位，亦能令彼惡不善法已生者斷，未生不生，復令善法未生者生。如是便成十六正斷。何故于此但說四耶？答：依修行者差別意樂，至加行位，故作是說。謂彼先時起一意樂，至加行位便具四種。如是依彼四種意樂，至加行位，故作是說。然加行時皆唯有四，不過四故，但說四種。如由意樂加行故說，如是由趣入加行故說，由依處?四正勝	★瑜伽二十九卷四頁雲：如是四種亦名正勝，謂于黑品諸法其未生者，為令不生；其已生者，為令斷滅，生欲、策勵、發勤、精進、策心持心，是二正勝。于白品諸法其未生者為欲令生，如前黑品廣說，應知是二正勝。

★二解　如四正斷中說。

★三解　法蘊足論三卷一頁雲：爾時世尊告芻眾：有四正勝，何等為四？謂有芻，為令已生惡不善法斷故，起欲、發勤、精進、策心持心，是名第一。為令未生惡不善法不生故，起欲、發勤、精進、策心持心，是名第二。為令未生善法生故，起欲、發勤、精進、策心持心，是名第三。為令已生善法堅住不忘，修滿倍增廣大智作證故，起欲、發勤、精進、策心持心，是名第四。又雲：雲何此四名為正勝？謂此四種無顛倒故，說名為正。有增上力，斷惡修善，故名為勝。復次此四平等，非不平等，實故諦故，如正理故，無顛倒故，說名為正。增故上故，最故妙故，具大功能，故名為勝。復次四正勝者，是假建立，名想言說，謂為正勝。過伽沙佛及弟子皆共施設如是名故。復次四正勝者，為斷已生惡不善法，生起諸欲，發勤精進，策心持心；為令未生惡不善法得不生故，生起諸欲，發勤精進，策心持心；為生未生諸善法故，生起諸欲，發勤精進，策心持心，為令已生善法堅住不忘，修滿倍增廣大智作證故，生起諸欲，發勤精進，策心持心。具如是能，故名正勝，亦名正斷，斷懈怠故。如彼卷一頁至十四頁雲廣釋。

★p0424　四正勤　瑜伽十四卷七頁雲：又有四種欲勤為先，觀察過患及與對治。以為依止，能斷現行諸不善法，及斷彼系，能得善法，及能增長。



### 三藏法數

﹝出雜阿含經﹞ 〔一、斷斷〕，謂所起惡不善法，斷已復生，更須精進攝受，令不生起；斷而又斷，是名斷斷。 〔二、律儀斷〕，謂堅持戒律，慎守威儀，斷一切惡，是名律儀斷。 〔三、隨護斷〕，謂於無漏真實三昧相中，隨順守護，不令退沒，是名隨護斷。（無漏者，不漏落生死也。梵語三昧，華言正定。） 〔四、修斷〕，謂已起善法，增益修習，令其生長；諸不善法自然斷除，是名修斷。



### 丁福保佛學大辭典

【名數】見四正勤條。

參照：<a href="/dict/四正勤">四正勤</a>

一斷斷，於所起之惡法斷之又斷，故名斷斷。二律儀斷，堅持戒律慎守威儀。不令惡起，故名律儀斷。三隨護斷，於無漏之正道隨順守護使不退沒，令惡法不起，故名隨護斷。四修斷，能修作正道。令其生長而斷除諸惡，故名修斷。見雜阿含經三十一。梵Samyakprahāna（MV．３９）。


