---
title: 五怖畏
source: deerpark.app
---

**來源：法相辭典**

<p>★瑜伽四十七卷十七頁雲：勝解行住，未能超越五種怖畏。謂不活畏，惡名畏，死畏，惡趣畏，處眾怯畏。</p>

**來源：三藏法數**

<p>﹝出百法論鈔并毗婆沙論﹞ 〔一、不活畏〕，謂初學菩薩，雖行布施之行，而不能盡己所有，又恐自己不能過活，是名不活畏。 〔二、惡名畏〕，謂初學菩薩，雖欲與眾生同事而攝化之，入諸酒肆等，恒懼譏謗，不得似大菩薩安行自若，是名惡名畏。（同事者，同其所作，即酒肆等事也。若大菩薩證果之後，以同事攝諸眾生，逆行順化，屠坊酒肆，無往不可，所以安行自若也。） 〔三、死畏〕，謂初學菩薩，雖欲運廣大心，內外俱施，然有時施以財物，而於身命顧惜，不能自捨，是名死畏。（內外施者，內則身命等，外則財物等也。） 〔四、惡道畏〕，謂初學菩薩，懼生惡道，於不善法分別對治，令其不生，是名惡道畏。 〔五、大眾威德畏〕，謂初學菩薩，或於王庭執理之處，或於善解法義人前，申宗敵論，唯恐有失，是名大眾威德畏。</p>

**來源：丁福保佛學大辭典**

<p>【名數】初學之菩薩，有五怖畏：一、不活畏，行布施者，恐己不能過活，而不能盡所有。二、惡名畏，恐已惡名，不能為和光同塵之行。三、死畏，雖發廣大之心，然恐死而不能捨身命。四、惡道畏，恐己墮於惡道，而對治不善法。五、大眾咸德畏，恐眾多之人或威德之人，不能於其前為獅子吼。</p>

**來源：佛光大辭典**

<p>五種之怖畏。怖畏，梵語 vibhīṣaṇa。(一)見道以前之人所起之五種怖畏。又作五恐怖、五怖、五畏。即：(一)不活畏，又稱不活恐怖。謂初學者雖行布施，但因恐懼自己不能過活之故，常積聚資財，未能盡施所有。(二)惡名畏，又稱惡名恐怖。謂初學者為度化眾生而同入酒肆等處，然未能安行自若，猶懼他人之譏謗。(三)死畏，又稱死恐怖、命終畏。謂雖起廣大之心而施與財物等，但仍怖死，故未能舍身。(四) 惡道畏，又稱惡趣恐怖、惡趣畏、墮惡道畏。謂恐懼造作不善業而墮于惡道，故恆處于怖畏中。(五)大眾威德畏，又稱眾中恐怖、大眾畏、處眾怯畏。謂于王廷執理之處或善解法義之威德大眾前，恐懼自己言行有失，而不能于其前為獅子吼。此五種怖畏，于入初地時即遠離之。﹝雜阿含經卷二十六、舊華嚴經卷二十三、新華嚴經卷三十四、大乘理趣六波羅蜜多經卷九、十誦律卷五十二、大毗婆沙論卷七十五、法華經玄義卷四上﹞</p><p>(二)當來世所起之五種怖畏。又稱五恐怖。即：(一)不修身戒心慧，亦不能度他人修之。(二)復蓄沙彌，而未能令彼修身戒心慧。(三)為他人所依止，而未能令彼修身戒心慧。 (四)與淨人沙彌同住而不知三相，掘地斷草，用水灌溉。(五)念誦三藏而前後雜亂。﹝十誦律卷四十九、四分律刪繁補闕行事鈔卷上一之三﹞</p><p>(三)得一切智菩提心時所遠離之五種怖畏。即：(一)不為一切三毒之火所燒，(二)不為五欲之毒所中，(三)不為惑之刀所傷，(四)不為有之流所漂，(五)不為諸覺觀之煙所燻害。﹝大方廣佛華嚴經普賢行願品第三十六﹞</p>
