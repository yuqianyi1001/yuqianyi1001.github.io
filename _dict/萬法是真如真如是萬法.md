---
title: 萬法是真如真如是萬法
source: deerpark.app
---

**來源：丁福保佛學大辭典**

<p>【術語】以大乘至極之義，說萬法之性相也。萬法指染淨之諸法，真如指離染淨之一味實體，真如之體如水，萬法之相如波，波之性即水，萬法之性即真如，水隨緣而生波之相，真如之體應緣而現萬法之相。淨名經曰：「萬法即真如，由不變故。真如是萬法，由隨緣故。」金錍論曰：「故子應知，萬法是真如，由不變故。真如是萬法，由隨緣故。子信無情無佛性者。豈非萬法無真如耶？」</p>
