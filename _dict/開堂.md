---
title: 開堂
source: deerpark.app
---
### 佛光大辭典

禪林用語。原為古代譯經院之儀式，每年聖誕（皇帝生日）日，必譯新經上進，以祝聖壽。前兩月時，諸官皆會集以觀翻譯；又于前一月，譯經使、潤文官再度會集，以新經上進，均稱開堂。其後，轉指新任命之住持，于入院之時，開法堂宣說大法，此為禪剎之重要行事。其時，亦祈禱國泰民安、聖壽無疆，故亦稱開堂祝壽、開堂祝聖、祝國開堂。

開堂之儀式，先禮請德識卓越之僧一人任白椎師，迎至法座東單之上位，是為照鑑開堂之師。官員等則對面而坐。其次迎引住持，先呈公文，舉法語畢，維那宣讀諸疏。其後住持乃舉手指法座，宣說法語，又登座拈香祝聖，帝師及官員等亦一一拈香畢，白椎師鳴椎一下雲（d續一一三·一一八下）：‘法筵龍象眾，當觀第一義。’住持乃提示宗綱，致謝官員、諸山等。白椎師復鳴椎唱：‘諦觀法王法，法王法如是。’其後住持以拄杖卓地一下，開始問話（問答折征）。問答畢，儀式即可結束。

又‘開堂和尚’為我國傳戒法會中重要執事之一，有關戒子之受戒儀規、生活禮儀規矩等，皆由開堂和尚教導。﹝祖庭事苑卷八、敕修百丈清規卷上住持章入院開堂祝壽條、禪林象器箋叢軌門﹞



### 丁福保佛學大辭典

【儀式】本為譯經院之儀式，每歲聖誕節，必譯新經上進，以祝聖壽。前兩月諸官集觀翻譯謂之開堂。今世宗門長老新住持，初演法，謂之開堂者基於此。見祖庭事苑八。



