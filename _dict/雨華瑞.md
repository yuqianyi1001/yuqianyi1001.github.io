---
title: 雨華瑞
source: deerpark.app
---

### 陳義孝佛學常見辭彙

法華六瑞之第三瑞，釋尊將要說法華經而入於三昧時，天空中如雨般落下四種的花，叫做雨花瑞。



**來源：三藏法數**

謂佛將說法華，故天雨四華，以表十住、十行、十回向、十地諸菩薩，當獲成佛之因，故名雨華瑞。經云：天雨曼陀羅等四華。是也。（十住者，發心住、治地住、修行住、生貴住、方便具足住、正心住、不退住、童真住、法王子住、灌頂住也。十行者，歡喜行、饒益行、無瞋恨行、無盡行、離癡亂行、善現行、無著行、尊重行、善法行、真實行也。十回向者，救一切眾生離眾生相回向、不壞回向、等一切佛回向、至一切處回向、無盡功德藏回向、隨順平等善根回向、隨順等觀一切眾生回向、真如相回向、無縛解脫回向、法界無量回向也。十地者，歡喜地、離垢地、發光地、焰慧地、難勝地、現前地、遠行地、不動地、善慧地、法雲地也。梵語曼阤羅，華言適意，又云白華。四華者，曼阤羅華、摩訶曼阤羅華、曼殊沙華、摩訶曼殊沙華也。）



### 丁福保佛學大辭典

【術語】釋尊將說法華經，入於三昧時，自天雨四種之華（如上所記），稱之為雨華瑞。法華六瑞之第三瑞也。法華經疏二曰：「據事而言，既說非常法，致感諸天供養。（中略）約理而談者，天者淨也。四眾封執之心既淨故，得聞經成佛。（中略）雨四華者，正表四眾成佛。」



### 佛光大辭典

又作雨花瑞。釋尊將說法華經而入于三昧時，從天降下曼陀羅花、摩訶曼陀羅花、曼殊沙花、摩訶曼殊沙花等四種花，此現象稱為雨華瑞。﹝法華經疏卷二﹞


