---
title: 曇無德部
source: deerpark.app
---

**來源：三藏法數**

（亦名曇摩鞠多），梵語曇無德，華言法密，密即隱覆之義；又云法藏，即四分律也。大集經云：我涅槃後，有諸弟子，受持如來十二部經，書寫讀誦，顛倒宣說，以倒說故，隱覆法藏，是為曇無德部。（四分律者，一比丘法、二比丘尼法、三受戒法、四滅諍法也。梵語涅槃，華言滅度。十二部經者，一契經、二重頌、三諷頌、四因緣、五本事、六本生、七希有、八譬喻、九論議、十自說、十一方廣、十二授記也。）



### 丁福保佛學大辭典

【流派】律宗五部之一。曇無德比丘之部宗也，佛滅後百年優婆毱多羅漢五弟子之一，於戒律藏建立一部，部名曰曇無德部。律名曰四分律。見曇摩毱多條。

參照：<a href="/dict/曇摩毱多">曇摩毱多</a>


