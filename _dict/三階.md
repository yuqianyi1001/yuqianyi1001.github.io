---
title: 三階
source: deerpark.app
---

**來源：丁福保佛學大辭典**

<p>【人名】自隋至唐初有所謂三階法者，為三階禪師信行所創。信行姓正氏，魏郡人，其母祈佛而生。四歲出家，八歲轉涉經論，後於相州法藏寺受具足戒，持戒嚴峻，四遠英達，皆造其門。隋開皇初，住真寂寺。撰對根起行，三階集錄等四十餘卷。智行兼備，時稱為四依之菩薩。其化大行。十四年寂，壽五十四。見續高僧傳十四。</p>
