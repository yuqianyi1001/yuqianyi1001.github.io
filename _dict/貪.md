---
title: 貪
source: deerpark.app
---
### 佛光大辭典

梵語lobha，rāga 巴利語同；或梵語abhidhyā，巴利語abhijjhā。俱舍七十五法之一，唯識百法之一。欲求五欲、名聲、財物等而無厭足之精神作用。即于己所好之物，生起染污之愛著心，引生五取蘊而產生諸苦。又作貪欲、貪愛、貪著。略稱欲、愛。俱舍論卷二十廣引諸經，謂緣五欲之境而起貪欲，纏縛其心，故稱欲軛。書中又舉出欲貪、欲欲、欲親、欲愛、欲樂、欲悶、欲耽、欲嗜、欲喜、欲藏、欲隨、欲著等十二項冠有‘欲’字之異稱。據瑜伽師地論卷五十五載，貪系由取蘊、諸見、未得境界、已得境界、已受用之過去境界、惡行、男女、親友、資具、後有及無有等十事而生，經由以上十事所生起之貪，依序稱為事貪、見貪、貪貪、慳貪、蓋貪、惡行貪、子息貪、親友貪、資具貪、有無有貪。俱舍論卷二十二將貪分為四種；顯色貪、形色貪、妙觸貪、供奉貪，可修各種不淨觀以對治之。

貪通于三界，其中，欲界之貪，稱為欲貪，其性不善，為十惡、五蓋、三不善根之一；色界、無色界之貪，稱為有貪，其性有覆無記（能障覆聖道之染污性，然因其過甚輕，作用極弱，故不會招感果報），與欲貪共為六根本煩惱、十隨眠、九結之一，又其性非猛利，故為五鈍使之一。說一切有部以貪為‘不定地法’之一，又非緣無漏法而生者，僅與喜、樂二種感受相應，故與隨煩惱及八纏中之無慚、慳、掉舉，六垢中之誑、x二者為等流。然唯識家則以貪為‘煩惱法’之一，于喜、樂二種感受外，若于逆境中亦會與憂、苦兩種感受相應，並與‘見’皆同緣無漏法而生。又依俱舍論卷二十二之說，經部以中阿含經卷七分別聖諦品為根據，謂四諦中僅有集諦以‘愛’為體，愛乃貪之同體異名。﹝俱舍論卷十六、大乘阿毗達磨雜集論卷一、品類足論卷三、顯揚聖教論卷一﹞（參閱‘愛’5457）



### 法相辭典

★瑜伽八卷三頁雲：謂由親近不善丈夫，聞非正法，不如理作意故；又由任運失念故；于外及內可愛境界，若分別不分別染著為體。

★二解瑜伽五十八卷四頁雲：謂能耽著心所為性。此復四種。謂著諸見、欲、色、無色。

★三解瑜伽八十四卷十六頁雲：貪者：謂于受用、喜樂堅著故。

★四解瑜伽八十九卷八頁雲：于諸境界、深起耽著；說名為貪。

★五解顯揚一卷六頁雲：謂于五取蘊，愛樂、覆藏、保著、為體。或是俱生，或分別起。能障無貪為業。障得菩提資糧圓滿為業。損害自他為業。能趣惡道為業。增長貪欲為業。如經說：諸有貪愛者、為貪所伏蔽。

★六解成唯識論六卷八頁雲：于有有具，染著為性。能障無貪，生苦為業。謂由愛力、取蘊生故。

★七解雜集論一卷十三頁雲：貪者：三界愛為體；生眾苦為業。生眾苦者：謂由愛力，五取蘊生故。

★八解五蘊論三頁雲：雲何為貪？謂于五取蘊，染愛耽著為性。

★九解廣五蘊論七頁雲：雲何貪？謂于五取蘊，染愛耽著為性。謂此纏縛、輪回三界，生苦為業。由愛力故；生五取蘊。

★十解法蘊足論八卷五頁雲：雲何貪？謂于欲境，諸貪、等貪、執藏、防護、堅著、愛樂、迷悶、耽嗜、遍耽嗜、內縛、欲求、耽湎、苦集、貪類、貪生、總名為貪。



### 陳義孝佛學常見辭彙

多求無厭的意思。



### 丁福保佛學大辭典

【術語】梵語囉哦Bāga，染著五欲之境而不離也。例如貪愛貪欲等。唯識論六曰：「云何為貪？於有有具染著為性，能障無貪生苦為業。」俱舍論十六曰：「於他財物惡欲為貪。」瑜伽倫記七上曰：「貪之與愛，名別體同。」大乘義章二曰：「愛染名貪。」同五本曰：「於外五欲染愛名貪。」



