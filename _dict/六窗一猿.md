---
title: 六窗一猿
source: deerpark.app
---

### 丁福保佛學大辭典

【譬喻】眼耳等六根譬以六窗，心識譬以一獼猴。是一識外道之邪計也。行事鈔下四曰：「一識外道，如一室六扃，獼猴徧歷，根亦如是，一識通遊。」然通大小乘有六識體一體別之論，小乘之有部宗，取體別，成實宗取體一，大乘之法相宗以體別為正義。六窗一猿，為體一家之譬也。成實論一心品曰：「又雜藏中比丘言，五門窟中獼猴動發，獼猴且住，勿謂如本，故知一心。」大乘義章三未曰：「有人宣說，六識之心，隨根雖別，體性是一，往來彼此，如一猿猴六窗俱現，心識如是，六根中現，非有六心。」



### 佛光大辭典

六窗譬喻六根，一猿譬喻心識。六識之心與六根之關系，以猿與六窗為喻。為一識外道之說，謂眾生之身中唯有一識，此一識透過六根，知覺外界，如行動敏捷之猿猴顯隱出沒于一屋之六窗。

六識中，前五識與第六意識在本質上為一為異，佛教各派主張非一，大體言之，以六識別體為通說。又對一體論者，大毗婆沙論卷二十二稱之為一心相續論者，四分律刪繁補闕行事鈔卷下四稱之為一識外道。但在佛教中，小乘成實宗及經部皆主張六識體一，而用此六窗一猿之譬喻。﹝成實論卷五、四分律行事鈔資持記卷下四、大乘義章卷三末、從容錄第七十二則、小乘佛教思想論（木村泰賢）﹞


