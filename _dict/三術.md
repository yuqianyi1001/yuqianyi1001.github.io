---
title: 三術
source: deerpark.app
---

**來源：丁福保佛學大辭典**

<p>【名數】修禪拂魔障，有內外之三術。內三術者，對於煩惱等內心所發之魔障，即空假中之觀法也。外三術者對於名利等外來之魔障，一、於一切之名利，不受不著。二、縮吾德露疵。三、一舉住於他方。輔行七曰：「言三術者，如上文自列：一、莫受莫著，二、縮德露疵，三、一舉萬里。內三術者，謂空假中。」</p>

**來源：佛光大辭典**

<p>指天台宗修禪觀、去魔障所用之內外三種方法。全稱內外三術。謂行者于修畢第八觀‘知次位’時，每易為內部之逆緣（強賊）與外部之順緣（軟賊）所擾，致損內德、招名利而自行破敗；為防止此順逆二緣之障，以達于安忍不動之境，遂以內外三術分別對治之。(一)內三術，即以空、假、中三觀對治內心所起之慢、見、煩惱等諸魔障。(二)外三術，對治外來之名譽利養諸障亦有三法，即：(1)對于一切名利，不受不著。(2)縮隱己德，露己缺點。(3)遁蹟住于萬裡絕域之地。圓頓行者若用此內外三術，安忍于順、逆二緣而不傾動，則能成就十乘觀中第九之能安忍，策進五品而得六根清淨。﹝摩訶止觀卷七、止觀輔行傳弘決卷七之四﹞</p>
