---
title: 四惡比丘
source: deerpark.app
---

**來源：丁福保佛學大辭典**

<p>【名數】佛藏經往古品曰：「過去大莊嚴如來滅度後百歲諸弟子分為五部：一名普事，二名苦岸，三名薩和多，四名將去，五名跋難陀。普事比丘以知佛所說之真實空義無所得法度多人共入涅槃，其餘四比丘則以捨第一義無所得畢竟空之法，貪樂外道尼乾子之論，命終墮於阿鼻地獄，經無數劫始生人中，值一切明王佛出家，十萬億歲，勤修精進，如救頭燃然不得道果，何以故？佛說深法，是人不信，破壞違逆，為破法因緣，法當爾也。」又觀佛三昧海經九謂昔有四比丘犯律不恥，怙惡不遷。忽聞空中聲曰：謂汝所犯無救者，不然，空王如來雖復涅槃，形像尚在，汝宜入塔一觀寶像眉間之白毫。比丘隨之泣淚言曰：佛像尚爾，況佛真言。舉身投地，如大山崩。今於四方皆成正覺，東方阿閦佛，南方寶相佛，西方無量壽佛，北方微妙聲佛，是四破戒比丘也。</p>

**來源：佛光大辭典**

<p>有二說：(一)指苦岸、薩和多、將去、跋難陀等四比丘。此四比丘本為過去大莊嚴如來之弟子，于如來滅度後舍棄第一義無所得畢竟空之法，貪樂外道尼幹子之論，命終墮于阿鼻地獄；經無數劫始生人中，雖值一切明王佛出家，並經十萬億歲勤修精進，然猶不得道果，蓋因不信佛所說之深法，破壞違逆，為破法因緣之故。﹝佛藏經往古品﹞</p><p>(二)指東方阿■佛、南方寶相佛、西方無量壽佛、北方微妙聲佛等四佛于過去世之前身。以其至心懺悔，故于四方皆成正覺。據觀佛三昧海經卷九載，昔有四比丘犯律不恥，怙惡不遷，忽聞空中聲（大一五·六八八下）：‘空王如來雖復涅，汝之所犯謂無救者，汝等今當入塔觀佛，與佛在世等無有異。’遂循聲入塔觀，見佛像眉間白毫相及光明色身，與如來在世時等無差異，乃舉身投地，如大山崩。以此懺悔因緣，八十億阿僧o劫不墮惡道，生生常見十方諸佛，于諸佛所受持甚深念佛三昧，得三昧已，諸佛乃現前為彼等授記，于四方皆成正覺。</p>
