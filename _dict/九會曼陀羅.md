---
title: 九會曼陀羅
source: deerpark.app
---

### 丁福保佛學大辭典

【術語】是金剛界之現圖曼荼羅也。東方為正面，第一會置中央，自東面右旋而置八會，合為九會。第一會乃說大日如來以五相現成等正覺，成佛後，自金剛三摩地現出三十七尊乃至外部諸眾攝化眾生之狀者，故名成身會。為曼陀羅之根本，故或名為根本會。或就其諸尊之活動作業，名為羯磨會。是四曼中之大曼也。第二會者，為成身會諸尊，示其本誓，非塔杵寶珠等之三昧耶身，故名三昧耶。又取其作業，名為羯磨會。是四曼中之三昧耶曼也。第三會為諸尊各各標五智等微細之德者，故名微細會。諸尊深入禪定故又名三昧耶。四曼中之法曼也。第四會為述諸尊各各以寶冠華鬘等，供養大日尊之作業者，故名大供養會。四曼中之羯磨曼也。如已上次第為大三法羯之四曼。第五會者，因前四會分離四曼，於別會各置一曼，今為破四曼不離，以四曼合集於一會者，故名四印會。是為大日之五智，故又名五智會，第六會者，為示大日如來之獨一法界，更合前四曼，而示大日獨一法界之一智拳印者，故名一印會。已上六會為自麤至細之次第。為大日如來之自性輪身。又為自證門。是四曼中之法三曼也。第七會以金剛薩埵為中臺（至第五會大日為中臺第六會大日一尊也），轉欲觸愛慢之四煩惱而為欲觸愛慢之四菩薩，示深密之理趣者，故名理趣會。金剛薩埵與普賢菩薩同體，故又名普賢會。是前六會之大日如來來此會現金剛薩埵相而說正法者，故此為大日如來化他之正法輪身（菩薩之稱），是四曼中法曼也。第八會為大日如來。為折伏強剛難化之眾生，從金剛薩埵更現降三世明王之忿怒身者，故名降三世羯磨會。是四曼中大曼也。第九會為同列降三世明王之三昧耶形者，故名降三世三昧耶會。是四曼中三曼也。此二會為大日化他之教令輪身（明王之稱），要之九會之曼荼羅者，大日如來之三輪身也。以上九會之次第，為從果向因，大日自自證門出於降伏門之相也。對於此而有從因至果之次第，為自凡夫上於佛果之相，此時降三世三昧耶為第一，中央之成身為第九也。見十八會指歸，秘藏記本等。參照金剛界曼荼羅條。

（CBETA註：原書本條目只有「九會曼陀羅」，然而「九會曼荼羅」亦為常見，故另行新增「九會曼荼羅」條目。）

參照：<a href="/dict/普賢菩薩">普賢菩薩</a>

參照：<a href="/dict/金剛界曼荼羅">金剛界曼荼羅</a>


