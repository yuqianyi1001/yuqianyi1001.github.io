---
title: 黃龍三關
source: deerpark.app
---

### 丁福保佛學大辭典

【故事】黃龍常以三問拶人。曰：人人有個生緣，如何是汝生緣？曰：我手何似佛手？曰：我腳何似驢腳？每以此三語問學者，無能契其旨者。天下叢林名為三關。纔有酬者，師無可否，歛目危坐。人莫測其意，問其故。師云：已過關者，掉臂徑去，安知有關吏。從吏問可否，是未透關者。見會元十七、普燈錄三、人天眼目上。

【名數】見黃龍條。

參照：<a href="/dict/黃龍">黃龍</a>



### 佛光大辭典

臨濟宗黃龍派之祖黃龍慧南每設‘生緣’、‘佛手’、‘驢腳’三問，以接化學人，稱為黃龍三關。據頌古聯珠通集卷三十八載，一問（d續一一五·二四三上）：‘人人盡有生緣，上座生緣在何處？’正當問答交鋒，卻復伸手問：‘我手何似佛手？’又問諸方參請宗師所得，卻復垂腳問：‘我腳何似驢腳？’黃龍平生發此三問，以試學人，三十餘年無人能契合其要旨。天下叢林稱之為黃龍三關。

此三問系黃龍用以消除行者對于‘相對差別相’之迷執。意指人人皆因前世因緣轉生而來，無法超脫業報輪回之軌則；人之心性與佛相同，皆有成佛之可能；人與其他眾生，于本質上皆無二致，既能共同輪回六道，亦能覺悟成佛。又黃龍自作之頌，亦詳載于頌古聯珠通集卷三十八。﹝續傳燈錄卷七、宗門統要續集卷十一、五燈會元卷十七黃龍慧南章、人天眼目卷二﹞


