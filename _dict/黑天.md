---
title: 黑天
source: deerpark.app
---
### 佛光大辭典

(一)梵名Kṛṣṇa  。又稱吉栗瑟。為印度教所崇奉大神之一。系毗濕奴之第八位化身。印度民族敘事詩摩訶婆羅多（梵Mahābhārata  ），記述其為足智多謀之英雄。印度教經典薄伽梵歌（梵Bhagavadgītā  ），稱其為‘最高之宇宙精神’。其形像及英勇事蹟，于印度民間文學、繪畫、音樂等藝術中，屢有述及。（參閱‘吉栗瑟’2237）

(二)梵名Kālaḥ  。為大自在天之化身。或謂其為嚕捺羅（梵Rudra  ）之化身，或即為大黑天。又據大日經疏卷二載，黑天梵音嚕捺羅，為自在天眷屬。是則指黑天即為嚕捺羅。然據廣理趣經卷三之記載，則黑天、嚕捺羅、大黑天三者各不相同。﹝大日經疏卷十﹞



### 丁福保佛學大辭典

【天名】Mahākāla，即大黑天神。大自在天之眷屬。本名嚕捺羅。Rudra譯曰暴惡。別名摩訶迦羅。譯曰大黑。大日經疏二曰：「黑天，梵音魯捺羅。是自在天眷屬。」同十曰：「嚕捺羅，亦佛所化身。是摩醯首羅之化身也。」見大黑天及魯達羅條。

參照：<a href="/dict/大黑天">大黑天</a>

參照：<a href="/dict/魯達羅">魯達羅</a>



