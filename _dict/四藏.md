---
title: 四藏
source: deerpark.app
---

**來源：三藏法數**

<p>﹝出大智度論﹞ 四藏者，即經、律、論、咒也。以其各各含藏一切文理，故名藏也。 〔一、經藏〕，經藏者，即如來所說一大藏，大小乘諸經也。經，法也、常也，十界同遵，謂之法。三世不易，謂之常。又云契經，謂上契諸佛之理，下契眾生之機也。（十界者，佛界、菩薩界、緣覺界、聲聞界、天界、人界、修羅界、餓鬼界、畜生界、地獄界也。三世者，過去、現在、未來也。） 〔二、律藏〕，律藏者，即如來所制大小乘戒律也。律，法也。謂能治眾生貪瞋癡種種之惡。如治世法律，則能斷決重輕之罪也。 〔三、論藏〕，論藏者，即如來所說阿毘曇等論，及佛弟子所造諸論也。（梵語阿毘曇，華言無比法。） 〔四、咒藏〕，咒藏者，即如來所說一切秘密心咒也。如諸陀羅尼，及凡經中所有神咒是也。（梵語陀羅尼，華言咒。）</p>

**來源：丁福保佛學大辭典**

<p>【名數】小乘之大眾部立四藏。加雜藏也。雜藏者諸大乘經也。增一阿含經序品曰：「契經一藏，律二藏，阿毘曇經為三藏。方等大乘義玄邃，及諸契經為雜藏。」智度論四十九曰：「四藏者所謂阿含、阿毘曇、毘尼、雜藏。」分別功德論一曰：「阿難所撰今四藏是也。」智度論十一曰：「以四種法藏教人：一修妒路藏，二毘尼藏，三阿毘曇藏，四雜藏，是為法施。」小乘之犢子部亦立四藏於經律論之三藏加明咒藏。明咒者陀羅尼。見義林章諸藏章。</p><p>【名數】見藏條。</p><p>參照：<a href="/dict/藏">藏</a></p>

**來源：佛光大辭典**

<p>即佛教典籍之四類。(一)指經藏、律藏、論藏、雜藏。此為部派佛教大眾部所立。其中，經、律、論三者，即一般所稱之‘三藏’。關于雜藏之解釋，據分別功德論卷一載（大二五·三二中）：‘所謂雜藏者，非一人說，或佛所說，或弟子說，或諸天贊誦，或說宿緣三阿僧o菩薩所生；文義非一，多于三藏，故曰雜藏也。’雜藏主要說佛、阿羅漢，及三阿僧o菩薩之本生因緣。因其文義多于三藏，故稱雜藏。﹝增一阿含經卷一序品、出曜經卷一、摩訶僧o律卷三十二、大智度論卷十一、卷四十九、撰集三藏及雜藏傳、大乘法苑義林章卷二本﹞</p><p>(二)指經藏、律藏、對法（論）藏、明咒藏。此為部派佛教犢子部所立。即于三藏外，加上明咒藏。明咒，即陀羅尼。據大乘法苑義林章卷二本載，此藏之中集諸咒，故稱明咒藏。</p>
