---
title: 沙門
source: deerpark.app
---
### 佛光大辭典

梵語śramaṇa，巴利語samaṇa。音譯室羅末、舍□、室摩那、沙迦懣囊。乃西域方言（龜茲語 samāne，于闐語 samanā）之轉音。又作沙門那、沙聞那、娑門、桑門、喪門。意譯勤勞、功勞、劬勞、勤懇、靜志、淨志、息止、息心、息惡、勤息、修道、貧道、乏道。為出家者之總稱，通于內、外二道。亦即指剃除須發，止息諸惡，善調身心，勤行諸善，期以行趣涅之出家修道者。

據長阿含卷三遊行經、大毗婆沙論卷六十六載，沙門可分類為下列四種：(一)勝道沙門，又作行道殊勝，如佛或獨覺；以能自覺之故。(二)示道沙門，又作說道沙門、善說道義，指說道無誤者，如舍利弗等；以能常隨佛轉大法輪之故。(三)命道沙門，又作活道沙門、依道生活，指依道而生者，如阿難等；以雖居‘學位’然同于‘無學’，多聞善持，具淨戒禁，傳法身慧命于世之故。(四)污道沙門，又作壞道沙門、為道作穢，指污染聖道而偽善者，如莫喝落迦比丘；以盜他財物之故。瑜伽師地論卷二十九亦舉出四種沙門，謂勝道沙門即‘諸善逝’，說道沙門即‘說諸正法’者，活道沙門即‘修諸善法’者，壞道沙門即‘行諸邪行’者。此外，大寶積經卷一一二普明菩薩會亦列舉形服沙門、威儀欺誑沙門、貪求名聞沙門、實行沙門等四種沙門。

沙門修持甚嚴，增一阿含經卷二十六列舉五種毀辱：發長、爪長、衣裳垢e、不知時宜、多有所論；大寶積經卷一一三沙門品更列沙門應遠離之三十二垢及八法覆沙門行，三十二垢者：(一)欲覺。(二)嗔覺。(三)惱覺。(四)自贊。(五)毀他。(六)邪求利養。(七)因利求利。(八)損他施福。(九)覆藏罪過。(十)親近在家人。(十一)親近出家人。(十二)樂于眾鬧。(十三)未得利養作方便求。(十四)于他利養心生望。(十五)自于利養心不知足。(十六)于他利養中心生嫉妒。(十七)常求他過。(十八)不見己過。(十九)于解脫戒而不堅持。(廿)不知慚愧。(廿一)無恭恪意，心慢掉動，無有羞恥。(廿二)起諸結使。(廿三)逆十二因緣。(廿四)攝取邊見。(廿五)不寂滅，不離欲。 (廿六)樂于生死，不樂涅。(廿七)好樂外典。(廿八)五蓋覆心，起諸煩惱。(廿九)不信業報。(卅)畏三脫門。(卅一)謗深妙法，不寂滅行。(卅二)于三寶中心不尊敬。八法覆沙門行者：(一)不敬順師長。(二)不尊敬法。(三)不善思惟。(四)于所未聞法，聞已誹謗。(五)聞無眾生、無我、無命、無人法後，心生驚畏。(六)聞一切行本來無生後，解有為法，不解無為法。(七)聞說次第法後，墮于大深處。(八)聞一切法無生、無性、無出後，而心迷沒。

又沙門有四果之別，稱四沙門果，即須陀洹果（三結斷）、斯陀含果（三結斷，貪恚癡薄）、阿那含果（五下分結盡）、阿羅漢果（貪恚癡永盡，一切煩惱永盡）。﹝雜阿含經卷二十九、中阿含卷八阿修羅經、大乘大集地藏十輪經卷五、佛般泥洹經卷上、佛本行集經卷三十九、北本大般涅經卷三十四、十誦律卷六、玄應音義卷六、慧琳音義卷二十六﹞（參閱‘四種僧’1817、‘阿那含’3623、‘斯陀含’4978、‘須陀洹’5360）



### 法相辭典

★俱舍論二十四卷十六頁雲：論曰：諸無漏道、是沙門性；懷此道者、名曰沙門。以能勤勞息煩惱故。如契經說：以能勤勞息，除種種惡不善法，廣說乃至故名沙門。異生不能。無異究竟趣涅故。非真沙門。

★二解　大毗婆沙論六十六卷六頁雲：問：如上所引三種經中所說沙門、有何差別？有作是說：師子吼經說沙門者、謂住四果。善賢經中說沙門者、謂行四向。準陀經中說沙門者、謂住四果及諸行向。有餘師說：師子吼經說沙門者、謂住四果。善賢經中說沙門者、謂行四向及住四果。準陀經中說沙門者、謂具足攝一切沙門。或有說者：師子吼經及善賢經說沙門者、謂住四果。準陀經中說沙門者、謂住果向一切沙門，復有說者：師子吼經及善賢經說沙門者、謂學無學。準陀經中說沙門者、謂學無學及非學非無學。有作是言：師子吼經及善賢經說沙門者、謂諸聖者。準陀經中說沙門者、謂諸聖者及諸異生。復有說言：師子吼經及善賢經說沙門者、謂持戒者。準陀經中說沙門者、謂持戒者及犯戒者。或復有說：此三經中所說沙門、義無差別。問：前二經說有四沙門。污道沙門、豈四所攝？答：亦四所攝。謂預流向。然預流向、有近有遠。近、謂見道。遠、謂此前順抉擇分順解脫分、乃至正信而出家者。如契經說：有四種預流支。謂親近善士，聽聞正法，如理作意，法隨法行。支因向名，義無差別。問：善賢經說：若此處有八支聖道；當知四處有四沙門。污道沙門、豈此所攝？答：亦此所攝。以聖道支有實有假。實、謂無漏正見等八。假、謂有漏正見等八。污道沙門、亦得成就有漏正見，故彼亦是初沙門攝。復有說者：前二經說四種沙門、即是第三契經所說勝道等四。非預流等。故此三經、所說無異。問：初經所說、當雲何通？唯我法內有四沙門，佛于眾中正師子吼。世尊豈說唯我法內有毀犯戒而師子吼？答：說亦無失。所以者何？污道沙門、雖復破戒；而不破見。雖破加行；不破意樂。設有問言：汝犯戒惡、為善？為不善？彼言：不善。為應作？為不應作？彼言：不應作。為有異熟？為無異熟？彼言：有異熟。為得可愛果？為得不可愛果？彼言：得不可愛果。為惡趣受？為善趣受？彼言：惡趣受。為自身受？為他身受？彼言：自身受。為是師過？為是教過？為是自過？彼言：非師過，亦非教過。是我之過。彼有如是有漏正見，信有因果，不愚因果。如是正見、九十六種外道所無。故佛眾中正師子吼、依彼而說，亦無有過。



### 陳義孝佛學常見辭彙

華譯勤息，即勤修佛道和息諸煩惱的意思，為出家修道者的通稱。



### 丁福保佛學大辭典

【術語】Śrmaṇa，又作娑門、桑門、喪門、沙門那，譯曰息、息心、靜志、淨志、乏道、貧道等，新作室摩那拏、舍囉磨拏、室囉磨拏、沙迦懣囊，譯曰功勞、勤息，勞劬修佛道之義也，又勤修息煩惱之義也。原不論外道佛徒，總為出家者之都名。注維摩經曰：「肇曰：沙門，出家之都名也。秦言義訓勤行，勤行趣涅槃也。什曰：佛法及外道，汎出家者皆名沙門。」大經慧遠疏曰：「沙門此翻為息，息諸惡故。」法華玄贊二曰：「沙門息義，以得法故暫爾寧息，亦息惡也。正言室羅磨拏，或室摩那拏，此云功勞，謂修道有多功勞也。」玄應音義六曰：「沙門舊云桑門，或云喪門，皆訛略也。正言室摩那拏，或言舍囉磨拏，此言功勞，言修道有多勞也。又云勤勞，言至誠也。義亦言息，以得法故暫寧息也。舊譯言息心，或言靜志是也。」慧苑音義上曰：「沙門正言沙迦懣囊，此云止息，謂止息一切諸不善法。又曰劬勞，謂修一切劬勞苦行。又曰聽聞，謂多聞熏習是常業也。」慧琳音義十八曰：「沙門訛也，正音云室囉末拏，唐言勤懇也。」同二十六曰：「此云勤勞，內道外道之總名也，皆據出家為言耳。古經為喪門，或為娑門，羅什法師以言非便改為沙門也。」俱舍論二十四曰：「諸無漏道是沙門性，懷此道者名曰沙門，以能勤勞息煩惱故。」同光記曰：「沙門此云勤息。」羯磨疏三上曰：「沙門舊翻桑門，音之互也。涅槃云沙門那者是本音也，或言乏道貧道以譯之，皆謙虛自收不伐德也，今譯為息惡者取其意也。元拔俗來入非家者，決誓斷惡息本習也。」釋門歸敬儀上曰：「沙門或云桑門沙門那者，並是天竺道士之佳號，俗中之常目也，亦是彼國修淨行者，此云淨志，以義目之。」百論疏一曰：「沙門者，云乏道，亦云息心。乏道者，以道斷於貧乏也。息心者，經云，息心達本源，故云沙門也。」四十二章經曰：「佛言：辭親出家，識心達本，解無為法，名曰沙門。」增一阿含經四十七曰：「沙門名息心，諸惡永已盡，梵志名清淨，除去諸亂想。」



