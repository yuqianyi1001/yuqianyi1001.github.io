---
title: 重三三昧
source: deerpark.app
---
### 丁福保佛學大辭典

【術語】又稱重空三昧。是舉前空空三昧之一以攝他也。若各別稱之，則為重空，重無相，重無願也。一、空空三昧，羅漢先以無漏智觀諸法之空無我，是名空三昧，更以有漏智觀前之空智為空相，厭捨之名為空空三昧。二、無相無相三昧，先以無漏智觀涅槃之滅靜妙離，名為無相三昧，更以有漏智觀盡滅此智之非擇滅無為靜相，而厭捨前之無相，名為無相無相三昧。三、無願無願三昧，觀如上苦集道三諦之苦無常等相，更厭捨之也。故總是有漏。俱舍論十八曰：「重二緣無學，取空非常相，後緣無相定，非擇滅為靜。」大乘義章二曰：「何故修此重空三昧？成實論言如人以杖燒尸，死屍既盡杖亦須燒。智亦如是，前用斷結，結患既亡，智亦須捨，故須修之。」



