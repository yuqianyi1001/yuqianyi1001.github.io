---
title: 超入三昧
source: deerpark.app
---

**來源：三藏法數**

超入三昧者，謂離欲界不善法，有覺有觀，入色界初禪，從初禪起，超入無色界非有想非無想處。非有想非無想處起，入滅受想定。滅受想定起，還入初禪。從初禪起，入滅受想定。滅受想定起，入二禪。二禪起，入滅受想定。滅受想定起，入三禪。三禪起，入滅受想定。滅受想定起，入四禪。四禪起，入滅受想定。滅受想定起，入空處。空處起，入滅受想定。滅受想定起，入識處。識處起，入滅受想定。滅受想定起，入不用處。不用處起，入滅受想定。滅受想定起，入非有想非無想處。非有想非無想處起，入滅受想定，是為諸佛菩薩超入三昧之相。若聲聞之人，但能超入一定，而不能超入二定，況能如上所明，自在超入也。（不用處，即無所有處也。）



### 丁福保佛學大辭典

【術語】見超越三昧條。

參照：<a href="/dict/超越三昧">超越三昧</a>


