---
title: 直掇
source: deerpark.app
---
### 丁福保佛學大辭典

【衣服】與直裰同。傳燈錄曰：「普化謂市人乞我一個直裰。」林逋寄李山人詩曰：「身上祇衣粗直掇，馬前長帶古偏提。」蘇轍孔平仲惠蕉布詩曰：「更得雙蕉縫直掇，都人渾作道人看。」按，說文，[袖-由+毒]，衣躬縫也。集韻云：或作[袖-由+篤]，[袖-由+督]。又周禮疏，中央為督，所以督率兩旁。莊子養生主：緣督以為經。音義亦云中也。六書故云：人身督脈，當身之中，貫徹上下，故衣縫當背之中達上下者，亦謂之督。據此則直掇字，本當作[袖-由+毒]，而督亦可借用。若裰則補破之義，不應聯直字為名，作掇則更無義矣。

參照：<a href="/dict/直裰">直裰</a>



