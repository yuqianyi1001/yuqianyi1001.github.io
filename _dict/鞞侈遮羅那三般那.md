---
title: 鞞侈遮羅那三般那
source: deerpark.app
---
### 丁福保佛學大辭典

【術語】Vidyā－caraṇa－saṁpanna，又作鞞多遮羅那。譯曰明行足。佛十號之一。智度論二曰：「鞞侈遮羅那三般那，秦言明行足，云何為明行足？宿命天眼漏盡名三明，（中略）行名身業口業，唯佛身業口業具足，餘皆有失，是故名明行足。」坐禪三昧經上曰：「鞞侈秦言明，遮羅那言善行，明三明也，行清淨之行。」玄應音義三曰：「鞞侈遮羅那，蒲迷切，此譯云明行足。」



