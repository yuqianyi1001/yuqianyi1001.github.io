---
title: 難勝地
source: deerpark.app
---

### 陳義孝佛學常見辭彙

菩薩十地之第五。見菩薩十地條。



**來源：三藏法數**

謂由前焰慧爍破一切情見，其同異之相，皆不可得，即是諸佛境界，無有能勝。經云：一切同異所不能至，名難勝地。



### 丁福保佛學大辭典

【術語】菩薩行位，十地之第五。菩薩至此地能破一切之情見，通達一切之法，即是諸佛之境界，而無能勝之者，故名。菩薩瓔珞本業經下曰：「佛子順忍修道，三界無明疑見一切無不皆空，八辯功德入五明論。（中略）五論者內外方道因果鬼神，無不通達，故名難勝地。」仁王經下曰：「如實知諸諦，世間諸技藝。種種利群生，名為難勝地。」唯識論九曰：「五極難勝地，真俗兩智行相互違合令相應，極難勝故。」



### 佛光大辭典

梵語sudurjayā-bhūmi。音譯頭耶普。菩薩修行階位的十地之第五。以修行方便勝智自在極為難得，見、思等煩惱不易調伏，故稱難勝地。仁王護國般若波羅蜜多經卷下（大八·八四二下）：‘如實知諸諦，世間諸伎藝，種種利群生，名為難勝地。’﹝菩薩瓔珞本業經卷下、合部金光明經卷三陀羅尼最淨地品、成唯識論卷九﹞


