---
title: 四證淨
source: deerpark.app
---
### 佛光大辭典

梵語catvāro 'vetya-prasādāḥ，巴利語cattāro avecca-ppasādā 。全稱四種證淨。又作四不壞淨、四不壞信、四信。即佛證淨（梵buddhāvetya -prasāda ，巴buddhāvecca-ppasāda  ）、法證淨（梵dharmā -prasāda ，巴dhammā-ppasāda  ）、僧證淨（梵saṅghā -prasāda ，巴saṅghā-ppasāda  ）、聖戒證淨（梵ārya -kanta-śīlā-prasāda ，巴ariya-kanta-sīlā-ppasāda  ）。證淨，謂以無漏智如實覺知四聖諦之理，藉由此證，而離不信、破戒之垢穢，得清淨。俱舍論卷二十五（大二九·一三三中）：‘證淨有四種，謂佛、法、僧、戒（中略）如實覺知四聖諦理，故名為證；所信三寶及妙屍羅，皆名為淨。離不信垢、破戒垢故，由證得淨，立證淨名。’故四證淨乃以無漏智如實覺知四聖諦理，因而正信佛法僧三寶，並對戒產生堅固不壞之淨信。(一)佛證淨，緣佛身中之諸無學法，發無漏信。(二)法證淨，緣獨覺身中之有學、無學法，菩薩身中之諸有學法及四諦之法，發無漏信。(三)僧證淨，緣聲聞身中之有學、無學法，發無漏信。(四)聖戒證淨，謂未得無漏慧（即進入見道位）時，凡夫雖皈依三寶，奉行律儀，然未能證得聖淨之戒；及至既得無漏慧，無漏之戒乃與之俱轉，遂令俱得無漏慧、戒，稱為聖戒證淨。﹝雜阿含經卷十九、卷三十、瓔珞本業經卷上、大毗婆沙論卷一○三、雜阿毗曇心論卷八、成實論卷二、瑜伽師地論卷九十八、法華經文句記卷二十、大乘義章卷十一﹞



### 法相辭典

★瑜伽十四卷九頁雲：復有四種證預流支，能令行者于佛聖教及善趣中畢竟不動。謂于大師所，真覺所生無動心淨。如于大師所，當知于所證法，及為證法修證行者所亦爾。如是三種，名心清淨。第四一種，名色清淨，聖所愛戒所攝故。前之三種，令于聖教無有動搖。最後一種，令于善趣無有動搖。

★二解　瑜伽九十八卷二十五頁雲：具足正見如來弟子，略由二法能正攝受澄清性故，應知建立四種證淨。謂沙門義所攝信戒，于能說者，于沙門義，于同法者，于能證得沙門助伴，所有淨信，深固根本。于餘生中，亦不可引。無虛誑故，名澄清性，及淨屍羅。于其一切能往惡趣惡不善法，獲得畢竟不作律儀，是故亦得名澄清性。應知此中依止淨信，于善說法毗奈耶中深生信解。由此淨信澄清性故，設在餘生，于佛善說法毗奈耶畢竟無轉。又由怖畏諸惡道苦，受持淨戒，對治惡行。由此攝受戒澄清性，設在餘生，亦不造惡墮諸惡趣，畢竟無退，乃至涅。由于善說法毗柰耶，畢竟無轉所依處故，畢竟不往一切惡趣所依處故。其用最勝，唯說信戒為澄清性，非餘精進、念定等法，非澄清性。又此信戒，是其增上戒定慧學所依止處。由說信戒是清淨故，義顯三學皆得清淨。由是因緣，唯說是二以為證淨，是名第二義門差別。如是證淨善能滋潤一切墮界白淨法故，名滋潤福。能引殊勝諸聖道故，名滋潤善。能引所餘煩惱斷故，名能引樂。

★三解　顯揚三卷十八頁雲：淨者謂四證淨，廣說如經。一、佛證淨，謂已見諦者，于如來所善住出世間信，及後所得善住世間信，如佛證淨。如是第二、法證淨，第三、僧證淨應知，四、聖所愛戒證淨，謂已見諦者，于已得決定不作律儀聖所愛戒，所善住出世間信，及後所得善住世間信。

★四解　俱舍論二十五卷十六頁雲：覺分轉時必得證淨，此有幾種？依何位得？實體是何法？有漏無漏耶？頌曰：證淨有四種，謂佛法僧戒。見三得法戒，見通兼佛僧。法謂三諦全，菩薩獨覺道。信戒二為體，四皆唯無漏。論曰：經說證淨，總有四種：一、于佛證淨，二、于法證淨，三、于僧證淨，四、聖戒證淨。且見道位見三諦時，一一唯得法戒證淨。見道諦位兼得佛僧，謂于爾時兼于成佛諸無學法，成聲聞僧學、無學法亦得證淨。兼言為顯見道諦時，亦得于法及戒證淨。然所信法，略有二種：一別，二總。總通四諦，別唯三諦，全菩薩、獨覺道。故見四諦時，皆得法證淨，聖所愛戒與現觀俱。故一切時無不亦得。由所信別，故名有四。應知實事唯有二種，謂于佛等三種證淨以信為體；聖戒證淨以戒為體，故唯有二。如是四種，唯是無漏。以有漏法非證淨故。為依何義，立證淨名？如實覺知四聖諦理，故名為證。所信三寶及妙屍羅皆名為淨。離不信垢，破戒垢故，由證得淨，立證淨名。如出觀時，現起次第，故說觀內次第如是。如何出時現起次第？謂出觀位，先信世尊是正等覺；次于正法毗奈耶中信是善說；後信聖位是妙行者，正信三寶猶如良醫及如良藥看病者故。由心淨故，發淨屍羅，是故屍羅說為第四。要具淨信，此乃現前。如遇三緣，病方除故。或此四種，猶如導師、道路、商侶及所乘乘。

★五解　如大毗婆沙論一百三卷七頁至十九頁廣說。彼雲：此中佛者，謂佛身中諸無學法。緣彼無漏信，名佛證淨。此中法者，謂獨覺身中三無漏根等學無學法，菩薩身中二無漏根等諸學法，及苦集滅三諦緣彼無漏信，名法證淨。此中僧者,謂聲聞身中學無學法,緣彼無漏信,名僧證淨;諸無漏戒,名戒證淨。自性淨故,依證起故,亦名證淨。又雲：問：雲何建立四證淨耶?為以自體？為以所緣？若以自體,唯應有二,謂信及戒。若以所緣,唯應有三,謂佛、法、僧證淨，戒無所緣故。答：應作是說：亦以自體、亦以所緣而建立四證淨。謂以自體建立戒證淨，戒無所緣故；以所緣建立餘三證淨，信緣三寶故。如以自體、以所緣建立，以自體、以三寶、以自體、以隨念建立應知亦爾，是名證淨自性我物自體相分本性。已說自性，所以今當說。問：何故名證淨？證淨是何義？答：淨謂信戒，離垢穢故。于四聖諦，別別觀察，別別籌量，別別覺證，而得此淨，故名證淨。脅尊者曰：此應名不壞淨。言不壞者，不為不信及諸惡戒所破壞故；淨謂清淨。信是心之清淨相故，戒是大種清淨相故。尊者世友作如是說：此應名不斷淨。謂得此已，無有沙門、婆羅門等力能引奪令斷壞故。如契經說：是名見為根，信證智相應，世間沙門、婆羅門等不能引奪令其斷壞。大德說曰：若于佛法不能觀察籌量覺證，所得信、戒易可動轉，如水上船。若于佛法能審、觀察、籌量、覺證，所得信、戒不可動轉，猶如帝幢，故此正應名不動淨。尊者妙音作如是說：如是四種，應名見淨，見四聖諦，得此淨故；或應名慧淨，聖慧俱轉故。

★六解　集異門論六卷十七頁雲：四證淨者，如契經說：成就四法，說名預流。何等為四？一佛證淨，二法證淨，三僧證淨，四聖所愛戒。雲何佛證淨？答：如世尊說：芻當知，此聖弟子以如是相隨念諸佛，謂此世尊是如來、阿羅漢、正等覺、明行、圓滿、善逝、世間解、無上丈夫、調禦士、天人師、佛、薄伽梵。彼以此相隨念諸佛，見為根本證智相應，諸信信性、現前信性，隨順印可。愛慕愛慕性、心澄心淨，是名佛證淨。雲何法證淨？答：如世尊說?四證淨次第	★大毗婆沙論一百三卷十四頁雲：問：何故世尊先說佛證淨，乃至後說戒證淨耶？答：若作是說：隨順文詞次第法故。復次隨順說者受者持者次第法故。復次佛，是能說；故應先信。法、是所說；故應次信。僧、是所為；故應次信。戒、是僧所住；故最後說。復次佛如良醫，故應先信。法如無病，故應次信。僧如看病者，故應次信。戒如妙藥，故最後說。復次佛如商主，能示道路；故應先信。法如寶渚，是正所趣；故應次信。僧如商侶，能為助伴；故應次信。戒如資糧，能正任持；故最後說。復次佛如船師，故應先信。法如彼岸，故應次信。僧如同載，故應次信。戒如船筏，故最後說。由此等緣，此四證淨，如是次第。



### 丁福保佛學大辭典

【名數】見證淨條。

參照：<a href="/dict/證淨">證淨</a>



