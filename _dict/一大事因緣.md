---
title: 一大事因緣
source: deerpark.app
---
### 佛光大辭典

謂佛陀出現于世間之唯一大目的，是為開顯人生之真實相，此即所謂一大事。依法華經方便品之說，佛為使眾生開示悟入，遂出現世間。世親于法華經論卷下詳論此‘開示悟入’之要義，列舉佛出世之四緣由：(一)如來具足一切智，能如實了知諸法深義；如來欲以其知見開啟眾生，令彼等悉皆了知諸法深義，故出現于世。(二)二乘與佛之法身平等，無有差別；如來為示現此義，故出現于世。(三)二乘等不能了悟究竟一佛乘之真實處；如來為使彼等悟知，遂出現世間。(四)為使彼等更證入不退轉地，獲得無量之智業，如來乃出現世間。﹝法華經文句卷四上、法華玄論卷五﹞



### 三藏法數

﹝出法華經﹞ 一即一實相也。其性廣博，故名為大。如來出世度生之儀式，故名為事。眾生具此實相而能成機感佛，故名為因。如來證此實相而能起應度生，故名為緣。一切如來出現於世，皆為開示一切眾生本有實相，令其咸得悟入佛之知見。捨此則非如來出世本懷，經云：如來惟以一大事因緣故出現於世。是也。



### 陳義孝佛學常見辭彙

佛為一大事因緣而出現於世，此一大事因緣，即為了化度眾生的因緣。法華經說：「諸佛世尊，唯以一大事因緣故，出現於世，無非欲令眾生開示悟入佛之知見。」



### 丁福保佛學大辭典

【術語】為一大事之因緣。文句四上曰：「眾生有此機，感佛名因，佛乘機而應，故名為緣，是為出世本意。」



