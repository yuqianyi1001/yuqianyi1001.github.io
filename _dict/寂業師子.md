---
title: 寂業師子
source: deerpark.app
---
### 佛光大辭典

又作釋師子救世、釋迦師子救世。乃釋迦之別稱。釋迦之梵語śākya ，原意為‘能仁’；然依字門之詮釋，則 śā 為‘一切法本性寂’之義，ka 為‘一切法造作’之義（即業），故稱寂業。師子，則系嘆德之稱。大日經疏卷四（大三九·六一九下）：‘寂業師子，能以自在神通救世間者。’﹝大日經義釋演密鈔卷五﹞（參閱‘釋迦’6823）



### 丁福保佛學大辭典

【雜名】釋迦之異名，大日經疏四曰：「是故無量應度眾生四種魔軍由此退散，是故號為寂業師子。」演密鈔五曰：「號為寂業師子者，偈中云釋師子救世，具足應云釋迦師子救世。偈以五字成句，故略去迦字但有釋字。此釋迦言，尋常翻譯或但為能，或云能人。今云寂業者，蓋依字門而立其名，謂前梵本偈中云赦吃也，赦即是奢字門也，奢者一切法寂義也。吃也者，上吃字是迦字門，為速合也。也字取聲便故，遂成吃音。迦者，詮一切法造作義，造作即業也。由此故云寂業師子也。」



