---
title: 寺
source: deerpark.app
---
### 陳義孝佛學常見辭彙

僧伽所居住的地方。



### 丁福保佛學大辭典

【術語】梵語尾賀羅Vihāra，毗訶羅，鼻訶羅。寺原為官司之名。釋名曰：「寺嗣也，治事者相嗣續於其內也。」羅璧志餘曰：「漢設鴻臚寺待四方賓客。永平中佛法入中國，館摩騰法蘭於鴻臚寺。次年勅洛陽城西雍門外立白馬寺，以鴻臚非久居之館，故別建處之。其仍以寺名者，以僧為西方之客，若待以賓禮也。此中國有僧寺之始。」西土稱為僧伽藍，僧伽藍譯言眾園。謂眾人所居所，在園圃生殖之處，佛弟子則生殖道芽聖果也，經曰伽蘭陀竹園祇樹給孤獨園。是西域之寺舍也。後魏太武帝始光元年創立伽藍而名以招提之號，隋煬帝大業中改天下之寺為道場，至唐復為寺。



