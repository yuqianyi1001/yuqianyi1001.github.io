---
title: 意
source: deerpark.app
---
### 佛光大辭典

梵語manas。音譯作末那。意謂‘思量’。即週遍思惟之心理作用。如將之作為認識機能之依據，則稱意根，為六根之一。于十二處中，稱為意處；于十八界中，稱為意界。依六識家之見，心、意、識三者同體異名。依八識家而言，心即指阿賴耶識，意指末那識，而識則指前五識（眼、耳、鼻、舌、身等識）兼及意識。﹝大毗婆沙論卷七十二、俱舍論卷一、卷四、攝大乘論本卷一﹞（參閱‘意識’5449）



### 法相辭典

★瑜伽一卷十頁雲：意、謂恆行意，及六識身無間滅意。初唯第七識。由具思量依止二義，說名為意。後通餘識。但由依止名意。

★二解瑜伽三卷十二頁雲：又諸世間、依此假立種種名想，謂之有情、人、與命者、生者、意者、及儒童等。故名為意。

★三解瑜伽六十三卷十二頁雲：末那、名意。于一切時，執我我所、及我慢等；思量為性。

★四解顯揚一卷二頁雲：意者：謂從阿賴耶識種子所生，還緣彼識。我癡、我愛、我我所執、我慢、相應。或翻彼相應。于一切時，恃舉為行；或平等行。與彼俱轉，了別為性。如薄伽梵說：內意處不壞，外法處現前、及彼所生作意正起，是所生意識得生。

★五解無性釋一卷十五頁雲：等無間義故思量義故意成二種者：此釋意名。

★六解成唯識論四卷八頁雲：論曰：次初異熟能變識後，應辯思量能變識相。是識聖教、別名末那。恆審思量，勝餘識故。此名何異第六意識？此持業釋。如藏識名。識即意故。彼依主釋。如眼識等。識異意故。然諸聖教、恐此濫彼，故于第七，但立意名，又標意名，為簡心識。積集、了別、劣餘識故。或欲顯此與彼意識為近所依；故但名意。

★七解集論一卷十二頁雲：何等為意？謂一切時緣阿賴耶識。思度為性。與四煩惱恆相應。謂我見、我愛、我慢、無明。此意遍行一切善不善無記位。唯除聖道現前，若處滅盡定，及在無學地。又六識以無間滅識為意。

★八解五蘊論七頁雲：最勝意者：謂緣阿賴耶識為境。恆與我癡、我見、我慢。及我愛等、相應。此識前後一類，相續隨轉。除阿羅漢果及與聖道滅盡等至現在前位。



### 陳義孝佛學常見辭彙

唯識學的第七末那識，華譯為意，思量之義，恆審思量第八阿賴耶識為我，有思考、辨別、判斷、分析、綜合等的作用。



### 丁福保佛學大辭典

【術語】思量事物曰意。唯識論五曰：「薄伽梵，處處經中說心、意、識。三種別義，集起名心，思量名意，了別名識。是三別義。」俱舍論四曰：「集起故名心，思量故名意，了別故名識。心意識三名，所詮義雖異，而體是一如。」止觀二上曰：「對境覺知，異乎木石，名為心。次心籌量，名為意。」又以前念之心為所依而生後念之心曰意。梁譯之攝論一曰：「以識生依止為意。釋曰：若心前滅後生，無間能生後心，說此名意。」起信論義記中末曰：「攝論云：意以能生依止為義也。」



