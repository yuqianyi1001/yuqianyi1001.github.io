---
title: 作意
source: deerpark.app
---

**來源：陳義孝佛學常見辭彙**

<p>集中注意，令心警覺。</p>

**來源：法相辭典**

<p>★瑜伽三卷七頁雲：作意雲何？謂心回轉。又雲：作意作何業？謂引心為業。</p><p>★二解　瑜伽五十五卷二頁雲：作意雲何？謂能引發心法。作意作何業？謂于所緣，引心為業。</p><p>★三解　顯揚一卷三頁雲：作意者：謂從阿賴耶識種子所生，依心所起，與心俱轉相應。動心為體，引心為業。由此與心同緣一境，故說和合，非不和合。如經中說：若于此作意；即于此了別。若于此了別；即于此作意。是故此二、恆和合，非不和合。此二法、不可施設離別殊異。復如是說：心心法行，不可思議。又說：由彼所生作意正起，如是所生眼等識生。</p><p>★四解　成唯識論三卷二頁雲：作意、謂能警心為性。于所緣境，引心為業。謂此警覺應起心種，引令趣境；故名作意。雖此亦能引起心所；心是主故；但說引心。有說：令心回趣異境；或于一境持心令住故名作意。彼俱非理。應非遍行。不異定故。</p><p>★五解　集論一卷五頁雲：何等作意？謂發動心為體；于所緣境，持心為業。</p><p>★六解　五蘊論二頁雲：雲何作意？謂能令心，發悟為性。</p><p>★七解　廣五蘊論四頁雲：雲何作意？謂令心發悟為性。令心心法，現前警動，是憶念義。任持攀緣心為業。</p><p>★八解　俱舍論四卷三頁雲：作意、謂能令心警覺。</p><p>★九解　品類足論一卷三頁雲：作意雲何？謂心警覺性。此有三種。謂學作意、無學作意、非學非無學作意。</p><p>★十解　品類足論二卷十六頁雲：作意雲何？謂牽引心、隨順牽引、思惟牽引、作意造意、轉變心、警覺心，是名作意。</p><p>★十一解　界身足論上二頁雲：作意雲何？謂心引于隨引、等隨引、現作意、已作意、當作意、警覺心；是名作意。</p><p>★十二解　入阿毗達磨論上六頁雲：作意、謂能令心警覺；即是引心趣境為義。亦是憶持曾受等。此有三種。謂學、無學、非學非無學。七有學身中無漏作意，名學。阿羅漢身中無漏作意，名無學。一切有漏作意，名非學非無學。</p>

**來源：丁福保佛學大辭典**

<p>【術語】心所名。相應於一切之心而起者，具使心驚覺而趣所緣之境之作用。俱舍論四曰：「作意，謂能令心驚覺。」成唯識論三曰：「作意，謂能驚心為性，於所緣境引心為業。」</p>

**來源：佛光大辭典**

<p>梵語manaskāra， manasi-kāra 或 manaḥ-kāra。心所之名。即突然警覺而將心投注某處以引起活動之精神作用。俱舍七十五法之一，唯識百法之一。為有部大地法之一，亦為法相宗五遍行之一。</p><p>俱舍論卷七將作意分為三種：(一)自相作意，謂觀某物有獨自之相（自相）時之作意；如觀色有變礙之相。(二)共相作意，謂觀四諦之十六行相是共通于諸法之相時之作意。(三)勝解作意，即作不淨觀等種種觀想時之作意。又欲界有聞所成、思所成、生所得等三種作意，色界有聞所成、修所成、生所得等三種作意，無色界僅有修所成、生所得等兩種作意。</p><p>瑜伽師地論卷三十三載，諸瑜伽師若欲離于欲界之欲而勤修觀行者，須經由下列七種作意方能離欲，即：了相、勝解、遠離、攝樂、觀察、加行究竟、加行究竟果等。</p><p>此外，大乘莊嚴經論卷七謂，于根本等六心生起之後，繼之則生起有覺有觀、無覺有觀、無覺無觀等十一種之作意。六門教授習定論則舉出勵力荷負作意、有間荷負作意等四種作意。顯揚聖教論卷三則謂，修無量之三摩地門，會生起有情無量作意、世界無量作意等五種作意，又緣七種遍滿真如，則會生起流轉真如作意、實相真如作意等七種作意。﹝成唯識論卷三、大毗婆沙論卷十一、卷十六、瑜伽師地論卷三、顯揚聖教論卷一﹞（參閱‘三種作意’652）</p>
