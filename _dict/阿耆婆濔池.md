---
title: 阿耆婆濔池
source: deerpark.app
---

### 丁福保佛學大辭典

【地名】唐書西域傳曰：「提婆大喜，延使者同觀阿耆婆濔池。池廣十丈，水常溢沸，共傳旱潦未始耗溢。或抵以物，則生煙。釜其上，少選可熟。」法苑珠林十六引王元策西國行傳曰：「顯慶二年勅使王元策等往西國送佛袈裟。至泥婆羅國西南，至頗羅度來村東坎下，有水火池。若將家火照之，其水上即有火焰於水中出。欲滅以水，沃之其焰轉熾。漢使等曾於中架一釜煮飯，得熟。使問彼國王？答云：曾經以杖刺著一金匱。令人挽出，一挽一深。相傳此是彌勒佛當來成道天冠。金火龍防守之，此池火乃是火龍火也。」


