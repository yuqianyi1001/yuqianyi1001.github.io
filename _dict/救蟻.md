---
title: 救蟻
source: deerpark.app
---
### 丁福保佛學大辭典

【故事】沙彌名救蟻。雜寶藏經四曰：「昔有一羅漢，畜一沙彌，知此沙彌卻後七日必當命終，與暇使歸家，至七日頭命還來。沙彌辭師便去，於其道中見眾蟻子為水漂流，命將絕，生慈悲心，自脫袈裟，盛土堰水，取蟻子置高燥處，遂悉得活。至七日頭，還歸師所。師甚怪之，尋便入定，以天眼觀知，更無餘福。以救蟻子因緣，故七日不死，得延命。」



