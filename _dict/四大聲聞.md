---
title: 四大聲聞
source: deerpark.app
---
### 佛光大辭典

(一)指受佛敕，不入涅，永住世間護持教法，饒益有情，令彼等得勝果報之四大阿羅漢。然諸經論所舉之名稱不一：(一)增一阿含經卷四十四舉出大迦葉（梵Mahā -kāśyapa ）、君屠缽漢（梵Kuṇḍa -dhāna ，又作君屠缽嘆、君徒般嘆）、賓頭盧（梵Piṇḍola -bhāradvāja ）、羅雲（梵Rāhula  ）四人。其中，大迦葉入雞足山，待彌勒出世，方取滅度。(二)增一阿含經卷二十所舉之四人：大目犍連（梵Mahā -maudgalyāyana ）、大迦葉、阿那律（梵Aniruddha  ）、賓頭盧。(三)維摩經卷上弟子品中列舉十大弟子之名，其中又選慧、定、行、解四項目最優勝之四人為四大聲聞，即舍利弗（梵Śāriputra  ，慧第一）、目連（定第一）、迦葉（行第一）、須菩提（梵Subhūti  ，解第一）。(四)寶星陀羅尼經卷三所列舉之四人：舍利弗、大目犍連、富樓那（梵Pūrṇa  ）、須菩提。﹝觀虛空藏菩薩經、大方等大集經卷十九往古品、彌勒下生經、舍利弗問經、大智度論卷四十一﹞

(二)又作四大弟子。指法華會座中，受佛授記之四聲聞，即迦葉、須菩提、目犍連、迦旃延等四大第子。此四人為法華經蹟門之‘三週說法’中，于譬說週（即講說至譬喻品時）開悟的中根之機。法華經卷二信解品載有此四大聲聞自述所得領解之經過，卷三授記品則記載如來對此四聲聞授當來作佛之記別。﹝法華經文句卷六上、法華經玄贊卷六末、法華義疏卷七﹞（參閱‘四大弟子’1654）



### 丁福保佛學大辭典

【名數】須菩提，摩訶迦旃延，摩訶迦葉，摩訶目犍連也。於法華會座此四人為中根之機，此四人，於信解品得領解。於授記品受當來作佛之記。

彌勒下生經以迦葉，屠鉢歎，賓頭盧，羅云為四大聲聞。見四大弟子條。

參照：<a href="/dict/四大弟子">四大弟子</a>



