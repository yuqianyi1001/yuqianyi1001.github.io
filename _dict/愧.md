---
title: 愧
source: deerpark.app
---
### 佛光大辭典

梵語apatrāpya。心所之名。‘無愧’之對稱。俱舍七十五法之一，唯識百法之一。怖畏己過，且引以為恥之精神作用。俱舍宗以之為十大善地法之一，法相宗以之為善法之一。﹝北本大般涅經卷十九、俱舍論卷四、成唯識論卷六﹞（參閱‘無愧’5125、‘慚愧’5810）



### 三藏法數

愧即愧人，謂心常知愧，不為暴惡，悔昔過非，則能對治無愧，息諸惡業也。



### 法相辭典

★顯揚一卷五頁雲：愧者：謂依世增上，羞恥過惡為體。斷無愧障為業。如前乃至增長愧為業。如經說：愧于所愧；乃至廣說。

★二解集論一卷六頁雲：何等為愧？謂于諸過惡，羞他為體，業如慚說。

★三解成唯識論六卷二頁雲：雲何為愧？依世間力，輕拒暴惡為性。對治無愧，止息惡行為業。謂依世間訶厭增上，輕拒暴惡，羞恥過罪。對治無愧，息諸惡業。

★四解五蘊論三頁雲：何為愧？謂世增上、于所作罪，羞恥為性。

★五解廣五蘊論五頁雲：雲何愧？謂他增上、于所作罪，羞恥為性。他增上者：謂怖畏責罰。及譏論等所有罪失，羞恥于他。業如慚說。

★六解大毗婆沙論三十五卷二頁雲：雲何愧？答：諸有愧、有所愧、有異愧、有恥、有所恥、有異恥、于諸罪中有怖有畏，深見怖畏，是謂愧。如彼廣釋。

★七解集異門論一卷十一頁雲：愧雲何？答：如世尊說：諸有愧者、于可愧法而生于愧。可愧法者：謂諸惡不善法、乃至順當來生老死。彼于如是惡不善法生時，有愧、有所愧、有別愧，有恥、有所恥、有別恥，于諸罪中、有怖有畏。能見怖畏；是謂愧。

★八解入阿毗達磨論上七頁雲：愧、謂修習功德為行先，違癡等流，訶毀劣法。由此勢力，于罪見怖。

★九解發智論二卷八頁雲：雲何愧？答：諸有愧、有所愧、有異愧，有恥、有所恥、有異恥，于諸罪中、有怖有畏，是謂愧。

★十解品類足論三卷一頁雲：愧雲何？謂愧、等愧、各別愧，恥、等恥、各別恥，厭、等厭、各別厭，毀、等毀、各別毀，怖罪、懼罪、于罪見怖，是名為愧。



### 丁福保佛學大辭典

【術語】有過羞他也。大乘義章二曰：「於惡自厭名慚，於過羞他為愧。」



