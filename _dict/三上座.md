---
title: 三上座
source: deerpark.app
---

**來源：法相辭典**

<p>★集異門論四卷四頁雲：三上座者：謂生年上座，世俗上座，法性上座。雲何生年上座？答：諸有生年尊長耆舊，是謂生年上座。雲何世俗上座？答：如有知法富貴長者，共立制言：諸有知法大財大位大族大力大眷屬大徒眾，勝我等者，我等皆應推為上座；供養恭敬，尊重贊嘆。由此因緣，雖年二十，或二十五；若能知法，得大財位大族大力有大眷屬大徒眾者；皆應和合推為上座，供養恭敬，尊重贊嘆。如諸國土城邑王都，其有多聞妙解算數辯才書印，或隨一一工巧業處，勝餘人者；皆共和合，推為上座，供養恭敬，尊重贊嘆。如商侶中，有多財者，眾人和合，推為上座，供養恭敬，尊重贊嘆。如得為王或大臣等，眾人皆共供養恭敬尊重贊嘆。如難陀王，長發王種，欲興戰爭，召馬勝王剎帝利種，重賜財寶，令其示現種種技能。知彼勝已，告大臣曰：封主當知；吾欲敬禮剎帝利種，馬勝王足。大臣白言：天不應禮剎帝利種馬勝王足。所以者何？彼是臣佐；君不應禮臣佐之足。如是等事，有無量種。今此意說長發王種，難陀王時世俗上座。雲何法性上座？答：諸受具戒耆舊長宿，是謂法性上座。有說：此亦是生年上座。所以者何？佛說出家受具足戒，名真生故。若有芻，得阿羅漢，諸漏永盡，已作所作，已辦所辦，棄諸重擔，逮得己利，盡諸有結正智解脫，心善自在；此中意說如是名為法性上座。如世尊說上座頌言：心掉多綺語，染意亂思惟，雖久隱園林；而非真上座。具戒智正念，寂靜心解脫，彼于法能觀，是名真上座。</p>

**來源：丁福保佛學大辭典**

<p>【名數】阿毘達磨集異門足論四曰：「一、生年上座，生年尊長耆舊者。二、世俗上座，如知法、富貴長者、大財大位、大族大力、大眷屬、大徒眾，皆和合推為上座者。三、法性上座，受諸具戒耆舊長宿者，有說此亦生年上座。蓋佛說出家受具足戒者名真生故也，若有苾芻得阿羅漢，則名法性上座。」</p>
