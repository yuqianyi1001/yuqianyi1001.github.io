---
title: 信鼓
source: deerpark.app
---

### 丁福保佛學大辭典

【雜名】總謂鐘磬之音。為得信之方便者，通謂之信鼓。增一阿含經四十二，阿難昇講堂擊犍稚曰：「我今擊此如來信鼓，（中略）降伏魔力怨，除結無有餘。露地擊犍稚，比丘聞當集。諸欲聞法人，度流生死海。聞此妙響音，盡當雲集此。」資持記上一之四曰：「信鼓者，於事則告眾有期，在法則歸心無二。鼓謂擊動發音，名通鐘磬。」參照鐘條。

參照：<a href="/dict/鐘">鐘</a>

臨終之引磬謂之信鼓。決定往生集曰：「信鼓者磬名也，亦名無常磬也。」


