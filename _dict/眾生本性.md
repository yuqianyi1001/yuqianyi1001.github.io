---
title: 眾生本性
source: deerpark.app
---

**來源：丁福保佛學大辭典**

<p>【雜語】眾生本性，為真如法性，真如法性有不變隨緣二義，其隨緣故為眾生。眾生之本體即法身，故經曰：法身流轉五道，名眾生。五教章中曰：「經云：法身流轉五道，名眾生。」指事記曰：「不增不減經云：此法身過於恒沙無邊煩惱所纏。從無始世來隨順世間。波浪漂流。往來生死。名為眾生。」法華玄義六明六種眷屬中曰：「理性眷屬，眾生如，佛如，一如無二如。理性相關，任運是子，故曰：我亦如是眾聖中尊，世尊之父，一切眾生，皆是吾子，此是理性，不關結緣不結緣，皆是佛子也。」</p>
