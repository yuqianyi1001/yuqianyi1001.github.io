---
title: 省常
source: deerpark.app
---

**來源：丁福保佛學大辭典**

<p>【人名】蓮宗九祖之第七祖也。宋淳化中住南昭慶。慕廬山之風，結淨行社。士大夫與會者百二十人，王文正旦為之首。比丘及千人焉。天禧四年正月十二日，端坐念佛，見佛來迎，泊然而化。年六十二。見蓮宗九祖傳略。</p>

**來源：佛光大辭典**

<p>（959～1020）宋代淨土宗僧。錢塘（浙江）人，俗姓顏。字造微。七歲即厭俗，十七歲受具足戒，戒行謹嚴。後住于杭州西湖昭慶寺。慕廬山白蓮社之遺風，于西湖邊結白蓮社，專修淨業，後易名為淨行社，蓋取華嚴經淨行品之意。宰相王旦為社首，士大夫預其會者前後一百二十三人，皆投詩頌，自稱淨行社弟子，比丘預者復千餘人，往昔廬山白蓮社之盛況于是再現。天禧四年入寂，世壽六十二。全身葬于靈隱山鳥窠禪師之墳側。世稱錢塘白蓮社主，又號昭慶圓淨法師。為蓮宗第七祖。﹝佛祖統記卷二十六、廬山蓮宗寶鑑卷四﹞</p>
