---
title: 朝山
source: deerpark.app
---

**來源：丁福保佛學大辭典**

<p>【雜名】鹽鐵論曰：「古者無出門之祭。今富者祈名嶽望山川，椎牛擊鼓，戲倡舞像。」按俗於遠處進香，謂之朝山。據文則此俗之興由於西漢。西藏新志中曰：「其熱心禮佛者，至不遠千里而來拉薩，向達賴宮殿長跪，待達賴出。若得見者，榮幸無比，不吝獻千百金；其不得見者，則望宮殿禮拜而回，更變家產，兌金銀縫衣服內，沿途行乞至西藏，曰朝山。又曰朝活佛。（中略）人民見達賴及他高僧時，匍伏於地行敬禮。達賴以木板輕擊其頭，或抹以手，則歡喜欲狂。」</p>

**來源：佛光大辭典**

<p>指佛教徒至遠處名山大寺，向佛菩薩進香，以懺除業障或還願之朝禮行為。此俗興于西漢。據西藏新志卷中載，熱心禮佛之人，常不遠千裡而至拉薩，向達賴宮殿長跪，待達賴出，若得見者，即覺榮幸無比，不吝獻巨金；其不得見者，則望宮殿禮拜而回。每有變賣家產，兌換金銀，縫于衣內，沿途行乞而至西藏者，此稱朝山，又稱朝活佛。</p><p>此外，修行者為表求道之虔誠，常以跪拜（三步一拜）方式朝禮聖蹟，故亦稱拜山。﹝通俗編神鬼﹞</p>
