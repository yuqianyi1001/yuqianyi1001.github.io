---
title: 仙人鹿野苑
source: deerpark.app
---

### 丁福保佛學大辭典

【地名】即鹿野園。在迦尸國。法顯佛國記曰：「復順恒水西行十二由延，到迦尸國波羅捺城之東北十里許，得仙人鹿野苑精舍。此苑本有辟支佛住，常有野鹿棲宿。世尊將成道，諸天於空中唱言：白淨王子出家學道，卻後七日當成。辟支佛聞已，即取泥洹，故名此處為仙人鹿野苑。世尊成道以後，人於此處起精舍。」

參照：<a href="/dict/鹿野園">鹿野園</a>


