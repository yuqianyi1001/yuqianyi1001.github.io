---
title: 趙州洗缽
source: deerpark.app
---
### 佛光大辭典

禪宗公案名。趙州從諗寄‘洗缽’之語，顯示佛法之奧理無非是從日常一一之行履中去領受。景德傳燈錄卷十趙州從諗條（大五一·二七七下）：‘僧問：“如何是佛？”師雲：“殿裡底。”僧雲：“殿裡者豈不是泥龕塑像？”師雲：“是。”僧雲：“如何是佛？”師雲：“殿裡底。”僧問：“學人迷昧，乞師指示。”師雲：“吃粥也未？”僧雲：“吃粥也。”師雲：“洗缽去。”其僧忽然省悟。’此公案顯示威儀即佛法，作法即宗旨之意。意謂鐘鳴進法堂，梆響入齋堂，粥畢洗缽盂，即于此等日常喝茶吃飯等無功用之動作中領受佛法，此外無須特意去論究迷悟、凡聖之話語，拈提平生奉行叢林清規之當處，即是真實之佛法現前。﹝大慧普覺禪師語錄卷二、禪宗無門關第七則、五燈會元卷四、從容錄第三十九則、禪宗頌古聯珠通集卷十九、宗門統要續集卷六﹞



### 丁福保佛學大辭典

【公案】「僧問趙州，某甲乍入叢林，乞師指示。州云：喫粥也未。僧云：喫粥了。州云：洗鉢盂去。其僧省悟。」見無門關七則，從容錄三十九則。



