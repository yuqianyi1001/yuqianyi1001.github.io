---
title: 等正覺
source: deerpark.app
---
### 丁福保佛學大辭典

【術語】梵語三藐三菩提，譯曰等正覺，又三藐三佛陀，譯曰等正覺者，徧知者。如來十號之第三（參照十號條），覺即知也。覺知徧於一切，是徧也。覺知契於理，是正也。謂徧正覺知一切法也。又三世諸佛之覺知平等，故曰等，離邪妄故曰等。大經淨影疏曰：「等正覺者，餘經中亦名正徧知也。正是理，於理究照，故名徧知。今言等者，是彼徧也。稱理名等。正者，還是餘經正也。言其覺者，是彼知也。」資持記下三之二曰：「等正覺者，謂三世道同。正印簡異邪妄。」

參照：<a href="/dict/十號">十號</a>



