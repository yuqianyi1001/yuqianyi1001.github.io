---
title: 五味
source: deerpark.app
---

**來源：陳義孝佛學常見辭彙**

<p>乳味、酪味、生酥味，熟酥味、醍醐味。佛在涅槃經中提到乳等五味時，曾以醍醐味來形容涅槃經，後來天台智者大師便因之判定佛的一代聖教為五時教。</p>

**來源：三藏法數**

<p>﹝出涅槃經﹞ 如來因無垢藏王菩薩稱歎涅槃法勝，乃說此五味，而以醍醐比法華、涅槃也。隋朝天台智者大師，因此約如來所說一代聖教，次第立為五時，以對教之相生，機之利鈍，譬猶五味之有濃淡焉。（梵語涅槃，華言滅度。） 〔一、乳味〕，乳味從牛而出，以喻十二部經從佛而宣說也。謂如來最初時說華嚴圓頓之教，唯被大機，不攝二乘。蓋由此經最初開演，麤妙混融，故譬之以乳味也。（十二部經者，一契經、二重頌、三諷頌、四因緣、五本事、六本生、七希有、八譬喻、九論議、十自說、十一方廣、十二授記也。二乘者，聲聞乘、緣覺乘也。） 〔二、酪味〕，酪味從乳而生，以喻九部經從十二部經中而出也。謂如來第二時於鹿苑說阿含等經，接引二乘，斷見、思惑，證真空理，乃從頓施漸，故譬之以酪味也。（九部經者，一契經、二重頌、三諷頌、四因緣、五本事、六本生、七希有、八譬喻、九論議也。見、思惑者，意根對法塵起諸分別曰見，五根對五塵起諸貪愛曰思。頓漸者，頓教、漸教也。） 〔三、生酥味〕，生酥從酪而出，以喻九部後，而說大乘方等法也。謂如來第三時於方等會上，說楞伽、楞嚴諸大乘經，讚歎大法，呵責小教，令諸小乘恥小慕大，故譬之以生酥味也。（梵語楞伽，華言不可往，唯神通人，方能到也。楞嚴，梵語具云首楞嚴，華言健相分別。） 〔四、熟酥味〕，熟酥從生酥而出，以喻方等之後，而說般若也。謂如來第四時說諸般若空慧法門，蕩除二乘疑執，付之以大乘法財，令其心漸通泰，故譬之以熟酥味也。 〔五、醍醐味〕，醍醐從熟酥而出，以喻般若之後，而說法華、涅槃也。謂如來第五時於靈山會上，說法華經，開前四味三乘之權，歸於一乘圓妙之實，令諸眾生咸得作佛；復說涅槃，扶戒律而談常住之理。故譬之以醍醐味也。（三乘者，聲聞乘、緣覺乘、菩薩乘也。一乘者，佛乘也。）</p>

**來源：丁福保佛學大辭典**

<p>【譬喻】佛於涅槃經說乳等五味時，以醍醐味比涅槃經。天台大師因之定如來所說一代聖教之次第，一以比五時教之次第而生，一以比機之次第淳熟。是曰約教相生約機濃淡。一、乳味，初自牛出者。譬佛於牛，佛初說華嚴經，如牛之乳。此時二乘之機未熟，至為淡泊，復如生乳。二、酪味，取自生乳者。以譬佛於華嚴之後說阿含經，聞阿含經，為小乘之機。三、生酥味，更自酪製者。以譬於阿含之後說方等經，小機熟而為大乘通教之機。四、熟酥味，更精製生酥者。以譬於方等經之後說般若經，通教之機熟而為大。乘別教之機。五、醍醐味，更煎熟熟酥者。以譬於般若經之後，說法華涅槃二經，別教之機熟而為大乘圓教之機。涅槃經十四曰：「善男子！譬如從牛出乳，從乳出酪，從酪出生酥，從生酥出熟酥，從熟酥出醍醐。醍醐最上，若有服者，眾病皆除，所有諸藥悉入其中。善男子！佛亦如是，從佛出生十二部經，從十二部經出修多羅，從修多羅出方等經，從方等經出般若波羅蜜，從般若波羅蜜出大涅槃，猶如醍醐。」此五味之喻，有人法之二種：人者，涅槃經十謂佛言善男子，聲聞如乳，緣覺如酪，菩薩之人如生熟酥，諸佛世尊猶如醍醐。法者，涅槃經十四配於華嚴阿含方等般若涅槃，如上所引。又六波羅蜜經以之配於經律論般若總持之五藏。梵語如其次第：Kṣīraṁ Dadhi Navanītaṁ Gholaṁ Sarpimaṇḍa</p><p>酸，苦，甘，辛，鹹也。</p>

**來源：佛光大辭典**

<p>梵語pañca rasāḥ。(一)指五種味，即：乳味（梵kṣīra  ）、酪味（梵dadhi  ）、生酥味（梵navanīta  ）、熟酥味（梵ghṛta  ）、醍醐味（梵sarpirmaṇḍa  ）。即制造牛乳之過程中次第所成之諸味。諸經論每用以比喻根機（人）或教法（法）之差別次第，如北本大般涅經卷十謂，聲聞如乳，緣覺如酪，菩薩如生、熟酥，諸佛世尊猶如醍醐。其用以比喻教法者，如北本大般涅經卷十四聖行品（大一二·四四九上）：‘譬如從牛出乳，從乳出酪，從酪出生酥，從生酥出熟酥，從熟酥出醍醐。醍醐最上，若有服者眾病皆除，所有諸藥悉入其中。善男子！佛亦如是，從佛出生十二部經，從十二部經出修多羅，從修多羅出方等經，從方等經出般若波羅蜜，從般若波羅蜜出大涅，猶如醍醐，言醍醐者，喻于佛性，佛性者即是如來。’此段經文從劉宋慧觀、蕭齊劉虯以來，皆用以譬喻佛陀一代說教之次第，然諸家之解釋有種種異同。</p><p>吉藏之大品經遊意（大三三·六六下）：‘辨五家味相生，第一家雲，十二部配當阿含，修多羅配禪經，何者？定能發智，以修多羅配當禪經也。方等配波若、思益等，波若配法華，醍醐配涅也。’</p><p>天台智就如來所說一代聖教之次第立為五時，而以五味配五時，譬如五時教之逐漸產生，稱為‘約教相生’；而以五味之有濃淡比喻根機之利鈍，稱為‘約機濃淡’。(一)乳味，乳味從牛而出，故用以比喻十二部經從佛而宣說。如來最初時宣說華嚴圓頓之教，唯被大機，不攝二乘，蓋此經最初開演，粗妙混融，故以乳味譬之。(二)酪味，酪味從乳而生，故用以比喻九部經從十二部經中出。如來第二時于鹿苑宣說阿含等經，接引二乘，斷除見、思惑，證真空理，乃從頓施漸，故以酪味譬之。(三)生酥味，生酥從酪而出，故用以比喻繼九部經之後所宣說的大乘方等經典。如來第三時于方等會上，宣說楞伽、楞嚴等諸大乘經，贊嘆大法，呵責小教，令諸小乘恥小慕大，故以生酥味譬之。(四)熟酥味，熟酥從生酥而出，故用以比喻繼方等經之後所宣說之般若經。如來第四時宣說諸般若空慧法門，蕩除二乘疑執，付之以大乘法財，令其心漸通泰，故以熟酥味譬之。(五)醍醐味，醍醐從熟酥而出，故用以比喻繼般若經之後所宣說之法華、涅等經。如來第五時于靈山會上，宣說法華經，開前四味三乘之權，歸于一乘圓妙之實，令諸眾生鹹得作佛；復說涅，扶戒律而談常住之理，故以醍醐味譬之。</p><p>智論五味更立前番、後番之別，前番五味系經由華嚴、阿含、方等、般若等，以至于法華，而以法華經為後教後味；後番五味則于法華之座為未入實者更以般若經淘汰之，方令入于涅之教，故以涅經為後教後味。以五味配當五時之外，天台家另以藏、通、別、圓等四教各配當于五味，其說詳載于法華經玄義卷十下。又天台宗第四祖灌頂于涅經會疏卷十三另有別解，即以牛譬喻涅之教主，以乳譬喻戒聖行，以酪譬喻定聖行，以生酥譬喻四諦慧聖行，以熟酥譬喻二諦慧聖行，以醍醐譬喻一實諦慧聖行。﹝法華玄義釋簽卷一上、法華經文句卷六下、三論遊意義、大乘玄論卷五教蹟義、涅經義記卷十（淨影）、涅經會疏卷十三﹞（參閱‘五時八教’1132）</p><p>(二)指酸、苦、甘、辛、堿（鹽）等五味。</p>
