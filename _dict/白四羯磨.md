---
title: 白四羯磨
source: deerpark.app
---

### 丁福保佛學大辭典

【術語】Jñapticaturthaṁ，僧中行事務，如授戒之重法，向僧眾先告白其事，曰白。次三問其可否而決其事曰三羯磨Tṛtīya karmavācanā，合一度之白與三度之羯磨曰白四羯磨。是最重之作法也。羯磨疏一上白：「若情事殷重，和舉轉難。如受懺大儀，治擯重罰。故須一白牒陳，三羯磨量可，方能成遂，故曰白四。亦以一白三羯磨通為四也。」行事鈔資持記上一之五曰：「白四受戒、懺重、治舉、訶諫等，事通大小，情容乖舛。自非一白告知，三法量可，焉能辨得？以三羯磨通前單白故云白四。」



### 佛光大辭典

梵語jñapticaturtha-karman，巴利語ñatti-catuttha-kamma。又作白四、白四法、一白三羯磨。白（梵jñapti  ），即告白之意；羯磨（梵karma  ），意譯為業、作法等。白四羯磨指僧中所行事務，如授戒之作法，規定受具足戒時，三師中之羯磨師向僧眾先告白某某提出出家要求，此即為‘白’（即白表文）。其次，三問僧眾贊成與否，稱為三羯磨（梵tṛtīya karmavācanā  。如無異議，則準予受戒為僧。合一度之白與三度之羯磨，故稱白四羯磨，系最慎重之作法。其他如懺重、治罰、訶諫、滅諍等，事通大小、情容乖舛者，皆以此法聽取僧眾之意見。羯磨疏卷一上（d續六四·二七○上）：‘若情事殷重，和舉轉難，如受懺大儀，治擯重罰，故須一白牒陳，三羯磨量可，方能成遂，故曰白四。亦以一白三羯磨通為四也。’﹝四分律行事鈔資持記卷上一之五﹞（參閱‘一白三羯磨’31）


