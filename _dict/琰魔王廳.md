---
title: 琰魔王廳
source: deerpark.app
---

**來源：丁福保佛學大辭典**

<p>【雜名】閻魔王之公判庭。十王經曰：「大城四面周圍鐵墻，四方開鐵門，左右有檀荼幢，上安人頭形，人能見人間，如見掌中菴羅果。右黑闇天女幢，左泰山府君幢，（中略）左神記惡，形如羅剎，常隨不離。悉記小惡，右神記善，形如吉祥，常隨不離，皆錄微善。總名雙童。（中略）其王以簿推問亡人，算計所作，隨惡隨善而斷分之。」藥師經曰：「諸有情有俱生神，隨其所作，若罪若福，皆具書之，盡持授與琰魔法王。爾時彼王，推問其人，算計所作，隨其罪福而處斷之。（中略）彼琰魔王，主領世間名籍之記，若諸有情，不孝五逆，破毀三寶，壞君臣法，毀於信戒。琰魔法王，隨罪輕重，考而罰之。」參照焰魔天曼陀羅條。（CBETA註：疑為參照焰摩天曼荼羅條）</p><p>參照：<a href="/dict/焰摩天曼荼羅">焰摩天曼荼羅</a></p>
