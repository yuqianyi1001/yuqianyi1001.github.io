---
title: 偽經
source: deerpark.app
---
### 丁福保佛學大辭典

【術語】漢魏以後，翻譯為盛，偽似之經論，雜然而出。不可不辨。道安之疑經錄序曰：「外國僧法學，皆跪而口受。同師所受，若十二十，轉以授後學。若有一字異者，共想推校，得便擯之，僧法無縱也。經至晉土，其年未遠。而喜事者，以沙糅金，斌斌如也，而無括正，何以別真偽乎？（中略）安敢豫學次，見涇渭雜流，龍蛇並進，豈不恥之！今列意謂非佛經者如圖，以示將來後學。」可以知安公之時既盛。



