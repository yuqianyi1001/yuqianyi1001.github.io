---
title: 四種善惡
source: deerpark.app
---

### 丁福保佛學大辭典

【名數】前所述善惡之性，其標準也，俱舍論分其種類各為四種：一勝義善，涅槃也。涅槃是最極安穩，眾苦永滅，如無病之體者。二自性善，慚愧之二與無貪無痴無瞋之三善根也。此五法不待餘之相應及等起而自為善，猶如良藥。三相應善，其他信勤等善法待慚愧與三善根相應而始為善故，猶如水。四等起善，身語二業也。由自性善與相應善等起而為善故，猶如良牛所出之牛乳。惡之四種反之。


