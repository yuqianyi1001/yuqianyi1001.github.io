---
title: 摩竭
source: deerpark.app
---

### 丁福保佛學大辭典

【異類】又作摩伽羅，摩迦羅Makara，譯曰鯨魚，巨鰲。玄應音義一曰：「摩伽羅魚，亦言摩竭魚，正言摩迦羅魚，此云鯨魚，謂魚之王也。」慧苑音義下曰：「摩竭魚，此云大體也，謂此方巨鰲魚也。」慧琳音義四十一曰：「摩竭海中大魚，吞陷一切。」探玄記二十曰：「摩伽羅魚者，此云極大之魚，謂是巨鼇魚也。」法苑珠林十曰：「如四分律說：摩竭大魚，身長或三百由旬，四百由旬，乃至極大者長七百由旬。故阿含經云：眼如日月，鼻如太山，口如赤谷。」


