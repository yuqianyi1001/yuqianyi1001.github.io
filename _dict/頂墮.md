---
title: 頂墮
source: deerpark.app
---

**來源：法相辭典**

<p>★大毗婆沙論六卷六頁雲：雲何頂墮？答：如有一類，親近善士，聽聞正法，如理作意；信佛菩提法是善說，僧修妙行。色無常：受想行識無常。善施設苦諦：善施設集滅道諦。彼于異時，不親近善士，不聽聞正法，不如理作意。于已得世俗信，退沒破壞，移轉亡失。故名頂墮。又雲：問：何等名為頂墮自性？答：頂墮自性，是不成就，無覆無記心不相應行蘊所攝。有說：信時名得頂，不信時名頂墮。如是則說不信為頂墮自性。有說：諸煩惱纏，能令頂墮。如是則說諸染污法為頂墮自性。有說：若法隨順退；彼法名頂墮。如是則說一切法為頂墮自性。以退頂時，一切法皆是退頂增上緣故。</p><p>★二解發智論一卷四頁雲：雲何頂墮？答：如有一類，親近善士，聽聞正法，如理作意，信佛菩提，法是善說，增修妙行；色無常，受想行識無常；善施設苦諦，善施設集滅道諦。彼于彼異時，不親近善士，不聽聞正法，不如理作意；于已得世俗信，退沒破壞，移轉亡失。故名頂墮。如佛即為波羅衍摩納婆說：若人于如是三法而退失；我說彼等類，應知名頂墮。</p>

**來源：丁福保佛學大辭典**

<p>【術語】菩薩於十信之相似位永斷見思二惑永不沈於三途，得六根互用之功德。於此安其分，著其法，不更進修而入十住之位，是名頂墮。離三界之惑之位，故云頂，於此頂位墮落不進，是即頂墮。八教大意曰：「若專住似位名為法愛，已得相似六根互用，已破兩惑永無墜苦，若愛此似位名為頂墮。」智度論二十七曰：「愛著諸功德，於五眾無常苦空無我取相心著，是菩薩頂墮。」</p>

**來源：佛光大辭典**

<p>自頂位墮落。又作頂退。指聲聞四善根位之中，自第二頂善根位退墮而生于惡道。蓋四善根中之暖、頂二位，為動善根故，若住散亂心，親近惡友，不聽聞正法，或自邪解，則必退失已得之位，而墮惡道。若忍位及世第一法，則以不動善根故，永不退墮于惡道。</p><p>然智以頂墮解為墮在頂位，不進不退之境地。即在圓教十信位而愛著相似之法，無法進入初住之位，又十信已斷見思之惑，故不退墮。以其不退不進猶如住山頂；或謂已離三界之惑，故稱為頂，于此頂位不進，是為頂墮。</p><p>又大般若波羅蜜多經則以菩薩退墮二乘為頂墮，據卷三九五載，由能入菩薩正性離生之故，即住菩薩種姓地中；既住菩薩種姓地中，即能決定不從頂墮；若從頂墮，應墮聲聞或獨覺地。﹝大般若波羅蜜多經卷三十六、發智論卷一、大毗婆沙論卷六、大智度論卷八十六、法華經玄義卷九上、止觀輔行傳弘決卷七之四﹞</p>
