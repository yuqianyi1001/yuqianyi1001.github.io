---
title: 三清淨
source: deerpark.app
---

**來源：法相辭典**

<p>★大毗婆沙論一百十七卷十四頁雲：為三妙行，攝三清淨？三清淨，攝三妙行耶？答：隨其事展轉相攝。所以者何？諸身妙行，即身清淨。諸語妙行，即語清淨。諸意妙行，即意清淨。問：無漏妙行，永離垢離穢離濁，可名清淨。有漏妙行，既是有垢有穢有濁，雲何名清淨？答：有漏妙行，以分清淨，故名清淨。所以者何？有漏妙行，亦能離乃至無所有處諸煩惱垢故，得名清淨。復有說者，有漏妙行，能引發隨順第一義清淨故，亦名清淨。</p><p>★二解　集異門論六卷五頁雲：三清淨者：一、身清淨。二、語清淨。三、意清淨。身清淨雲何？答：離害生命，離不與取，離欲邪行。復次離害生命，離不與取，離非梵行。復次諸所有學身業，諸所有無學身業，諸所有善非學非無學身業，如是一切，名身清淨。語清淨雲何？答：離虛誑語，離離間語，離粗惡語，離雜穢語。復次諸所有學語業，諸所有無學語業，諸所有善非學非無學語業，如是一切，名語清淨。意清淨雲何？答：無貪、無嗔、正見。復次諸所有學意業，諸所有無學意業，諸所有善非學非無學意業，如是一切，名意清淨。</p>

**來源：丁福保佛學大辭典**

<p>【術語】又名三牟尼。見牟尼條。</p><p>參照：<a href="/dict/牟尼">牟尼</a></p>
