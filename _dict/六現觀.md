---
title: 六現觀
source: deerpark.app
---

### 法相辭典

★成唯識論九卷十一頁雲：六現觀者：一、思現觀。謂最上品喜受相應思所成慧。此能觀察諸法共相，引生暖等。加行道中，觀察諸法，此用最猛，偏立現觀。暖等不能廣分別法，又未證理；故非現觀。二、信現觀。謂緣三寶世出世間決定淨信。此助現觀，令不退轉，立現觀名。三、戒現觀。謂無漏戒。除彼戒垢，令觀增明；亦名現觀。四、現觀智諦現觀。謂一切種緣非安立根本後得無分別智。五、現觀邊智諦現觀。謂現觀智諦現觀後，諸緣安立世出世智。六、究竟現觀。謂盡智等、究竟位智。



### 丁福保佛學大辭典

【名數】唯識論所立。一思現觀，思觀察諸法而使別生現觀智之力強，故與以現觀之名。二信現觀，於三寶決定之淨信，助現觀之智而使不退轉，故與以現觀之名。三戒現觀，無漏之道共戒，除破戒之垢，使觀智增明，故亦名現觀。四現觀智諦現觀，此乃正為現觀之智諦，名現觀者，即於見道修道觀真如之體（名非安立諦）之無漏智慧也。五現觀邊智諦現觀。於正觀真如之體，後邊更觀真如之相（謂之安立諦）之見道修道智諦也。六究竟現觀，謂究竟位（即無學道）中一切之諸智。此中後三者為現觀之自性，而前三者為現觀俱起之法，故均於俱舍論之事現觀。見唯識論九。

【名數】見現觀條。

參照：<a href="/dict/現觀">現觀</a>



### 佛光大辭典

唯識論所立。以有漏無漏之慧，明了觀察現前之境，其方法有六種，稱為六現觀。即：(一)思現觀，謂思所成之慧。此作用依止欲界之散地，觀察諸法，最為猛利，能廣分別諸法，故稱思現觀。(二)信現觀，謂上品漏無漏之淨信，以能資助現觀，使不退轉，故稱信現觀。(三)戒現觀，謂無漏戒，即道共戒。以能除去破戒之罪垢，令觀增明，故稱戒現觀。(四)現觀智諦現觀，謂緣非安立諦之根本、後得二智。通于見道與修道。(五)現觀邊智諦現觀，謂現觀智諦現觀之後，緣各種安立諦之世智、出世智。通于有漏無漏一切之見道、修道。(六)究竟現觀，謂究竟位中一切之諸智。﹝瑜伽師地論卷七十一、成唯識論卷九、顯揚聖教論卷十七﹞


