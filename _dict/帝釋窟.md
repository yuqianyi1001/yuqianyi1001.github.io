---
title: 帝釋窟
source: deerpark.app
---

**來源：法相辭典**

<p>★西域記九卷二十二頁雲：舍利子門人@堵波東行三十餘裡，至因陀羅勢羅窶訶山。（唐言帝釋窟也）其山岩谷杳冥，花林蓊鬱。嶺有兩峰，岌然特起。西峰南岩間有大石室，廣而不高。昔如來嘗于中止。時天帝釋以四十二疑事，畫石請問。佛為演釋，其蹟猶在。今作此像，擬昔聖儀。入中禮敬者，莫不肅然驚懼。山嶺上有過去四佛座及經行遺蹟之所。東峰上有伽藍。聞諸土俗曰：其中僧眾，或于夜分，望見西峰石室佛像前每有燈炬，常為照燭。</p>

**來源：丁福保佛學大辭典**

<p>【地名】見帝釋巖條。</p><p>參照：<a href="/dict/帝釋巖">帝釋巖</a></p>
