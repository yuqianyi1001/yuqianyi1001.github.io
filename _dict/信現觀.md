---
title: 信現觀
source: deerpark.app
---

**來源：法相辭典**

<p>★瑜伽五十五卷十六頁雲：雲何名為信現觀？謂三寶所、三種淨信。由于寶義，已決定故。及聞所成決定智慧。</p><p>★二解　瑜伽七十一卷二頁雲：問：信現觀、有何相？答：若有成就信現觀者；或是異生；或非異生；或于現法及後法中、終不妄稱餘、是大師，餘法、善說，餘僧、正行。問：信現觀、何自性？答：緣三寶境上品世間出世間清淨信為自性。或此俱行菩提分法為自性。問：信現觀、當言作何業？答：信現觀、由意樂故，于三寶中，能生不動勝解為業；正行清淨為業；一分能往善趣為業。又雲：信現觀、亦無量種。謂正憶念過去無量三藐三佛陀、及彼法、彼僧。如于過去，未來、現在、亦爾。又正憶念此世界中、及餘十方無量世界、所有如來、及彼法、彼僧。隨正憶念有爾所量，亦有爾所信現觀體品數差別。</p><p>★三解　顯揚十七卷三頁雲：問：信現觀、以何為體？答：以上品世出世緣三寶淨信為體。或此俱行菩提分法為體。問：信現觀、有何相？答：若有成就信現觀者；或住異生位，或住非異生位，若于現法，若現後法，終不宣說于異眾中、別有大師，別有善說法，別有正行僧。</p><p>★四解　成唯識論九卷十一頁雲：二、信現觀。謂緣三寶世出世間決定淨信。此助現觀，令不退轉，立現觀名。</p>

**來源：丁福保佛學大辭典**

<p>【術語】六現觀之一。緣三寶之世間出世間決定淨信也。</p>
