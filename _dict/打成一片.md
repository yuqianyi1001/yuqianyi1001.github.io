---
title: 打成一片
source: deerpark.app
---
### 佛光大辭典

禪林用語。指融合一體。即去除一切之情量、計較，而將千差萬別之事物融通一片，不再有你我、彼此、主客等之差別情想。禪宗典籍中，常用此語來表示泯絕二元對立之觀念，或融合眾多紛亂的現象、見解等之情況境界。碧岩錄第六則頌評曰（大四八·一四六下）：‘長短好惡，打成一片；一一拈來，更無異見。’第十七則評唱（大四八·一五七中）：‘（香林）嘗雲：“我四十年方打成一片。”’無門關第一則評曰（大四八·二九三上）：‘久久純熟，自然內外打成一片，如啞子得夢，只許自知。’



### 丁福保佛學大辭典

【術語】去一切之情量計較而一千差萬別之事物也。打字無別意，不依何事而為其事曰打。字彙曰：「俗用打字義甚多，如打疊打聽打扮打睡之類，不但打擊而已。」其他喫飯為打飯，汲水為打水，取魚為打魚等。碧巖第六則頌評曰：「長短好惡，打成一片。一一拈來，更無異見。」同十七則評唱曰：「香林嘗云：我四十年方打成一片。」無門關第一則評曰：「久久純純熟，自然內外打成一片。如啞子得夢，只許自知。」碧巖種電鈔一曰：「不立一塵一法，合平等之域，謂之打成一片。」



