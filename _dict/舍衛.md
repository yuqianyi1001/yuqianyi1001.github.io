---
title: 舍衛
source: deerpark.app
---

### 陳義孝佛學常見辭彙

地名，為古印度憍薩羅國的都城，華譯為好名聞，因其國中政教善良，風俗敦厚，且充滿許多有德有智的學者，嘉譽風聞各國，故名。



### 丁福保佛學大辭典

【地名】Śrāvastī，本城名，後以為國號。其國本名為憍薩羅國，為別於南方之憍薩羅國，故以城名為國號。新作室羅伐，室羅伐悉底。譯曰聞者，聞物，豐德，好道等。以此城多出名聲之人，多生勝物故也。又有別名曰舍婆提城，尸羅跋提，捨羅婆悉帝夜城。佛在世時。波斯匿王居於此。城內有祇園精舍。其地即今印度西北部拉普的Rahti，河南岸之Rapetmapet，在烏德之東，尼泊爾之南。天台金剛般若疏曰：「舍衛，名聞物國，勝物多出此境。嘉名遠振諸國，故名聞物。又舍婆提者，昔有二仙。弟名舍婆，此云幼小。兄名阿跋提，此云不可害。合此二人以名城也。」玄應音義三曰：「舍衛國，云無物不有國，或言舍婆提城，或言捨羅婆悉帝夜城，訛也。正言室羅伐國，此譯云聞者城，法鏡經云聞物國。善見律云：舍衛是人名。昔有人居住此地，往古有王，見此地好，故乞立為國。以此人名，號舍衛國。一名多有國，言有聰明智慧人，及諸國珍奇皆歸此國也。」勝鬘寶窟上本曰：「舍衛國，真諦三藏云：彼國正音，應云奢羅摩死底，此言好名聞國。昔有仙人好名聞，在此中住。從仙人作名，故云好名聞國也。從來舊翻為聞物國，此多出好物，遠聞諸國，故名聞物國。十二遊經云：無物不有，勝於餘處也。」彌勒上生經疏上曰：「梵言室羅伐悉底，言舍衛者，訛略也。此中印度境，憍薩羅國之都城名。為別南憍薩羅國，故以都城為國之稱。真諦法師云：昔有兄弟二人，一名舍婆，二名婆提。故彼所翻金剛般若，云在舍婆提城。兄弟二人於此習仙，獲而果遂，城因此號名舍婆提。今新解云：應云豐德城，一具財物，二妙欲境，三饒多聞，四豐解脫，國豐四德，故以名焉。」梵語雜名曰：「舍衛，室囉縛悉地。」參照舍衛城條。

參照：<a href="/dict/舍衛城">舍衛城</a>


