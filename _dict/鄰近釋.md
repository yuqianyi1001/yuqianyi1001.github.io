---
title: 鄰近釋
source: deerpark.app
---
### 佛光大辭典

梵語avyayī-bhāva。為梵語之不變化合成語。系六合釋之第五。乃二語以上所合成之副詞的復合詞，原語有‘不變化’之義。其前節之語為副詞、關系詞等之不變化詞，後節之語為名詞之復合詞。然華嚴經隨疏演義鈔卷三十八解釋鄰近釋之義，則從鄰近而立名，如四念住之意義，本系以‘慧’為體，即以慧觀察身、受、心、法；今言‘念’者，即謂明記不忘，而慧則為揀擇照了。以念與慧，其義鄰近，故隱慧之名而言四念，此乃所謂隱己從他。又如‘意’與‘識’之類，亦皆如是，故稱鄰近釋。

鄰近釋又可分為依主鄰近、有財鄰近兩種。華嚴經隨疏演義鈔卷三十八（大三六·二八八中）：‘一依主鄰近，如有人近長安住，有人問言：“為何處住？”答雲：“長安住。”此人非長安，以近長安故，雲長安住，以分取他名，復是依主鄰近。二有財鄰近，如問：“何處人？”答雲：“長安。”以全取他處，以標人名，即是有財，以近長安，復名鄰近。’﹝俱舍論光記卷一、大乘法苑義林章卷一總料簡語、六離合釋法式略解（智旭）﹞（參閱‘六合釋’1255）



### 三藏法數

謂從鄰近為名，如說四念住，本是以慧觀察，身受心法，今云念者，慧即揀擇照了，念即明記不忘，以念與慧其義鄰近，故隱慧之名，而言四念，所謂隱己從他也。又如意與識之類皆然，故名鄰近釋。（四念住，即四念處。一觀身不淨，二觀受是苦，三觀心無常，四觀法無我也。）



### 丁福保佛學大辭典

【術語】六合釋之一。謂二體聚集一處，就其中之強物而立名也。如所謂四念處，念處之體雖為慧，而其時相應而起之念心所力為強，故名為念處。是即為鄰近釋也。



