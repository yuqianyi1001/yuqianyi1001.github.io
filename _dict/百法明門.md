---
title: 百法明門
source: deerpark.app
---

**來源：丁福保佛學大辭典**

<p>【名數】菩薩於初地所得之智慧門也。明者慧也，門者入也，又差別也。慧能通入百法之真性，故曰明門，又百法之慧各有差別，故曰明門，其百法有二解，一菩薩瓔珞經所說十信之百法，一百法明門論所說五位之百法。十信之百法，菩薩於初住之位，修互具之十信，是名百法明門。五位之百法，心心所等之百法也。瓔珞經上曰：「未上住前，有十順名字。菩薩常行十心，所謂信心念心精進心定慧心戒心迴向心護法捨心願心。佛子修行是心，若經一劫二劫三劫乃得入初住位中，住是位中增修百法明門。所謂十信心，心心各有十，故修行百法明門。」觀經妙宗鈔下曰：「三劫遊歷十方，供佛聞法，進入道種。登於初地，此地即得百法明門，言百法者如百法論所出名數。」洞空之觀經會疏曰：「入初地心，明了五位百法明門。（中略）若依瓔珞，初住所得百法明門，別有名數。」瓔珞經所說之初住，為圓位，即別教之初地也。</p>

**來源：佛光大辭典**

<p>指菩薩于初歡喜地所得之智慧法門。百法，乃概稱數目之多；明，即通達；門，即法門，含有入、差別之意。意即明了通達百法之智慧門。諸家對百法明門之‘百法’有各種說法：(一)十地經論卷三謂，百法，即指種種之法門。(二)據華嚴經探玄記卷十一載，百法，指蘊、界、處等種種之法門，而非指一百之實數。(三)菩薩瓔珞本業經卷上賢聖名字品載，十信心之信心、念心、精進心、慧心、定心、不退心、回向心、護心、戒心、願心等，皆各有十心而成百法，圓滿成就此十信十心之後，乃可入于初住之位。(四)法聰之釋觀無量壽佛經記及四明知禮之觀無量壽佛經疏妙宗鈔卷六等載，百法，即法相宗所說之五位百法。(五)釋觀無量壽佛經記載，十種心數法之受、想、思、觸、欲、慧、念、解脫、憶、定等，于一數生起時，其餘九數相扶而起，遂成百法。</p><p>另仁王般若波羅蜜經卷上菩薩教化品載，若菩薩住于百佛國中，作閻浮四天王，修百法門，二諦平等心，化一切眾；若菩薩住于千佛國中，作忉利天王，而修行千法門；住于十萬佛國中，作炎天王，而修行十萬法門；乃至住于不可說不可說之佛國，作第四禪大靜天王三界主，而修行不可說不可說之法門。又據菩薩瓔珞本業經卷下佛母品載，以十信心為諸行之本， 由此輾轉增進為百法明門、千法明門、萬法明門，乃至無量之明門。﹝舊華嚴經卷二十三‘十地品’、觀無量壽經、菩薩瓔珞本業經卷上賢聖學觀品、卷下大眾受學品、仁王經疏卷中本、仁王護國般若波羅蜜多經疏卷中一、觀無量壽佛經義疏卷下（元照）﹞</p>
