---
title: 教觀
source: deerpark.app
---
### 陳義孝佛學常見辭彙

教相與觀心。教相是依所立的宗義去分別判斷釋迦佛一代的教義；觀心是觀念自己宗派所立的真理。如天台宗以五時八教為教相，以一心三觀為觀心；真言宗以顯密二教十住心為教相，以阿字不生為觀心。



### 丁福保佛學大辭典

【術語】教相與觀心也。教相者釋迦一代之教法由自己之宗義而分別判斷也，觀心者觀念自宗所立之真理也。如天台宗以五時八教為教相，以一心三觀為觀心，乃至如真言宗以顯密二教十住心為教相門，以阿字不生為觀心。此二門雖通諸宗，而天台一家之發揮，冠於諸宗。止觀大意曰：「略述教觀門戶大概，今家教門，以龍樹為始祖，慧文但列內觀視聽而已。洎乎南岳天台，復用法華三昧，發陀羅尼，開拓義門，觀法周徧（義門即教門）。教觀綱宗曰：「佛祖之要教觀而已矣。觀非教不正，教非觀不傳。有教無觀則罔，有觀無教則殆。」玄義十下曰：「今釋此三教，各作二解：一約教門解。二約觀門解。教門為信行人，又成聞義。觀門為法行人，又成慧義。聞慧具足，如人有目，日光明照見種種色。」



