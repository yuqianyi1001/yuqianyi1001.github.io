---
title: 慈明執爨
source: deerpark.app
---

### 丁福保佛學大辭典

【公案】慈明之婆，近寺居，人無測之，慈明乘閑必至彼。一日罷粥當參，久不聞槌鼓。楊岐為監寺。曰：今日當參，何不擊鼓？云：和尚出未歸。直往慈處，見明執爨婆煮粥。岐云：和尚今日當參，大眾久待，以何不歸？明云：儞下得一轉語，即歸。下不得，東西去。楊岐以笠子蓋頭上行數步，明大喜，遂同歸。見普燈錄三。


