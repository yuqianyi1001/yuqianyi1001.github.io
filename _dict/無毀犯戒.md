---
title: 無毀犯戒
source: deerpark.app
---

### 三藏法數

謂菩薩受持淨戒，無所毀犯，永斷十惡，具足十善；恒念眾生皆由顛倒毀犯於戒，我當為說真實妙法，令離顛倒，成就菩提也。（十惡者，一殺生、二偷盜、三邪婬、四妄言、五兩舌、六惡口、七綺語、八貪、九瞋、十邪見也。十善者，不殺、不盜、不邪婬、不妄言、不綺語、不惡口、不兩舌、不貪、不瞋、不邪見也。梵語菩提，華言道。）



### 丁福保佛學大辭典

【術語】菩薩十戒之一。菩薩自保淨戒而不犯，為眾生說妙法而使不犯戒也。


