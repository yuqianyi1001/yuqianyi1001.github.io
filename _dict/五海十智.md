---
title: 五海十智
source: deerpark.app
---

**來源：丁福保佛學大辭典**

<p>【名數】諸佛如來對於五海而發十智也。五海者，一、一切諸世海。二、一切眾生海。三、法海業海。四、一切眾生樂欲諸根海。五、一切三世諸佛海。十智者，一無量無邊法界智，是法智也，五海智非一、故云無量無邊。二能詣三世諸佛所智，是盡邊智，究盡五海而該三際之佛也。三一切世界海成壞智，是成壞智，五海之集散，亦世界法之集散也。四入無量眾生界智，是所化智，五海約於染亦眾生海也。五佛甚深法門智，是理智，五海皆深，亦法界海也。六一切三昧不壞三昧住智，是三味智，五海皆定境也。七入一切菩薩諸根界智，是知根欲智也。八一切眾生語言轉法輪辭辯海智，是辯智也。九一身徧滿一切世智智，是身徧智也。十一切諸佛音聲智，是圓音智也。是皆通於五海等。見華嚴盧舍那品，探玄記三。</p>
