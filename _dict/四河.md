---
title: 四河
source: deerpark.app
---

### 三藏法數

﹝出長阿含經﹞ 〔一、殑伽河〕，梵語殑伽，華言天堂來，以見其從高處而來也，又名恒河。此河從阿耨達池東面銀牛口流出，繞池一匝，入東南海。（梵語阿耨達，華言無熱惱。在香山之南，大雪山之北，周圍八百里，金銀琉璃玻璃銅鐵等以飾其岸也。） 〔二、信度河〕，梵語信度，華言驗河。此河從阿耨達池南面金象口流出，繞池一匝，入西南海，又名辛頭河。 〔三、縛芻河〕，梵語縛芻，華言青河。此河從阿耨達池西面琉璃馬口流出，繞池一匝，入西北海。（梵語琉璃，華言青色寶。） 〔四、徙多河〕，梵語徙多，華言冷河。此河從阿耨達池北面頗胝迦師子口流出，繞池一匝，入東北海。或曰潛流地下，出積石山，為中國之河源也。（梵語頗胝迦，華言水精，即玻璃也。）



### 丁福保佛學大辭典

【名數】贍部洲之中地，由阿那婆答多Anavatapta池（舊曰阿耨達池）而出之四大河也。一、殑伽河Gaṅgā，舊名恒河，又云恒伽河。自池之東面出，一匝而入東南海。二、信度河Sindhu，舊云辛頭河。自池之南面出，一匝而入西南海。三、縛芻河Valsu，舊云縛叉河。自池之西面出，一匝而入西北海。四、徙多河Śitā，舊譯云私陀河。自池之北面出，一匝而入東北海。徙多河之流，即支那之河源也。見西域記一。



### 佛光大辭典

為長阿含經卷十八閻浮提洲品、起世經卷一閻浮洲品、阿毗曇毗婆沙卷二等所載，閻浮洲北部之四條大河。又作四大河。(一)恆伽河（梵Gaṅgā  ，巴同），又作恆河、□伽河、伽河、競伽河、強伽河。另有天堂來、福水、生天等異稱。即現今之恆河（Ganges），為印度三大河之一。發源于尼泊爾西北之喜馬拉雅山，初向南流，其後向東注入孟加拉灣。釋迦牟尼佛一代之行化多在此河流域，故經中常見恆河之名，並以恆河沙比喻數量之無限，且古來即謂恆河水具有洗除罪障及給與福德之作用。

(二)信度河（梵Sindh， Sindhu  ，巴同），又作辛頭河、新頭河、私頭河、信陀河。意譯驗河。即現今之印度河（Indus），為印度三大河之一。在今巴基斯坦境內，發源于西藏西南隅之開拉斯山（Kailas）附近，向西北流至喀什米爾北部，折而向南流經旁遮普，于喀拉蚩注入阿拉伯海。古代犍馱羅國即位于今旁遮普北部之信度河流域。

(三)縛芻河（梵Vakṣu， Ikṣu  ），又作縛芻河、婆輸河、和叉河、薄叉河、婆叉河、博叉河。意譯作胸河、青河。相當于漢史所載之媯水、烏滸水；即現今之奧克薩斯河（Oxus），又稱阿姆河（Amu-Daria）。發源于帕米爾高原（蔥嶺）東南，中流轉向西北，注入阿拉爾海（堿海）。古代睹貨羅國即位于此河流域，曾為希臘人之殖民地，與善見律毗婆沙所載之臾那世界、漢史所載之大夏位置相當。大月氏亦曾于此地發展勢力，大興佛教。

(四)徙多河（梵Śītā， Sītī  ，巴Sītī  ），又作私陀河、斯陀河、斯多河、悉陀河、死陀河、多河。意譯冷河。即現今之錫爾河（Sir-Daria），又稱查可薩提河（Jaxartes），相當于漢史所載之藥殺河。發源于伊息庫爾湖（Issyk）南方之高原，流向西北注入阿拉爾海。然據大唐西域記卷十二烏鎩國條、商彌國條、斫句迦國條等之敘述，推測徙多河應為現今之葉爾羌河（Yarkand），梵名Bhadrā  ，發源于喀喇昆侖山脈（Karakorum）之北，入塔裡木盆地（Tarim）與喀什噶爾河（Kashgar）相會後稱為塔裡木河，注入羅布泊。上記二說尚難定論。

據阿毗曇毗婆沙論卷二載，四大河發源于阿耨達池（梵Anavatapta  ），皆繞池一匝而流入大海。(一)恆河自金象口出，趨入東海。(二)信度河自銀牛口出，趨入南海。(三)縛芻河自琉璃馬口出，趨入西海。(四)徙多河自頗梨師（獅）子口出，趨向北海。又四大河各有四河為眷屬，四眷屬又各有五百眷屬，合為二千河同趨大海。

諸經論皆謂四大河源自阿耨達池，惟于四河之流向及出口之獸名則有異說。起世因本經卷一閻浮洲品、大毗婆沙論卷二、大智度論卷七等所載，與阿毗曇毗婆沙論相同。大樓炭經卷一閻浮利品則載，信度河趨向西海，縛芻河趨向南海。增一阿含經卷二十一載，徙多河趨向西海，縛芻河趨向北海。十住斷結經卷六辯才品載，恆河自象口流出，徙多河自牛口流出。大唐西域記卷一載，信度河自金象口流出，徙多河自頗胝師子口流出。

由現今四河之發源地可知，四河並非同一源頭。恆河、信度河之上遊發源于阿耨達池，即喜馬拉雅山中之馬納沙湖（Mānasa-sarovara）附近，縛芻河、徙多河則發源于遙遙相隔之帕米爾高原。西方之學者如荷吉森（B.H. Hodgson）、赫定（S. Hedin）等，亦著書考證四大河之發源地及水源之獸名。

又增一阿含經卷二十一，以四大河趨入大海皆成堿味，比喻剎利、婆羅門、長者、居士等出家歸佛，不復使用本姓，而皆成沙門釋迦子。

此外，耶穌教、猶太教亦有自伊甸園流出四河之說。另據爾雅載：‘河出昆侖虛，色白河圖始開，曰昆侖之墟，河水出四維。’淮南子載：‘昆侖有四水。’山海經卷二亦舉出河水、赤水、洋水、黑水等四水之名稱，可見我國亦有四河之說。﹝增一阿含經卷三十四、卷四十五、佛五百弟子自說本起經、不空I索神變真言經卷十五最上神變解脫壇品、薩缽多穌哩u捺野經、俱舍釋論卷八、瑜伽師地論卷二、大智度論卷五十九、玄應音義卷二十四、卷二十五、翻譯名義集卷七、S. Hedin: Trans-Himalaya， vol. II; N.L. Dey: The Geographical Dictionary of Ancientand Mediaeval India﹞


