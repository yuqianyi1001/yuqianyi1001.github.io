---
title: 月支
source: deerpark.app
---

**來源：丁福保佛學大辭典**

<p>【地名】又作月氏。國名。在印度之西。史記大宛列傳曰：「月氏在大宛西可二三千里，其南則大夏，西則安息，北則康居也（大宛去長安萬二千五百五十里。月氏在天竺北可七千里）。」漢書西域傳上曰：「大月氏國，治監氏城，去長安萬一千六里。」玄應音義四曰：「月支國，薄佉羅國應是也，在雪山之西北也，或云月氏。」雜寶藏經七曰：「月氏國有王，名栴檀罽尼吒，聞罽賓國尊者阿羅漢字祇夜多有大稱名，思欲相見，即自躬駕，與諸臣從，往造彼國。」原語Kuṣana。</p>
