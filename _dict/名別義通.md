---
title: 名別義通
source: deerpark.app
---

**來源：丁福保佛學大辭典**

<p>【術語】天台之目。借別教之法門而明通教之義也。如於菩薩位之十地，分配見思二惑之斷惑，或分配二乘之果，總之名為別教，而義為通教也。止觀六曰：「別名名通家共位者，舊云三地斷見，或言四地斷見，或言六地斷思盡，或言七地斷思盡。（中略）今言經借別義顯通耳。」從華天一乘家之宗義言之，剛法相三論之宗義為天台通教之分際也。然其所明之行位，取別教所屬之五十二，故自台家見之，則總為名別義通也。</p>

**來源：佛光大辭典**

<p>即借別教之法門以顯明通教之義理。乃天台宗判釋經論中名義相違之文時所用之方法。如經論之文中，載有‘界內三乘行人斷證之階位，附于界外菩薩之階位’一說，于此文中，三界內之階位，雖藉三界外菩薩斷證之階位以顯示之，然修行人實際之斷證，仍屬于三界內之因果，故此說甚難判釋，往往使人執文而迷義。然若以‘名別義通’之方法判釋之，則易釋然了會。</p><p>蓋天台宗將通教判為界內之理教，將別教判為界外之事教，故上述階位之說，即可借別教之始終五十位！以顯明通教三乘修行之斷證。此種借別教之名，以作為通教階位之名稱者，有三種形式，稱為三借，即(一)三乘共借一教，亦即借別教之始終五十位，以稱通教三乘之位。(二)三乘僅借五十位中之十地。(三)三乘中之菩薩，借別教之始終五十位。﹝止觀輔行傳弘決卷六之一﹞</p>
