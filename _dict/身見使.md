---
title: 身見使
source: deerpark.app
---
### 三藏法數

身見者，謂諸眾生於名色、五陰、十二入、十八界中，妄計為身也。由此身見，驅役心神，流轉不息，故名為使。（名色者，名即心也，色即色身也。五陰者，色陰、受陰、想陰、行陰、識陰也。十二入者，眼入、耳入、鼻入、舌入、身入、意入、色入、聲入、香入、味入、觸入、法入也。十八界者，眼界、色界、眼識界；耳界、聲界、耳識界；鼻界、香界、鼻識界；舌界、味界、舌識界；身界、觸界、身識界；意界、法界、意識界也。）

謂於名色陰入界中妄計有身，強立主宰，恒起我見，是為身見使。（陰即色受想行識之五陰也。入即眼耳鼻舌身意六根，色聲香味觸法六塵，根塵相入，故名十二入也。界即六根、六塵、六識之十八界也。）



### 丁福保佛學大辭典

【術語】五利使之一。



