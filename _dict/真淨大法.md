---
title: 真淨大法
source: deerpark.app
---

**來源：丁福保佛學大辭典**

<p>【術語】是地涌菩薩稱讚法華之語也。天台以此一句證本經明常住。神力品曰：「爾時千世界微塵等菩薩摩訶薩從地涌出者，皆於佛前，一心合掌，瞻仰尊顏，而白世尊曰：（中略）我等亦自欲得是真淨大法受持讀誦解脫書寫而供養之。」法華玄義七曰：「口唱真常大法，是真是常，略舉二德，我樂可知。而鈍者讀文猶自不覺也。」同釋籤曰：「真是常德，淨是淨德。既有常淨，豈無我樂？故云二德可知。鈍者讀文猶自不覺者，不覺此經具足四德，謬判法華。不明常住，以是而言，古今咸鈍。」</p>

**來源：佛光大辭典**

<p>指法華經。法華經乃如來所證之法，其法真實清淨；相對于二乘之不究竟，故稱真實，煩惱束縛盡去，故稱清淨。于法華經如來神力品地踴菩薩嘗贊之曰（大九·五一下）：‘我等亦自欲得是真淨大法，受持、讀誦、解說、書寫而供養之。’﹝法華玄義卷七﹞</p>
