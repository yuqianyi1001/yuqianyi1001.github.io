---
title: 隔歷三諦
source: deerpark.app
---
### 佛光大辭典

(一)又作次第三諦、歷別三諦。與‘圓融三諦’對稱。指天台四教中，別教所詮之三諦。謂空、假、中三諦彼此隔歷不融，前後互成次第。三諦即：(一)于空諦之中，但唯能‘空’，而未能融通于‘假’、‘中’。亦即謂一切諸法別具三諦之理，漸次隔歷，不得圓融自在，必須先空萬法，演無量之空義，此即別教之‘真諦’。(二)于假諦之中，但唯能‘假’，而未能融通于‘空’、‘中’。亦即謂次有諸法，唯是假名，而此假名之中，具足無量之相，此即別教之‘俗諦’。(三)于中諦之中，但唯能‘中’，而與‘空’、‘假’不相即。亦即謂離空有二邊，趣入中道之理，但許不變，不許隨緣，此即別教之‘中道’。此三諦為天台四教中之‘別教’所詮，故又稱別教三諦。

又謂隔歷三諦乃為詮顯佛界中道之理而立者，即斷破六道之法而成‘空’，斷破二乘界之法而成‘假’，斷破菩薩之法而成‘中道’，如是空假中互成次第，各自顯別，故稱隔歷三諦。﹝法華經玄義卷一上、卷二下、卷三上﹞（參閱‘圓融三諦’5415）

(二)指‘爾前不融之三諦’，即從華嚴、般若、法華等諸經之意，判立三諦之融隔。華嚴、般若等經為法華以前所說之經，故稱‘爾前’。天台宗謂，法華以前之諸經具說藏、通、別、圓等四教，其中，藏、通二教詮說‘空’，別教詮說‘假’，圓教詮說‘中’。此等未經開權會實之爾前諸經為粗法，隔別四教，其三權一實（藏、通、別三教為‘權’，圓教為‘實’）並未相即，故相當于次第不融之隔歷三諦。﹝法華經玄義卷一上、法華玄義釋簽卷一上﹞



### 丁福保佛學大辭典

【術語】空為但空，破見思之惑。假為但假，破塵沙之惑。中為但中，破無明之惑。又自空觀而入於假觀，自假觀而入於中觀，如此空假中三者，次第各別。名為隔歷之三諦，別教之分際也。玄義一上曰：「隔歷三諦，麤法也。圓融三諦，妙法也。」四教儀集註下，明別教之理智曰：「理則隔歷三諦，智則三智次第。」



