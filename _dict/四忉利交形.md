---
title: 四忉利交形
source: deerpark.app
---

**來源：丁福保佛學大辭典**

<p>【雜語】俱舍論十二頌六欲天婬欲之相。曰：「六受欲交抱，執手笑視婬。」此第一四王天與第二忉利天以男女交形為婬，第三夜摩天以相抱為婬，第四兜率天以執手為淫，第五樂變化天以相笑為婬，第六他化自在天以相視為婬。</p>

**來源：佛光大辭典**

<p>四，指四王天；忉利，指忉利天。謂四王天與忉利天之男女天眾以交形成淫。于三界中，地獄、餓鬼、畜生、阿修羅、人間及六欲天等，皆以貪欲、眠欲、淫欲等之欲樂為構成其生命繼存之重要因素，乃欲所屬之世界，故稱欲界。欲界中最高層次之六天界，其天眾猶有欲樂，惟各界享受欲樂之程度與方式有異。以淫欲而言，第一之四王天與第二之忉利天系以男女交形為淫，故稱四忉利交形。第三夜摩天以相抱為淫，第四兜率天以執手為淫，第五樂變化天以相笑為淫，第六他化自在天以相視為淫。俱舍論卷十一（大二九·六○中）：‘六受欲交抱，執手笑視淫。’</p>
