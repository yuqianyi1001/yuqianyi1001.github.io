---
title: 行相
source: deerpark.app
---

**來源：陳義孝佛學常見辭彙**

<p>行事的相狀。行相有粗有細，如前六識的行相粗而易知，第八識的行相細而難明。</p>

**來源：法相辭典**

<p>★瑜伽七十八卷二十頁雲：行相者：當知宣說八行觀故。雲何名為八行觀耶？一者、諦實故，二者、安住故，三者、過失故，四者、功德故，五者、理趣故，六者、流轉故，七者、道理故，八者、總別故。如彼卷二十頁至二十三頁廣釋。</p><p>★二解　瑜伽八十一卷四頁雲：行相者：謂諸蘊相應，諸界相應，諸處相應，緣起相應，處非處相應，念住相應；如是等相應語言，或聲聞說，或如來說，或菩薩說；是名行相。</p><p>★三解　如道諦四行中說。</p><p>★四解　無性釋八卷十二頁雲：于所緣中，相似而行；故名行相。</p><p>★五解　法蘊足論九卷二十二頁雲：雲何行界？謂六思身。即眼觸所生思，乃至意觸所生思。是名行界。</p><p>★六解　大毗婆沙論七十九卷十頁雲：問：言行相者，自性是何？答：自性是慧。應知此中慧是行相。亦是能行，亦是所行。與慧相應心心所法，雖非行相；而是能行，亦是所行。與慧俱有不相應行，及餘有法，雖非行相；亦非能行；而是所行。有作是說：言行相者，總以一切心心所法為其自性。若作是說：諸心心所，皆是行相，亦是能行，亦是所行。餘一切法，雖非行相，亦非能行；而是所行。復有說者。所言行相，以一切法為其自性。若作是說；諸相應法、亦是行相，亦是能行，亦是所行。不相應法、雖是行相，亦是所行；而非能行。評曰：應作是說：言行相者，自性是慧。如初所說。如是名為行相自性我物自體相分本性。已說自性；所以今當說。問：何故名行相？行相是何義？答：于諸境相、簡擇而轉；是行相義。</p>

**來源：丁福保佛學大辭典**

<p>【術語】心識各自固有之性能，謂之行相。心識以各自之性能，遊行於境相之上，又行於所對境之相狀，故名行相。唯識論二曰：「識以了別為行相故。」心識對於事物之境時，必現其影像於心內，如鏡之於物指其心內之影像而謂之行相。唯識述記三本曰：「相者體也，即謂境相，行於境相，名為行相。或相謂相狀，行境之相狀，名為行相。或行境之行解相貌，然本但是行於相義，非是行解義。」又為行解事物之相貌，故云行相。俱舍光記一之餘曰：「言行相者，即是行解相故，名為行相。」同四曰：「有所行境界相，故名行相。又解，行謂行解，如了別等；相謂相貌，如影像等。行家相故，名為行相。」俱舍寶疏四曰：「能緣心法，於所緣境品類不同。行解心上，起品類相，如鏡照物類於鏡面上，有種種像差別之相。」頌疏三曰：「如緣青境心及心所，皆帶青上影像，此識上相，名為行相。行謂行解，即能緣心也。相謂影像，即行上相也。行解之相，名為行相，依主釋也。」</p>

**來源：佛光大辭典**

<p>指心（心王）及心所所具有之認識作用或所映現之影像狀態。心、心所以各自之性能，遊行于境相之上，又行于所對境之相狀，故稱為行相。最常見者，如散見于原始佛典中之‘四諦十六行相’，即是小乘佛教用以觀悟四諦之理之修習內容。于此觀悟過程中，修行者對苦、集、滅、道四諦各自浮現四種影像于心而分別解了、觀念之。然對‘行相’一詞之解釋，俱舍與唯識二家說法不同，稱為二種行相。在俱舍宗，系指映現于心之影像；在唯識宗，則指心與心所之認識作用。</p><p>(一)俱舍宗認可直緣心外之境，故以心、心所為能緣，以心外之境為所緣，其時，心與心所所浮現之影像即為行相。俱舍論記卷一末（大四一·二六下）：‘言行相者，謂心、心所，其體清淨，但對前境，不由作意，法爾任運，影像顯現，如清池明鏡，眾像皆現。’同書卷四又進一步闡論其義，並謂‘行’為行解之意，如了別之作用；‘相’為相貌之意，如影像等，故以行解事物之相貌為行相。另據俱舍寶疏卷四載，能緣之心法于所緣之境，以品類不同，故行解于心上，亦生起品類互異之相，如鏡照物類，于鏡面上有種種像差別之相。俱舍論頌疏卷三亦舉例說明之（大四一·八四三下）：‘如緣青境，心及心所皆帶青上影像，此識上相，名為行相。行謂行解，即能緣心也；相謂影像，即行上相也。行解之相，名為行相，依主釋也。’</p><p>(二)唯識宗不認可直緣心外之境，而主張一切影像必于心內顯現，以之為所緣，更生起能緣之相，即心內有能緣、所緣之二相，所緣之相稱為相分，能緣之相稱為見分，此見分即所謂之行相，是為見分行相，屬于心識之認識作用，而非影像等物。故由唯識宗之觀點而言，俱舍宗所說之行相實為相分行相，而迥異于唯識之見分行相。成唯識論述記卷三（大四三·三一八下）：‘小乘人心外有境，即以為所緣，大乘說無故，以彼小乘行相為大乘相分，大乘心得自緣，別立自體分，即以為事，故以見分名行相。’﹝成唯識論卷二、入阿毗達磨論卷下、成唯識論掌中樞要卷上、卷下、俱舍論要解卷一﹞</p>
