---
title: 十八界
source: deerpark.app
---

**來源：陳義孝佛學常見辭彙**

<p>合眼、耳、鼻、舌、身、意之六根，色、聲、香、味、觸、法之六塵，眼識、耳識、鼻識、舌識、身識、意識之六識，名為十八界。此中因根對塵，中間發識以了別境界。如眼根為能發，眼識為所發，色塵為助發。眼根如是，餘根可類推。每一根的根境識，必須同時具備，才會發生效用。其關係有如下表：####　十　八　界　及　其　效　用####六根界┌眼　耳　鼻　舌　身　意##　　　│根　根　根　根　根　根##　　　└界　界　界　界　界　界##　　　　│　│　│　│　│　│##　　　　│　│　│　│　│　│##六塵界┌色　聲　香　味　觸　法##　　　│塵　塵　塵　塵　塵　塵##　　　└界　界　界　界　界　界##　　　　│　│　│　│　│　│##　　　　│　│　│　│　│　│##六識界┌眼　耳　鼻　舌　身　意##　　　│識　識　識　識　識　識##　　　└界　界　界　界　界　界##　　　　│　│　│　│　│　│##　　　　│　│　│　│　│　│##效用　　見　聞　嗅　嘗　覺　思##</p>

**來源：三藏法數**

<p>﹝出法界次第﹞ 界即界分，謂眾生心、色俱迷，故開色為十界，開心為八界；令其觀此色、心二法，皆從虛妄因緣而生，起惑造業，輪轉生死。若達此妄源無有實體，絕名離相，則不為惑染所迷也。（開色為十界者，謂眼耳鼻舌身五根，色聲香味觸五塵，皆屬於色，故開之為十也。開心為八界者，謂眼識、耳識、鼻識、舌識、身識、意識，及意根、法塵，皆屬於心，故開之為八也。） 〔一、眼界〕，謂能見之根，名為眼界。 〔二、耳界〕，謂能聞之根，名為耳界。 〔三、鼻界〕，謂能嗅之根，名為鼻界。 〔四、舌界〕，謂能嘗味之根，名為舌界。 〔五、身界〕，謂能覺觸之根，名為身界。 〔六、意界〕，謂能覺知之根，名為意界。 〔七、色界〕，謂眼所見一切色境，名為色界。 〔八、聲界〕，謂耳所聞一切音聲，名為聲界。 〔九、香界〕，謂鼻所嗅一切香氣，名為香界。 〔十、味界〕，謂舌所嘗一切諸味，名為味界。 〔十一、觸界〕，觸即觸著，謂身所覺冷煖細滑等觸，名為觸界。 〔十二、法界〕，謂意所知一切諸法，名為法界。 〔十三、眼識界〕，謂識依眼根而能見色，名眼識界。 〔十四、耳識界〕，謂識依耳根能聞諸聲，名耳識界。 〔十五、鼻識界〕，謂識依鼻根能嗅諸香，名鼻識界。 〔十六、舌識界〕，謂識依舌根能嘗諸味，名舌識界。 〔十七、身識界〕，謂識依身根能覺諸觸，名身識界。 〔十八、意識界〕，謂識依意根而能分別一切法相，名意識界。</p><p>界，即界限，亦隔別之義。謂此十八界，各有別體，義無混濫也。如來為色、心俱迷者，開為六根、六塵、六識，令其一一細觀，是為心、色俱開，故說為十八界也。（六識者，眼識、耳識、鼻識、舌識、身識、意識也。）</p>

**來源：丁福保佛學大辭典**

<p>【名數】見三科條。謂六根六境六識也。龍舒心經謂眼識色處為眼識界，耳聞聲處為耳識界，並鼻識界、舌識界、身識界、意識界，謂之六識界。總為十八界。</p><p>參照：<a href="/dict/三科">三科</a></p>

**來源：佛光大辭典**

<p>梵語aṣṭādaśa dhātavaḥ。乃指在我人一身中，能依之識、所依之根與所緣之境等十八種類之法。界為種類、種族之義。謂十八種類自性各別不同，故稱十八界，又作十八持。即眼、耳、鼻、舌、身、意等六根（能發生認識之功能），及其所對之色、聲、香、味、觸、法等六境（為認識之對象），以及感官（六根）緣對境（六境）所生之眼、耳、鼻、舌、身、意等六識，合為十八種，稱為十八界。十八界中，除去六識，則為十二處，而六識實際亦由十二處之意處所展開，依此，十八界或十二處攝盡一切法。﹝大毗婆沙論卷七十一、俱舍論卷一﹞（參閱‘十二處’343）</p>
