---
title: 所薰四義
source: deerpark.app
---

### 丁福保佛學大辭典

【名數】由七轉識薰習種子之第八識，具備四義也：一、堅住性，無前後始終憂喜變動，一類而相續不斷也。二、無記性，具中容性質，為無覆無記性，對善與染污皆不相違背。若有強勝之善，或有染污之性質，則互相違背，不能寬容也。三、可重性，有不依他生起之自在之勢力，與他融合之性質者。四、與能薰和合性，與能薰之識體同時同處和合一致也。故他身相望，異時相望，不可論能薰所薰。



### 佛光大辭典

法相宗立‘所薰’之條件有四種，稱為所薰四義。所薰，為‘能薰’之對稱，兩者互成薰習之義，惟能薰為主體，所薰為客體。據唯識大乘之薰習論，于吾人八識之中，前七識又稱七轉識，七轉識如起‘現行’作用，則稱為‘能薰’；第八之阿賴耶識則為‘所薰’，乃七轉識現行，予以連續薰染影響作用之處，由之，阿賴耶識中之種子乃得‘持續’及‘增長’。然‘能薰’與‘所薰’並非一成不變，而系具有互為和合、輾轉薰長之作用，此即唯識家所謂‘種子生現行，現行薰種子’之義。且于成唯識論卷二亦謂能薰與所薰各具有四義，其中，所薰四義即指第八阿賴耶識所應具足之四種條件。即：(一)堅住性，一類為堅，相續為住。即其性無憂、喜、苦、樂、善、不善等之變動，始終一類相續，方能任持習氣。反之，如能薰之‘七轉識’，則因具有憂、喜、苦、樂等緣境轉易之變易性，故有‘轉識’之稱，故自亦不具堅住性。(二)無記性，全稱無覆無記性，乃三性之一。即具有非善非惡之性，故視諸法皆平等無別，如是方能含容習氣。(三)可薰性，全稱可受薰性。即其體獨立自在而不依他起，其性非緊密，如是方能受納習氣。(四)與能薰共和合性，即與能薰之七轉識同時、同處並存，不即不離，和合一致而互為因果。﹝梁譯攝大乘論卷上，梁譯攝大乘論釋卷二、成唯識論述記卷三﹞（參閱‘薰習’6612）


