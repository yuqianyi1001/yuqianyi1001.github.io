---
title: 多子塔
source: deerpark.app
---

### 丁福保佛學大辭典

【堂塔】為辟支佛之古迹，世尊嘗於此處顧視迦葉尊者，分半座使坐六祖壇經序曰：「世尊分座於多子塔前，拈華於靈山會上。」祖庭事苑八曰：「多子塔，青蓮目顧視迦葉處也。辟支論曰：王舍城大長者，財富無量。生育男女各三十人。適化遊觀，到一林間，見人斫於大樹。枝柯條葉繁美茂盛，使多象挽，不能令出。次斫一小樹，無諸枝柯。一人獨挽，都無滯礙。見此事已，即說偈言：我見伐大樹，枝葉極繁多，稠林相鉤掛，無由可得出。世間亦如是，男女諸眷屬，愛憎繫縛心，於生死稠林，不可得解脫。小樹無枝柯，稠林不能礙，觀我覺悟我，斷絕於親愛，於生死稠林，自然得解脫。即於彼處得辟支佛，以至現通入滅。時諸眷屬為造塔廟，時人因名多子塔。」



### 佛光大辭典

梵名Bahuputraka -caitya ，巴利名Bahuputtaka-cetiya， Bahuputta-cetiya  。又作千子塔、多子支提、放弓仗塔。位于中印度毗舍離城西之塔。關于此塔之由來，有下列諸說：

(一)據長阿含卷十一阿■夷經所載，此塔為中印度毗舍離城四塔之一，位于該城之西。法顯‘佛國記’載，過去世時，有一國王，王有一小夫人，生一肉胎，大夫人以為不祥，收入木函，投于恆河。至河下遊，有一國王遊觀，乃拾水上之木函，開視之，中有千子，形貌甚端正，遂迎養之。及長，甚為饒勇，每戰必勝。一日，圍攻父王之城，小夫人于城東高樓見之，知是所生千子，遂以手構兩乳，各出五百道乳汁，注入千子之口，千子始知所攻為父王之國，乃舍弓仗。上記文中，千子之父即梵豫王，下遊之國王為烏耆延王，千子即賢劫千佛，而多子塔即賢劫千佛之塔。世尊行化于此塔附近三個月後即入滅。

(二)據闢支佛因緣論卷下載，昔有闢支佛，生于王舍城大長者家，生育兒女各三十人，及長，均為之婚娶，因見彼等多憂喜苦樂，遂觀之，並證悟，得闢支佛道，後更舍身證入涅，其眷屬乃為之造塔廟，時人稱之為多子塔。

(三)據聯燈會要卷一載，世尊曾于多子塔前，分座、傳法予迦葉尊者。此為禪宗之說法。﹝大莊嚴論經卷六、三卷本大般涅經卷上、六祖大師法寶壇經序、大唐西域記卷七、祖庭事苑卷八、五燈會元卷一﹞


