---
title: 圓寂
source: deerpark.app
---

### 陳義孝佛學常見辭彙

梵語涅槃，華譯圓寂，即圓滿一切智德，寂滅一切惑業。



### 丁福保佛學大辭典

【術語】涅槃舊譯滅度。新譯圓寂。圓滿諸德寂滅諸惡之義也。即離生死之苦，全靜妙之樂，窮極之果德也。就此中所謂離生死之苦而言之，賢聖命終，為圓寂，即入於涅槃。寶積經五十六曰：「我求圓寂而除欲染。」宗輪論述記曰：「無上法王，久入圓寂。」唯識述記一本曰：「西域梵音云波利暱縛。波利者，圓也。暱縛喃，言寂。即是圓滿體寂滅義。舊云涅槃，音訛略也。」賢首心經略疏曰：「涅槃。此云圓寂。謂德無不備，稱圓。障無不盡，名寂。」



### 佛光大辭典

梵語Parinirvāṇa 之意譯。舊譯滅度、入滅。音譯般涅。謂圓滿諸德，寂滅諸惡。佛陀之死為收迷界之化用而入悟界，既已圓滿諸德，寂滅諸惡，故稱圓寂，後世轉而稱僧徒之死。又作歸寂、示寂、入寂。與涅、遷化、順世、歸真同義。即舍去有漏雜染之境，歸入無漏寂靜涅界之謂。亦指離生死之苦，全靜妙之樂，窮至極之果德。其中，就離生死之苦而言，賢聖命終即入于涅，為圓寂。大寶積經卷五十六（大一一·三二七下）：‘我求圓寂而除欲染。’賢首心經略疏（大三三·五五四中）：‘涅，此雲圓寂。謂德無不備，稱圓；障無不盡，稱寂。’﹝成唯識論述記卷一、釋氏要覽卷下送終條﹞（參閱‘涅’4149）


