---
title: 狗法
source: deerpark.app
---
### 佛光大辭典

末世之比丘相互誹謗，彼此猜疑嫉妒，沉溺于物欲之中而不能自拔，故以狗譬喻之；而比丘行此法，謂之行狗法。大寶積經卷八十八（大一一·五○四上）：‘佛告彌勒：“當來末世後五百歲亦復如是。自稱菩薩，行于狗法，至他施主家中，生己家想，既起此想，便生貪著。前至他家，見後比丘，嗔目視之，心生嫉恚，而起鬥諍，互相誹謗。”’



### 丁福保佛學大辭典

【譬喻】以狗喻末世比丘之怨嫉猜忌者。大寶積經八十八曰：「當來末世後五百歲，自稱菩薩而行狗法。彌勒！譬如有狗，前至他家。見後狗來，心生瞋嫉，啀喍吠之。內心起想謂是我家，（中略）既起此想便生貪著。前至他家，見後比丘，瞋目視之，心生嫉恚，而起鬥諍，互相誹謗。言某甲比丘有如是過，某甲比丘有如是過，（中略）為衣食故，讚歎如來智慧功德，令餘眾生生於信仰，內自犯戒，惡欲惡行。」



