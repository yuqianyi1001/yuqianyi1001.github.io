---
title: 維摩經
source: deerpark.app
---

### 丁福保佛學大辭典

【經名】羅什譯維摩詰所說經之略名。



### 佛光大辭典

梵名Vimalakīrti -nirdeśa 。凡三卷，計十四品。姚秦鳩摩羅什譯。收于大正藏第十四冊。又稱維摩詰所說經、維摩詰經。本經旨在闡說維摩所證之不可思議解脫法門，故又稱不可思議解脫經。

本經之中心人物維摩居士為佛陀住世時印度毗舍離城長者；昔時佛陀在毗舍離城，五百長者之子往詣佛所，請佛為之說法。維摩稱病，欲令佛遣諸比丘菩薩問其病，藉此機會與佛派來問病之文殊師利等，反覆論說佛法，因成此經。

本經系基于般若空之思想，以闡揚大乘菩薩之實踐道，說明在家信徒應行之宗教德目。全經以在家居士維摩為中心人物，透過其與文殊師利等共論佛法之方式，以宣揚大乘佛教真理。本經約成立于西元一世紀頃，為繼般若經後，初期大乘經典之一。在印度即已盛行，且大智度論等諸論典皆常引用之。于我國更是廣被傳譯、誦持。

據歷代之經錄記載，維摩經之漢譯有七本，現存有三。除鳩摩羅什之譯本外，另有：(一)維摩詰經。凡二卷或三卷。三國時代，吳之支謙譯。又稱維摩詰所說不思議法門經、普入道門經、佛法普入道門經、佛法普入道門三昧經、維摩經。收于大正藏第十四冊。為現存最古之漢譯本。(二)無垢稱經。凡六卷。唐代玄奘譯。又稱說無垢稱經。收于大正藏第十四冊。

現存三種譯本，其經文結構及文理大致相同，然亦略有出入，例如第一品之贊佛偈，支謙譯本為十頌，羅什譯本為十八頌，玄奘譯本為十九頌半。若論翻譯之精確程度，則以玄奘本為冠。若論譯文之巧致，則屬羅什本；其譯筆流麗，被推為古來佛典文學中之優秀藝術作品。而諸譯本中又以羅什所譯流通最廣。本經亦有西藏譯本，收于西藏大藏經佛說部之經集中，另有以西藏譯本為底本之滿蒙語譯本。本經之主要注疏有慧遠之維摩義記、智之維摩經玄疏、吉藏之維摩經義疏、維摩經玄論等。﹝貞元新定釋教目錄卷六、古今譯經圖紀卷三、開元釋教錄卷四、新編諸宗教藏總錄卷一﹞


