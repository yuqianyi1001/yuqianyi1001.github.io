---
title: 佛心印
source: deerpark.app
---

### 丁福保佛學大辭典

【術語】眾生本具之一心，大覺之妙體也，是云佛心。此心決定不改，故云印。猶如世間之印契，以此心印為禪之體而窮明之，為達磨之禪宗，所謂直指人心見性成佛是也。故有佛心宗之名。六祖壇經曰：「師曰：吾傳佛心印，安敢違於佛經。」碧巖初則曰：「誌公曰：此是觀音大士傳佛心印。」

元天台沙門懷則云：三諦圓具之一心，是佛心印也，直指人心見性成佛之旨在此。



### 佛光大辭典

佛心即眾生本具之真心，為大覺之妙體；此心決定不改，如世間之印契，故稱為印。禪宗之旨在顯現佛心印，開覺佛凡不二之理，故又稱佛心宗。﹝六祖壇經機緣品、碧岩錄第一則﹞


