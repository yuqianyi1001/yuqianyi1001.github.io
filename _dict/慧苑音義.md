---
title: 慧苑音義
source: deerpark.app
---
### 佛光大辭典

凡二卷。唐代慧苑撰。本書就新譯大方廣佛華嚴經八十卷中之難字加以注音釋義。為新譯大方廣佛華嚴經音義之略稱。又作新譯華嚴經音義、華嚴經音義、一切經音義。收于大正藏第五十四冊慧琳音義卷二十一至卷二十三。慧苑為賢首大師法藏之弟子，深究華嚴宗義，故有音義之作，此書附有華嚴經中梵語之正譯及略解，其中，為說明譯語之字音、字義，引用之書目甚多，除內典外，尚採用教外典籍，如論語、孟子、易經、尚書、老子等，及諸家之注本、歷來各類形音義辭書，凡百餘種，為研究考證、訓詁、聲韻等學者所欽奉之書。後慧琳撰一切經音義，亦採取其法。﹝宋高僧傳卷六、貞元新定釋教目錄卷十四、諸宗章疏錄卷一﹞（參閱‘新譯大方廣佛華嚴經音義’5471）



### 丁福保佛學大辭典

【書名】新譯大方廣佛華嚴經音義二卷，靜法寺慧苑撰。故世稱慧苑音義。慧琳音義中採取之，又別行焉。

【書名】新譯大方廣佛華嚴經音義。二卷，唐慧苑撰。



