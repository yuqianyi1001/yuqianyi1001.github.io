---
title: 無始無明
source: deerpark.app
---

### 陳義孝佛學常見辭彙

無明罪業蒙蔽障礙我們的佛性已久，至今已無法計算其時日，所以叫做無始無明。



### 丁福保佛學大辭典

【術語】勝鬘，本業，起信諸經論謂之無始無明，菩提心論謂之無始間隔，生死流轉之根本惑體也。平等法界之理不達，妄隔平等之理性，謂之無明，又曰間隔。是闇惑之心，體無慧明，故曰無明，闇惑之心，隔離理性，故名間隔。依此無明之間隔而生種種之煩惱，作種種之業，受種種之果也。而名之為無始者，有三釋：一就因緣生之理而釋，二就惑體相依之義而釋，三就真實同體之理而釋。一就因緣生之理而釋者，謂凡一切有為法，乃因緣生，現世之果，由前世之因而生，前世之果，更由前世之因而生，如是推究，更無初始，若有初始，則是無因生之外計，而非佛法，得涅槃經之四柱偈及攝論之文等說而明也（見無始條）。是為大乘論之通說。二就惑體相依之義而釋者，謂枝末無明依根本無明，根本無明依真如，是緣起法之自然也。此時無明為惑之根本，無明之先更無為始之惑法，故謂之無始。依此釋，則無始之言，即根本之異名，成無明有始之義。依此義，起信論謂為忽然念起名為無明，天台謂之元品無明，起信論之疏家謂之根本無明。曰忽然，曰元品，曰根本，皆為有始之異名也。圓覺經曰：「云何無明？善男子！一切眾生從無始來，種種轉倒，猶如迷人，四方易處。由有無始本起無明，為己主宰。一切眾生，生無慧目，身心等性皆是無明。」本業經下曰：「其四住地前更無法起故，故名無始無明住地。」勝鬘經寶窟中末曰：「無始有二釋：一云，無明無有始，故眾生無始，波若無底。二云，無明最在初實錄有始，但無有一法在此前者，故云無始也。」起信論曰：「一切眾生不名為覺，以從本來念念相續，未曾離念故，說無始無明。」起信論義記下末曰：「唯此無明為染法之源，最極微細，更無染法能為此本，故云忽然念起也。如瓔珞本業經云：四住地前無法起，故名無始無明住地。是則明其無明前無別有法為始起之本，故云無始，即是論忽然義也。此約麤細相依之門，說為無前，亦言忽然。不約時節以說忽然，以起無初故也。」大乘經論所說，多依此義。是為使去妄歸真之一種教道，權大乘之義也。三就真妄同體之義而釋者，謂真如與無明，乃一法之異名，如水與冰，冰之自性即為水，無明之自性即為真如也，吾等本來為冰，非先為水而後為冰也，如前為水之說，僅為教道之方便耳。起信論曰：「如來藏無前際故，無明之相亦無有始。」文句私記五曰：「若言心性本淨，為惑所覆，猶教道，且順權說。（中略）若依實理，心性未淨，猶如無始唯冰無水。雖今是冰，則不得云冰不是水。心性亦爾，雖本是無明不得云非三德，是故圓人唯觀無始，三道即三德，不同權人卻覆方見。」

參照：<a href="/dict/無始">無始</a>



### 佛光大辭典

謂無始以來即恆常存在之無明。為生死流轉之根本惑體。平等法界之理不達，妄隔平等之理性，稱為無明；又如是惑之心，隔離理性，故又作間隔。依此無明之間隔而生種種煩惱，造種種業，受種種果報。故勝N經、大乘起信論等諸經論稱為無始無明，菩提心論則稱為無始間隔。關于無始之名，有如下三種解釋：(一)就因緣生之理而言，謂凡一切有為法，乃因緣和合而生，現世之果，由前世之因而生；前世之果，更由前世之因而生，如是推究，故知無初始，若以為有初始，即是無因生之外道，而非佛法。(二)就惑體相依之義而言，謂枝末無明依根本無明，根本無明依真如，此乃緣起法自然之理。此時無明為惑之根本，無明之先更無初始之惑法，故稱為無始。依此釋，則無始為根本之異稱，以成無明有始之義。依此義，大乘起信論以忽然念起為無明；天台家稱為元品無明，大乘起信論之注疏家則稱為根本無明。故如忽然、元品、根本等，皆為有始之異稱。大乘經論所說，多依此義。此為去妄歸真之一種教法。乃‘權大乘’之義。(三)就真妄同體之義而言，謂真如與無明，乃一法之異稱，如水與冰，冰之自性即為水，無明之自性即為真如。非先為水而後為冰，如言先為水，則僅為教法之方便說而已。﹝圓覺經、勝N寶窟卷中末、大乘起信論義記卷下末﹞（參閱‘無明’5094）


