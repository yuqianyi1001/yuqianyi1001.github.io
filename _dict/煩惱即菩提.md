---
title: 煩惱即菩提
source: deerpark.app
---
### 佛光大辭典

煩惱與菩提相即不二之意。妨礙覺悟之一切精神作用皆稱為煩惱；反之，斷絕世間煩惱而成就涅之智慧，稱為菩提。然貪、嗔、癡等煩惱，其當體為菩提；離此菩提法性之外，則別無諸法可言，故于煩惱之性立菩提之名；此即兩者相即不離之意。法藏之入楞伽心玄義載，煩惱為分別性，故其體非有；即見惑性空時，不必斷除煩惱惑，而得入真如，故說煩惱即菩提。又‘煩惱即菩提’常與‘生死即涅’並用，二者皆用以表示大乘佛教之究極。﹝大智度論卷六、大乘莊嚴經論卷六隨修品、梁譯攝大乘論釋卷十四﹞



### 陳義孝佛學常見辭彙

見生死即涅槃條。



### 丁福保佛學大辭典

【術語】止觀一曰：「無明塵勞即是菩提，無集可斷。（中略）生死即涅槃，無滅可證。」又曰：「生死即涅槃，是名苦諦。（中略）煩惱亦即是菩提，是名集諦。」此煩惱即菩提生死即涅槃之義，為大乘至極之談，依教門之淺深而異其歸趣。參照即條。法華玄義九曰：「體生死即涅槃名為定，達煩惱即菩提名為慧。」十不二門指要鈔上曰：「若離三道即無三德，如煩惱即菩提生死即涅槃。」教觀大綱見聞曰：「密教謂愛染明王表煩惱即菩提，不動明王表生死即涅槃。顯教謂龍女表煩惱即菩提，提婆表生死即涅槃。」

參照：<a href="/dict/即">即</a>



