---
title: 二河白道
source: deerpark.app
---
### 佛光大辭典

一種信仰之譬喻。乃淨土宗大德善導于觀經疏中所說，謂道心之艱危。以水、火二河喻眾生之貪、嗔，以中間之白道喻清淨願往生之心。道心之危，如人行狹道中，一邊深水，一邊大火，二邊俱死。依此說而繪成圖，謂二河白道圖。﹝大智度論卷三十七、觀無量壽佛經疏卷四散善義﹞



### 丁福保佛學大辭典

【譬喻】以水火二河，喻眾生之貪瞋。以中間之白道，喻清淨願往生心。觀經散善義曰：「譬如有人欲向西行百千里，忽然中路見有二河，一是火河在南，二是水河在北，二河各闊百步，各深無底，南北無邊，正水火中間有一白道，可闊四五寸許，此道從東岸至西岸，云云。」智度論三十七曰：「河譬如人行狹道，一邊深水，一邊大火，二邊俱死。」



