---
title: 善權
source: deerpark.app
---

### 三藏法數

謂佛說經，善權變化，無有方所，或出或處，皆順機宜，隨類開演，令人悟解，悉得證入，是為善權。



### 丁福保佛學大辭典

【術語】善巧之權謀。猶言方便。自誓三昧經曰：「善權隨時，三十七品，具足佛事。」法華玄義二曰：「夫經論異說，悉是如來善權方便。」文句私記三末曰：「舊譯以方便并為善權，若唐三藏翻為善巧。」


