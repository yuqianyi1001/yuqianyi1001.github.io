---
title: 依他十喻
source: deerpark.app
---
### 佛光大辭典

以十種譬喻表示人身乃依于眾緣和合而成，而其本質無有實體（空），亦無恆常之性（無常）。十喻即：(一)如聚沫喻，謂人身如沫，撮摩即逝。(二)如泡喻，謂人身如泡，瞬息破滅。(三)如炎喻，謂人身從渴愛生。(四)如芭蕉喻，謂人身之中無堅固不壞之實體。(五)如幻喻，謂人身從虛妄顛倒所生。(六)如夢喻，謂人身如夢，所見皆屬虛妄。(七)如影喻，謂人身從業緣顯現。(八)如響喻，謂人身屬諸因緣之和合。(九)如浮雲喻，謂人身須臾即滅。(十)如電喻，謂人身之心念無一常住。﹝維摩詰所說經方便品﹞



### 陳義孝佛學常見辭彙

依他之法，無有實體，故有幻事、陽焰、夢境、鏡像、光影、谷響、水月、空花、變化事、尋香城等十種的譬喻。



### 丁福保佛學大辭典

【譬喻】依他法之無實體，以十種之喻而顯。維摩經方便品曰：「是身如聚沫，不可撮摩。是身如泡，不得久立。是身如炎，從渴愛生。是身如芭蕉，中無有堅。是身如幻，從顛倒生。是身如夢，為虛妄見。是身如影，從業緣現。是身如響，屬諸因緣。是身如浮雲，須臾滅。是身如電，念念不住。」大般若經一曰：「於諸法門，勝解觀察。如幻如陽焰，如夢如水月，如響如空花，如像如光影，如變化事，如尋香城。」



