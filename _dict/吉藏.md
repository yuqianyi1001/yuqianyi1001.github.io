---
title: 吉藏
source: deerpark.app
---

**來源：丁福保佛學大辭典**

<p>【人名】唐延興寺吉藏，原為安息國人，其祖避仇移於南海，家於交廣之間。後，移金陵而生藏，年七歲，從道朗法師出家，有穎悟譽，具戒之後，聲聞轉高，陳桂陽王深欽奉之，及隋定南地，東遊而止於嘉祥寺，開皇末歲，煬帝置四道場於晉藩，引藏入慧日道場，優賞殊渥，藩王又置日嚴寺於京師，別延藏居彼，使振道於中原。及大唐興，高祖聞藏之聲望，優禮之，置於十大德之一，使之綱維法務。齊王元吉欽其風猷。以之為師範，使屈居延興寺，俱交獻。武德六年五月，壽七十五寂。師顯揚龍樹提婆之旨，為三論宗之祖，以其先自安息國出，故曰胡吉藏。以居於嘉祥寺故稱為嘉祥大師。所著經論疏凡數十種。見唐僧傳十一等。</p>

**來源：佛光大辭典**

<p>（549～623）隋代僧。金陵人，俗姓安，名貰。祖先系安息人（胡族），後遷至金陵，故又稱安吉藏、胡吉藏。師三、四歲時，隨其父謁見真諦，真諦為師取名吉藏。後其父出家，法名道諒。師常隨其父至興皇寺聽法朗宣講三論，七歲時（一說十三歲）隨法朗剃度出家。法朗為鳩摩羅什系統三論教學之傳承者，故師專習中論、百論、十二門論等三論之學。師十九歲初出講經，嶄露頭角，二十一歲受具足戒，聲譽日高。</p><p>隋開皇元年（581），師三十二歲，值法朗示寂，遂東遊至浙江會稽之嘉祥寺，專心講說著書，問道者千餘人，講肆頗盛；又師為三論等書所作之疏，亦多于此寺完成，故後世稱師為‘嘉祥大師’。師除集三論宗之大成外，並精通法華經、涅經等大乘經典。</p><p>開皇十七年八月，師致書天台智大師，請其宣講法華之教。大業二年（606，一說仁壽二年，或開皇末年），煬帝下詔置四道場，師奉敕居于江蘇揚州之慧日道場，據傳師所著之三論玄義，即于此時完成；後遷至長安日嚴寺，振道于中原。此外，並于各地講述諸經，以興隆三論為宗，故世稱三論宗再興之祖。師曾與當時著名之三國論師僧粲辯論，師應對如流，雙方征問往還四十餘次，師最後取勝，聲譽隆顯一時。大業初年至隋末，師書寫法華經二千部。又造二十五尊像，竭誠禮懺，另置普賢菩薩像，與之對坐而觀實相之理。唐武德元年（618），高祖在長安選拔十大德，以統領僧眾，師亦在其列。此外，並應實際、定水二寺之請，兼務寺事。後移居延興寺。武德六年五月命終時，沐浴清淨，燒香念佛，著作‘死不怖論’而入寂，世壽七十五。敕賜賻儀，葬于南山至相寺之北岩。</p><p>師生平講說三論一百餘遍，法華經三百餘遍，大品經、華嚴經、維摩經、大智度論等各數十遍。門下俊才頗多，以慧朗、慧灌、智凱等最有名。著作甚豐，有中觀論疏、十二門論疏、百論疏、三論玄義、大乘玄論、法華玄論、法華義疏等，尚有法華、涅、勝N、大品、金光明、維摩、仁王、無量壽等諸大乘經典之注釋書及略論。﹝續高僧傳卷十一、佛祖統紀卷十、釋氏稽古略卷二、三大部補注卷一、淨名玄論略述卷一、中論疏記卷一﹞</p>
