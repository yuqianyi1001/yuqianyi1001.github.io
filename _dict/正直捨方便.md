---
title: 正直捨方便
source: deerpark.app
---

### 丁福保佛學大辭典

【術語】法華經方便品偈曰：「於諸菩薩中正直捨方便但說無上道。」台家釋之曰：正者，對傍而言。直者，對曲而言。非通別二教之偏，非人天五乘之曲，故謂為正直之一道。即圓教之一乘是也。法華文句五曰：「五乘是曲而非正，通別偏傍而非正，今皆捨彼偏曲但說正直一道也。」


