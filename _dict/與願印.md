---
title: 與願印
source: deerpark.app
---

### 丁福保佛學大辭典

【印相】又曰施願印，滿願印。仰掌舒五指而向下，流注如意寶或甘露水之相也。為寶生如來地藏菩薩虛空藏菩薩等本誓之標幟。求聞持法曰：「右手復作與諸願印，五指下垂，現掌向外，是與願印相。」攝真實經曰：「第三結施諸願印，舒右五指仰掌，想從五指間雨如意寶珠，眾生一切諸樂皆令圓滿，是印名為能令圓滿一切眾生所愛樂印。」大日經疏十六曰：「與願手，舒指仰掌向下流注甘露水。」梵Varadamudrā。


