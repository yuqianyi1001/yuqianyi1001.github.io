---
title: 五淨居天
source: deerpark.app
---

### 陳義孝佛學常見辭彙

色界之第四禪天，為證得阿那含（不還果）的聖者所生之處，其處共有五天，即無煩天（無一切的煩雜）、無熱天（無一切的熱惱）、善現天（能現一切的勝法）、善見天（能見一切的勝法）、色究竟天（色天最勝之處）。



### 法相辭典

★集異門論十四卷九頁雲：五淨居天者：雲何為五？答：一、無煩天。二、無熱天。三、善現天。四、善見天。五、色究竟天。雲何無煩天？答：謂此與彼諸無煩天是一類，為伴侶，共眾同分，依得事得處得皆同。又若生在無煩天中所有無覆無記色受想行識蘊，是名無煩天。復次以無煩天，于苦見苦，于集見集，于滅見滅，于道見道，故名無煩天。復次以無煩天，身無煩擾，心無煩擾。由彼身心無煩擾故；領受寂靜遍淨無漏微妙諸受。故名無煩天。復次此是彼名異語增語諸想等想施設言說，謂無煩天。故名無煩天。雲何無熱天？答：謂此與彼諸無熱天同一類，為伴侶，共眾同分，依得事得處得皆同。又若生在無熱天中所有無覆無記色受想行識蘊，是名無熱天。復次以無熱天，于苦見苦，于集見集，于滅見滅，于道見道，故名無熱天。復次以無熱天，身無熱惱，心無熱惱。由彼身心無熱惱故；領受寂靜遍淨無漏微妙諸受。故名無熱天。復次此是彼名異語增語諸想等想施設言說，謂無熱天。故名無熱天。雲何善現天？答：謂此與彼諸善現天同一類，為伴侶，共眾同分，依得事得處得皆同。又彼生在善現天中所有無覆無記色受想行識蘊，是名善現天。復次以善現天，于苦見苦，于集見集，于滅見滅，于道見道，故名善現天。復次以善現天，形色微妙，眾所樂觀，清淨端嚴，超過無煩無熱天眾。故名善現天。復次此是彼名異語增語諸想等想施設言說，謂善現天。故名善現天。雲何善見天？答：謂此與彼諸善見天同一類，為伴侶，共眾同分，依得事得處得皆同。又彼生在善見天中所有無覆無記色受想行識蘊，是名善見天。復次以善見天，于苦見苦，于集見集，于滅見滅，于道見道，故名善見天。復次以善見天，形色轉微妙，眾所轉樂觀，轉清淨端嚴，超過無煩無熱善現天眾。故名善見天。復次此是彼名異語增語諸想等想施設言說，謂善見天。故名善見天。雲何色界究竟天？答：謂此與彼諸色究竟天同一類，為伴侶，共眾同分，依得事得處得皆同。又復生在色究竟天中所有無覆無記色受想行識蘊，是名色究竟天。復次以色究竟天，于苦見苦，于集見集，于滅見滅，于道見道，故名色究竟天。復次以色究竟天所得自體，于生色趣最勝第一；故名色究竟天。復次此天亦名礙究竟天。礙謂礙身。此是礙身最究竟處。故名礙究竟天。復次此是彼名異語增語諸想等想施設言說，謂色究竟天；或謂礙究竟天。故名色究竟天，或名礙究竟天。



### 三藏法數

﹝出楞嚴經﹞ 五淨居天者，謂聲聞之人，斷欲界九品思惑盡，證第三阿那含果，而居其中，亦名五不還天。若據俱舍圖言，此五天次第而上。若據楞嚴經言，此五天，皆橫在第四禪天中，彼四禪天，但能聞此五天之名，而不能知見。如世間聖地道場，多有羅漢所居，而人不能見也。（九品者，欲界思惑三品中，每品又各分上中下三品，故言九品也。梵語阿那含，華言不來，不來即不還，謂不還來欲界受生也。） 〔一、無煩天〕，謂此天苦樂兩滅，心境不交，則無煩惱，故名無煩天也。（苦樂兩滅者，離欲界苦及色界樂也。心境不交者，心與境不交接也。） 〔二、無熱天〕，熱即熱惱。謂此天機括獨行，研交無地，故名無熱天也。（機括獨行者，機謂弩牙，括與筈同，謂箭所受絃之處，皆取可發之義，以喻於心也。前苦樂之境雖滅，猶存能滅之念，故云機筈獨行。至此天中，研究此心與境交接之念，無依無處，則無熱惱，故云研交無地也。） 〔三、善見天〕，謂此天於十方世界，妙見圓澄，更無塵象，及一切沉垢，故名善見天也。（十方世界等者，謂一心在定，定能發慧，於慧心中，見十方界圓遍澄凝，更無世界內外塵象，及無心地昏沉之垢也。） 〔四、善現天〕，謂此天精見現前，陶鑄無礙，故名善現天也。（精見現前，陶鑄無礙者，範土曰陶，鎔金曰鑄。以妙精明見陶鑄，一切像空，無障礙故也。） 〔五、色究竟天〕，謂此天究竟群幾，窮色性性入無邊際，故名色究竟天也。（究竟群幾者，幾謂幾微，言究盡諸色幾微之處也。窮色性性入無邊際者，色性所依之性，故云性性，性本無邊，若研窮之，則入於無邊際矣。）



### 丁福保佛學大辭典

【名數】色界第四禪，證不還果之聖者所生之處有五地：一、無煩天，無一切煩雜之處。二、無熱天，無一切熱惱之處。三、善現天，能現勝法之處。四、善見天，能見勝法之處。五、色究竟天，色天最勝之處。俱舍頌疏世品一曰：「此五名淨居天，唯聖人居，無異生雜，故名淨居。」



### 佛光大辭典

淨居，梵名Śuddhāvāsa  ，為淨業聖人之所居。(一)指顯教中色界第四禪天中之五天，為證聲聞第三果之阿那含果聖者所生之處。又作五不還天、五淨居處、五那含天、五淨居。即：(一)無煩天（梵Avṛha  ），又作阿惟潘、阿@麗舍、阿浮呵那。此天苦樂兩滅，心境不交，則無一切煩雜。(二)無熱天（梵Atapa  ），又作阿答和、阿陀波、阿答波。為無一切熱惱之處。(三)善見天（梵Sudṛśa  ），又作須提舍、修提舍。此天由定慧之中，見十方世界圓遍澄凝，更無塵象及一切沈垢。(四)善現天（梵Sudarśana  ），又作須陀施尼、須提舍那。此天以妙精明見現前，陶鑄一切像而空無障礙。(五)色究竟天（梵Akaniṣṭha  ），又作阿迦膩吒、阿迦尼吒。此天究盡諸色幾微之處，為色界天最勝之處。據楞嚴經卷九載，上述五天皆橫列在第四禪天中，然彼四禪天僅能聞此五天之名，而不能知見；如世間聖地道場中，多有羅漢所居，而人不能知見。

另據俱舍論卷二十四載，由雜修五品，可感生于五淨居。五品指雜修第四靜慮之五品，即：(一)下品，謂雜修第四靜慮者，初起多念無漏，次起多念有漏，後復起多念無漏，如此旋還，後復漸減，至三心現前，便得靜慮成備。(二)中品，即六心現前。(三)上品，即九心現前。(四)上勝品，即十二心現前。(五)上極品，即十五心現前。如是五品雜修靜慮，可次第感無煩、無熱、善見、善現、色究竟之五淨居。同論又舉出關于能感之力的兩種說法，即：(一)以無漏勢力燻修有漏，而感生于五淨居。(二)由信、進、念、定、慧等五根，次第增上，以感生于五淨居。

此外，據論事（巴Kathāvatthu  ）載，五淨居天人之壽量分別為：無煩天一千劫，無熱天二千劫，善見天四千劫，善現天八千劫，色究竟天一萬六千劫。又據四阿w暮抄解卷下載，五淨居之數原為三天，即修提舍（善見天）、須提舍那（善現天）、@首陀（梵Viśuddha  ，清淨天），其中清淨天又分為阿@麗舍（無煩天）、阿答波（無熱天）、阿迦膩吒（色究竟天）三天，故總為五淨居。﹝中阿含經卷九、長阿含經卷二十、起世經卷八、首楞嚴經卷九、集異門足論卷十四、大毗婆沙論卷一三六、卷一七五、順正理論卷六十五﹞

(二)指密教中位列胎藏界曼荼羅外金剛部東方最北之五尊。又稱五淨居眾、五天子。即：(一)自在天子，配于色究竟天。(二)普華天子，配于善見天。(三)光N天子，配于善現天。(四)意生天子，又稱滿意天子，配于無熱天。(五)名稱遠聞天子，又稱遍音聲天子，配于無煩天。﹝大日經卷四密印品、卷五秘密漫荼羅品、廣大儀軌卷中、大日經疏卷五、卷十三、卷十六﹞


