---
title: 五欲
source: deerpark.app
---

### 陳義孝佛學常見辭彙

１．色、聲、香、味、觸。色是指美麗的色相；聲是指宛轉的聲音；香是指芬芳的香氣；味是指可口的味覺；觸是指適意的觸樂。以上五者因能使人生起貪欲之心，故名五欲。２．財欲、色欲、飲食欲、名欲、睡眠欲。



**來源：三藏法數**

﹝出天台四教儀集註﹞ 止觀云：五塵非欲，而其中有味，能起行人須欲之心，故言五欲常能牽人，入諸魔境故也。（五塵者，色塵、聲塵、香塵、味塵、觸塵也。） 〔一、色欲〕，謂男女形貌端莊，及世間寶物玄黃朱紫種種妙色，能令眾生樂著無厭，故名色欲。 〔二、聲欲〕，謂絲竹環珮之聲，及男女歌詠等聲，能令眾生樂著無猒，故名聲欲。 〔三、香欲〕，謂男女身香，及世間一切諸香，能令眾生樂著無猒，故名香欲。 〔四、味欲〕，謂種種飲食肴膳等美味，能令眾生樂著無厭，故名味欲。 〔五、觸欲〕，謂男女身分柔軟細滑，寒時體溫，熱時體涼，及衣服等種種好觸，能令眾生樂著無厭，是名觸欲。

﹝出華嚴經隨疏演義鈔﹞ 〔一、財欲〕，財即世間一切貲財也。謂人以財物為養己之資，故至貪求，戀著不捨，是為財欲。 〔二、色欲〕，色即世間青黃赤白及男女等色也。謂人以色悅情適意，故至貪求戀著，不能出離三界，是為色欲。（三界者，欲界、色界、無色界也。） 〔三、飲食欲〕，飲食即世間肴膳眾味也。謂人必假飲食資身活命，故至貪求樂著無厭，是為飲食欲。 〔四、名欲〕，名即世間之聲名也。謂人因聲名能顯親榮己，故至貪求樂著，而不知止，是為名欲。 〔五、睡眠欲〕，睡眠即情識昏昧而睡眠也。謂人之睡眠，亦有時節，若怠惰放縱，樂著無厭，是為睡眠欲。



### 丁福保佛學大辭典

【名數】色聲香味觸也，能起人貪欲之心，故稱欲。釋氏要覽下曰：「五欲謂色聲香味觸也。智論云：五欲名華箭，又名五箭，破種種善事故。」

【名數】色聲香味觸之五境也。是為起人之欲心者，故名欲。是為污真理者，故名塵。止觀四曰：「五塵非欲，而其中有味能生行人貪欲之心，故言五欲。」智度論十七曰：「哀哉眾生，常為五欲所惱，而求之不已。此五欲者，得之轉劇，如火炙疥。五欲無益，如狗咬炬。五欲增爭，如鳥競肉。五欲燒人，如逆風執炬。五欲害人，如踐惡蛇。五欲無實，如夢所得。五欲不久，如假借須臾。世人愚惑，貪欲五欲，至死不捨。為之後世受無量苦。」

一財欲，二色欲，三飲食欲，四名欲，五睡眠欲。見華嚴大疏鈔二十七，三藏法數二十四。



### 佛光大辭典

梵語pañca kāmāḥ，巴利語 pañca kāmā。(一)又作五妙欲、妙五欲、五妙色。指染著色、聲、香、味、觸等五境所起之五種情欲。即：(一)色欲（梵rūpa -kāma ），謂男女之形貌端莊及世間寶物玄、黃、朱、紫等種種妙色，能使眾生樂著無厭。(二)聲欲（梵śabda -kāma ），謂絲竹與環佩之聲及男女歌詠等聲，能使眾生樂著無厭。(三)香欲（梵gandha-kāma ），謂男女身體之香及世間一切諸香，能使眾生樂著無厭。(四)味欲（梵rasa -kāma ），謂各種飲食餚膳等美味，能使眾生樂著無厭。(五)觸欲（梵spraṣṭavya -kāma ），謂男女之身有柔軟細滑、寒時體溫、熱時體涼及衣服等種種好觸，能使眾生樂著無厭。又相對于欲界粗弊之五欲，稱色界、無色界之五欲為‘淨潔五欲’。﹝佛遺教經、大智度論卷十七、卷三十七、摩訶止觀卷四下﹞

(二)指財欲、色欲、飲食欲、名欲、睡眠欲。即：(一)財欲，財即世間一切之財寶。謂人以財物為養身之資，故貪求戀著而不舍。(二)色欲，色即世間之青、黃、赤、白及男女等色。謂人以色悅情適意，故貪求戀著，不能出離三界。(三)飲食欲，飲食即世間之餚膳眾味。謂人必藉飲食以資身活命，故貪求戀著而無厭。(四)名欲，名即世間之聲名。謂人由聲名而能顯親榮己，故貪求樂著而不知止息。(五)睡眠欲，謂人不知時節，怠惰放縱，樂著睡眠而無厭。﹝華嚴經隨疏演義鈔卷二十七、大明三藏法數卷二十四﹞


