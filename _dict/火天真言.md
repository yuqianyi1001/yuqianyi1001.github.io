---
title: 火天真言
source: deerpark.app
---
### 佛光大辭典

火天，為八方天之一，十二天之一。據大日經卷二載，火天真言為‘南麼三曼多勃馱喃  阿揭娜曳  莎訶’，大日經義釋卷六解釋之，謂‘南麼三曼多勃馱喃’為歸命諸佛之義，‘阿揭娜曳’為火之義。以阿（[）字為種子，以一切諸法本不生之故，即歸于金剛之智體。‘揭’乃行之義，以諸法本不生之故，雖具足萬行而無所行，故謂無師自覺，即同于大空而遍于一切處，故與‘娜’字之大空同體。又以諸法無行，故于三界不動不出而至薩婆若地，故無乘及乘者，乃‘曳’字之義。又于‘曳’字加三昧聲者，旨在說明此乘定慧均等。諸佛行菩薩道時，皆以如是之慧火焚燒一切心垢，而燃正法之光明，是故如實說之，即為真言。若請召時，增‘伊系伊系’之字，若發遣時，則增‘迦車迦車’等字。此外，陀羅尼集經卷十一載火天真言為‘　阿奢那曳　訶弊歌弊　婆訶那夜　地弊地弊　地跋夜　莎訶’。﹝十二天軌、瑜伽護摩儀軌﹞



### 丁福保佛學大辭典

【真言】阿誐那曳，火之義也。以最初之<img src="gaiji/DF-8740.png"/>（阿）字為種子。以一切諸法本不生之故，即歸於金剛之智體，誐是行之義，以諸法本不生之故，雖具足萬行，然無所行，故名無師自覺。同於大空而徧於一切處，故與那字之大空同體。又諸法無行，故於三界不動不出而到薩婆若地，故無乘及乘者，是末句之（曳）字義也。又曳字所以加三昧之聲者，意明此乘定慧均等也。行諸佛菩薩之道時，皆以如是之慧火，焚燒一切之心垢，而燃正法之光明。是故如實說之，則即為真言，若請召時，增伊係伊係之字，若發遣時，則增迦車迦車之字。見大日經義釋四。



