---
title: 芥子
source: deerpark.app
---

### 丁福保佛學大辭典

【譬喻】以芥子投針鋒難中，譬佛出世之難也。涅槃經二曰：「芥子投針鋒，佛出難於此。」

喻極小也。白居易僧問曰：「維摩經不可思議品中云：芥子納須彌。須彌至大至高，芥子至微至小，豈可芥子之內入得須彌山乎？

【物名】芥子為性堅辛者，密教以之為降伏之相應物，於此加持真言，投於爐，以供降伏之用。真言修行鈔五曰：「實賢僧正護摩師傳抄云：取芥子投爐中，十方十度也。護摩略觀抄云：（道範）芥子堅辛性，有降伏用。依添真言加持，作降魔結界也。投十方，破十方魔軍也。又龍猛菩薩咒，白芥子打開鐵塔扇。入法界塔中，受金剛薩埵灌頂。今行者芥子加持，又打開十方法界塔婆，請諸佛聖中證明聽許之觀可作之。」

【譬喻】以譬劫量。見芥子劫條。

參照：<a href="/dict/芥子劫">芥子劫</a>



### 佛光大辭典

梵語sarṣapa。音譯作薩利殺跛、舍利娑婆、加良志。西藏語 yuṅs-kar。原系芥菜之種子，顏色有白、黃、赤、青、黑之分，體積微小，故于經典中屢用以比喻極小之物，如謂‘芥子容須彌，毛孔收剎海’即為常見于佛典中之譬喻。又因芥子與針鋒均為極微小之物，而以‘芥子投針鋒’比喻極難得之事，如北本涅經卷二謂，佛出世之難得猶如芥子投針鋒。

于金光明最勝王經卷七，將芥子與菖蒲、沉香等，共列為三十二味香藥之一。又于大日經義釋卷七，以其性辛辣異常，多用于降伏障難之修法。在密教中，將白芥子置于火中燃燒，以為退除惡魔、煩惱，及加持祈禱之用。然以白芥子之不易得，古來多用罌子粟、蔓菁子或普通芥子代替。又自古傳說，龍樹菩薩曾在南天竺以白芥子七粒擊開南天鐵塔，取得大日經。一般既以芥子具有除魔障之神力，故于供養佛舍利之馱都法時，每以白芥子為不可少的供物之一。﹝首楞嚴三昧經卷上、七俱胝佛母準提大明陀羅尼經，大日經卷二息障品、大智度論卷三十、增廣本草綱目卷二十六﹞（參閱‘白芥子’2089、‘極微’5479、‘馱都法’5707）


