---
title: 三佛身
source: deerpark.app
---

**來源：陳義孝佛學常見辭彙**

<p>見三身條。</p>

**來源：三藏法數**

<p>﹝出宗鏡錄﹞ 〔一、自性身〕，謂諸如來具無邊際真常功德，是一切法平等實性，即此自性，亦名法身，是名自性身。 〔二、受用身〕，受用身有二種：一者，自受用身，謂諸如來修習無量福慧所起無邊真實功德，恒自受用廣大法樂也；二者，他受用身，謂諸如來由平等智，示現微妙淨功德身，居純淨土，為住十地諸菩薩眾，現大神通，轉正法輪，令彼受用大乘法樂也。（十地者，歡喜地、離垢地、發光地、焰慧地、難勝地、現前地、遠行地、不動地、善慧地、法雲地也。） 〔三、變化身〕，謂諸如來以不思議神力，變現無量隨類化身，居淨穢土，為未登地諸菩薩眾及二乘等，稱其機宜，現通說法，令其各得諸利樂事，是名變化身。（二乘者，聲聞乘、緣覺乘也。）</p>

**來源：丁福保佛學大辭典**

<p>【名數】唯識論所明之三身也。見三身條。</p><p>參照：<a href="/dict/三身">三身</a></p>
