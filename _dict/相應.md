---
title: 相應
source: deerpark.app
---

### 陳義孝佛學常見辭彙

互相呼應。依瑜伽論之意，有三種相應，一者，一切所緣之境，與心相應，名境相應；二者，行與理相應，名行相應；三者，三乘聖者，所修諸功德法，因果相符，名果相應，此三種相應，攝盡一切法。



### 法相辭典

★瑜伽十三卷二十頁雲：雲何相應？當知此相略有五種。一、與他性相應；非自性。二、于他性中，與不相違相應；非相違。三、于不相違中，軟中上品，與軟中上品自相應；非餘品。四、于軟中上品中，同時相應；非異時。五、于同時中，同地相應；非異地。

★二解　瑜伽十五卷十五頁雲：相應者：謂前後法義，相符不散。

★三解　此是不相應行中之相應。瑜伽五十二卷十三頁雲：復次雲何相應？謂彼彼諸法，為等言說，為等建立，為等開解，諸勝方便，是謂相應。

★四解　此釋諸心心所名為相應。瑜伽五十五卷四頁雲：問：何故名相應？答：由事等故，處等故，時等故，所作等故。

★五解　瑜伽五十六卷三頁雲：問：依何分位，建立相應？此復幾種？答：依因果相稱分位，建立相應。此復三種。謂和合相應，方便相應，稱可道理所作相應。

★六解　瑜伽五十六卷七頁雲：問：諸法誰相應？為何義故，建立相應？答：他性相應，非自性，為遍了知依自性清淨心有染不染法，若增若減；是故建立。

★七解　瑜伽八十一卷三頁雲：相應者：謂名句文身。次第善安立故。又依四種道理相應故。

★八解　辯中邊論下卷七頁雲：若于諸文，能無間斷次第宣唱；說名相應。

★九解　顯揚一卷十五頁雲：相應者：謂諸行因果相稱性。

★十解　世親釋八卷十五頁雲：若一切法皆不可言；復以何等為所分別？為釋此故，說如是言：相應自性義，所分別非餘。謂即相應為自性義，是所分別。非離于此；故言非餘。此雲何成？為重成立，復說是言：字展轉相應，是謂相應義。謂別別字，相續宣說。以成其義，是相應義。如言斫芻，二字不斷，說成眼義；是相應義。為所分別。

★十一解　此釋五識身相應地之相應。瑜伽釋十一頁雲：依五識身建立此地，故名相應。如律中說王相應論，賊相應論。謂依王賊而興言論。此亦如是。雖此地中，分別多法；五識為主，是故遍說。又五識身相應心品，總名相應。于此地中，雖明多法；以心心所勝故，別說。又相應者：是攝屬義。謂此地中，說五識身所攝屬法。即是自性，所依，所緣，助伴，作業，故名相應。

★十二解　成唯識論三卷二頁雲：此觸等五，與異熟識行相雖異；而時依同，所緣事等；故名相應。

★十三解　集論一卷十一頁雲：何等相應？謂于因果相稱，假立相應。

★十四解　雜集論十一卷六頁雲：何等相應？謂互為助伴。于所緣行，平等解了。由心心法，互為助伴，于契經等所緣境界，以蘊等相應義行，平等解了故。

★十五解　如六種相應中說。

★十六解　俱舍論四卷十三頁雲：謂心心所，皆名相應，等和合故。依何義故名等和合？有五義故。謂心心所五義平等，故說相應。所依，所緣，行相，時，事，皆平等故。事平等者：一相應中，如心體一；諸心所法，各各亦爾。

★十七解　集異門論十卷十一頁雲：相應者：謂所說語，義應于文，文應于義。是名相應。

★十八解　大毗婆沙論五十二卷八頁雲：謂或有執：諸法生時，漸次非頓。如譬喻者。大德說曰：諸法生時，次第而生；無並起義。如經狹路，有多商侶，一一而過；尚無二人一時過義；況得有多。諸有為法，亦復如是。一一從自生相而生，別和合生，理不俱起。阿毗達磨諸論師言：有因緣故，說有為法，別和合生。一一從自生相生故。有因緣故，說有為法，一和合生。不相離者，一時生故。謂依生相，說有為法，別和合生。若依剎那，說有為法，一和合生。不相離者，必俱起故。或復有執力無力義，是名相應不相應義，謂若此法，由彼力生；即說此法，與彼相應。若法，不由彼力生者；雖俱時起；無相應義。如由彼心力，此心生故；得說此心與彼心相應。又由心力，心所生故；得說心所與心相應。又由心所力，心所生故；得說心所與心所相應。不由心所力，心得生故。不可說心與心所相應。為遮彼意，顯示心，與心所相應；心所，亦與心所相應；心所，又得與心相應。唯心與心，無相應義。一身二心，不俱起故。或復有執：諸法各與自性相應；不與他性。彼作是說：相愛重義，是相應義。無法與法極相愛重，如自性者；是故唯與自性相應。為遮彼意，顯示唯與他性相應。相應名義，異體相望而建立故。如心心所，展轉相望，同一所依，一所緣等，互不相舍，名相應故。或復有執；諸法與自性無相應義，亦非不相應。無相應義者，諸法不待自性而生故。非不相應者，極相愛重，是相應義故。為遮彼意，顯示諸法不亂相應。故作斯論。

★十九解　大毗婆沙論一百四十五卷十頁雲：何故名相應？相應是何義？答：等義，是相應義。問：諸心品中心所法，有多有少；雲何名等？謂欲界多，色界少。色界多，無色界少。善多，不善少。不善多，無記少。有覆無記多，無覆無記少。雲何等義，是相應義？答：以事等故，說名為等。謂一心品中，若有二受一想等者；可說非等。然一心品中，如受有一，想等亦爾。故名為等。有說：五種等義，是相應義。謂所依等，所緣等，行相等，時等，事等，餘廣說如結蘊初納息。

★二十解　五事毗婆沙論下二十頁雲：問：言相應者：是何義耶？答：阿毗達磨諸大論師，鹹作是說：言相應者，是平等義。問：有心起位，心所法多；有心生時，心所法少。雲何平等，是相應義？答：依體平等，作如是說?相應不善	★俱舍論十三卷十五頁雲：相應不善，謂彼相應。由心心所法，要與無慚愧不善根相應，方成不善性。異則不然。如雜毒水。



### 丁福保佛學大辭典

【術語】即契合之義。淨土論註上曰：「相應者，譬如函蓋相稱也。」演秘鈔七曰：「相應字，汎指契合義。」然梵語有二：一欲吃多Yukta，謂事物之契合也。如心心所之相應是也。二瑜伽Yoga，或瑜祇，謂契合於理也。如瑜伽論瑜伽宗之名及三密相應，境智相應是也（但欲吃多，瑜伽皆為梵語根Yuj之變化）。起信論曰：「以離念境界唯證相應故。」華嚴論曰：「一念相應一念佛，一日相應一日佛。」



### 佛光大辭典

梵語samprayukta，巴利語 sampayutta。相等和合之意。即指法與法相互間有和合不離之關系，特別指心與心所間之關系而言，六因中之相應因即屬此。俱舍論卷六謂，所依、所緣、行相、時及事等五義平等，稱為相應。

大乘阿毗達磨雜集論卷五有：不相離相應、和合相應、聚集相應、俱有（同時生滅）相應、作事（同一目的）相應、同行（心與心所緣同一對象）相應等六種相應。其中之前五種主要系對色法（物質）而言。即：(一)所謂不相離相應，謂一切有方分之色與極微處互不相離，此因由諸色等極微所攝于同一處所互不相離之故。(二)所謂和合相應，謂極微以上一切有方分之色更互和合，如濁水中地水之極微更互和合。(三)所謂聚集相應，謂方分之聚色輾轉集會，如二泥團相擊成聚。(四)所謂俱有相應，謂一身中之諸蘊界處俱時流轉，同生住滅。(五)所謂作事相應，謂于一切所作之事輾轉相攝，如二比丘，隨一所作，更互相應。(六)所謂同行相應，謂心、心法于一所緣輾轉同行，其中更分如下十四種之義：(1)他性相應，如心不與餘心相應，受不與餘受相應。(2)不相違相應，如貪與嗔不相應，善與不善不相應。(3)同時相應，如過去、現在、未來則彼此互不相應。(4)同分界地相應，如欲界、色界、無色界互不相應，又如初靜慮與第二靜慮不相應。(5)有一切遍行同行相應，謂受、想、思、觸、作意及諸識，于一切位決定相應，隨無一法，餘亦無故。(6)有染污遍行同行相應，謂我癡等四煩惱與染污意，于一切時恆相應。(7)有非一切時同行相應，謂依止于心之善惡心所法隨時生起，或時起信等善法，或時起貪等煩惱法。(8)有分位同行相應，謂與苦樂等諸受與諸相應法同行。(9)有無間同行相應，謂在有心位所緣之心、心法于無間同行。(10)有有間同行相應，謂在無心位所緣之心、心法于間斷同行。(11)有外門同行相應，謂多分欲界所系之心、心法轉外門。(12)有內門同行相應，謂諸定地所有之心、心法唯轉內門。(13)有曾習同行相應，謂異生所有之心、心法與有學無學之一分心，一向有漏，皆曾習之性。(14)有未曾習同行相應，謂出世之諸心、心法，未曾習之性。

上記總述世間與出世間一切之心、心所法，其相應現起之差別分類。此外如函與蓋一致，稱為函蓋相應；受教者（機）與教法一致，稱為機教相應。又如能觀之心與所觀之境相冥合，稱為心境相應；身口意三者平等，稱為三密相應。﹝俱舍論卷四、大毗婆沙論卷十六、成實論卷三﹞


