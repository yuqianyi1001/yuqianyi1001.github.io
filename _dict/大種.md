---
title: 大種
source: deerpark.app
---

### 陳義孝佛學常見辭彙

即地水火風四大，此四者周遍於一切法，故名為大，能造色法，故名為種，色香等一切物質，皆此四大所生，不能離四大而有，故稱為大種。



### 丁福保佛學大辭典

【術語】地水火風也。此四者周徧於一切色法，故名大，能造色法，故名種。色香等一切物質，不能離此四大而生，故稱為大種。俱舍論一曰：「大種謂四界，即地水火風。」同頌疏曰：「三義釋大，一體寬廣故。謂四大種徧所造色，其體寬廣。（中略）一義釋種。與所造色為所依，故名為種。大即是種，故名大種。」正理論二曰：「虛空雖大不名種，餘有為法，雖是種而非大，此四種具兩義，故名為大種。」



### 佛光大辭典

梵語mahābhūta。指構成色法之地、水、火、風四大要素。即：地大（梵pṛthivī -dhātuḥ ）、水大（梵ab -dhātuḥ ）、火大（梵tejo -dhātuḥ ）、風大（梵vāyu -dhātuḥ ）四種，故稱能造之大種、四大種、四大、四界。分別可稱地種乃至風種，地大種乃至風大種，或地界乃至風界等。據俱舍論卷一載，地大有堅性（梵khakkhaṭatvaṃ  ），水大有濕性（梵dravatvaṃ  ），火大有暖性（梵uṣṇatvaṃ  ），風大有動性（梵laghu -samudīraṇatvaṃ ）。又就四大之作用而言，地大有保持不使墜落之作用，水大有攝集不使散溢之作用，火大有使物成熟而免于壞爛之作用，風大有增盛流引、上下縱橫生長之作用。﹝品類足論卷一、俱舍論卷四、大毗婆沙論卷七十五、卷一二七﹞（參閱‘四大’1649）


