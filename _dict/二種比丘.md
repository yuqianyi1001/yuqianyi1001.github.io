---
title: 二種比丘
source: deerpark.app
---

**來源：陳義孝佛學常見辭彙**

<p>多聞比丘和寡淺比丘。多聞比丘是指聞誦經典雖多但是很少修行的比丘；寡淺比丘是指讀誦經典雖少但是很注重修行的比丘。</p>

**來源：三藏法數**

<p>﹝出出曜經﹞ 昔二比丘在山中學。其一多聞，其一寡淺。寡淺者，持戒誦經，唯通一句，日誦不輟，更無他學，天神贊善，願樂欲聞。多聞比丘見其神應，盡己所聞，高聲諷誦，欲求贊美，而神默然。怒其神曰：何厚於彼，而薄於我？神曰：汝不自責，而反責我？彼雖少聞，言行相顧；汝雖能誦三藏，行與經違，故不稱善也。（梵語比丘，華言乞士。三藏者，一經藏、二律藏、三論藏。） 〔一、多聞比丘〕，樂誦經典，旁搜廣記，謂之多聞。比丘多聞，固為可稱，然學雖有餘，其心不誠，而行不逮，亦不足貴；此天神之所以不贊護也。 〔二、寡淺比丘〕，學道日淺，經教少通，謂之寡淺。比丘寡淺，固未足稱，然學雖未至，其心則專，而行無雜，亦為可貴；此天神之所以贊護也。</p>

**來源：丁福保佛學大辭典**

<p>【名數】一、多聞比丘，聞誦經典，雖多而不併行修行者。二、寡淺比丘，讀誦經典雖少，而專心修行者。</p>

**來源：佛光大辭典**

<p>比丘，梵語bhikṣu，巴利語bhikkhu。三藏法數卷七分比丘為二：(一) 多聞比丘，樂誦經典，旁搜廣記，卻不並行修行者，稱為多聞比丘。(二)寡淺比丘，經教少通，卻能專心修行者，稱為寡淺比丘。</p>
