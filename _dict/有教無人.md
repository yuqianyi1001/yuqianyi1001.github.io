---
title: 有教無人
source: deerpark.app
---

**來源：陳義孝佛學常見辭彙**

<p>謂只有教法而無真正修行和證悟的人。</p>

**來源：丁福保佛學大辭典**

<p>【術語】謂唯有教道，而實際無行證之人也。天台一家，判藏教斷惑位，通教八地已上，及別教初地已上為有教無人。蓋藏通別之前三教，若約於行人稟教之邊言之，固為有教有人，望當教之極果而進，然自因成果滿上論之，則先示之極果，恰如以空拳誑惑小兒，蒙因中被接之益，悉接入於後教，無實證當教之極果者，摩訶止觀三下曰：「別教因中，有教行證人。若就果者，但有其教，無行證人。何以故？若破無明，登初地時，即是圓家初住位，非復別家初地位也。初地尚爾，何況後地後果。故知因人不到於果故，云果頭無人。」是即說別教之有教無人也。維摩玄疏四，亦出藏通二教之說。</p>

**來源：佛光大辭典**

<p>謂唯有教法，而無實際行證之人。與‘果頭無人’同義。天台宗之判教中，以三藏教的斷惑之位、通教之八地以上、別教之初地以上為有教無人。蓋于天台宗之藏、通、別三教，若就‘行人稟教’（因）之觀點而言，既有教法亦有趨向極果修行之人，故稱‘有教有人’；然若就‘因成果滿’（果）之觀點而言，則僅有教法而實無證得極果之人，故稱‘有教無人’。此系因三藏教之根機歷三大阿僧o劫即可成為後教（通教、別教、圓教）之人，通教八地以上之人即可了知中道之理，別教初地以上之人同于圓教之初住位，故三教中之修行者，皆于‘因’中即蒙受被接之利益，而皆被接入後教中，因此實際上並無證得三教極果之人。天台宗藉此以顯示藏、通、別三教為方便權教之意。</p><p>此外，淨土宗基于上述之說法，認為末法時期中，以自力修行之聖道門，因證果困難，故唯有教法，而無實證之人，此即有教無人；而以他力修行之淨土門，則易修易證，故為有教有人、有教有證。﹝四教義卷十二、摩訶止觀卷三下、安樂集卷上、維摩經玄疏卷四、止觀輔行傳弘決卷三之四﹞（參閱‘果頭無人’3324）</p>
