---
title: 五邪命
source: deerpark.app
---
### 佛光大辭典

指比丘以五種邪法求取利養而活命。即：(一)詐現異相，謂諸比丘違反佛之正教，于世俗人前詐現奇特之相，令其心生敬仰。(二)自說功能，謂諸比丘以辯口利詞，抑人揚己，自逞功能，令所見者心生信敬。(三)佔相吉兇，謂諸比丘攻學異術，卜命相形、講談吉兇。(四)高聲現威，謂諸比丘大語高聲，詐現威儀令人畏敬。(五)說所得利以動人心，所得利，指所受之供養。謂諸比丘于彼得利則稱說于此，于此得利則稱說于彼，令人動心。此五種皆是不正當之活命方法，為比丘者當深戒之。﹝大智度論卷十九﹞



### 丁福保佛學大辭典

【名數】比丘營不如法事而為生活，謂之邪命。有五種：一、詐現異相，於世俗之人詐現奇特之相，以求利養者。二、自說功能，說自己功德，以求利養者。三、占相吉凶，學占卜而說人之吉凶以求利養者。四、高聲現威，大言莊語而現威勢，以求利養者。五、說所得利以動人心，於彼得利，則於此稱說之，於此得利，則於彼稱說之，以求利養者。見智度論十九。



