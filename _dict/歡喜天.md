---
title: 歡喜天
source: deerpark.app
---

**來源：丁福保佛學大辭典**

<p>【天名】又云大聖歡喜天，大聖天，聖天。夫婦二身相抱象頭人身之形，為本尊。男天者大自在天之長子，為暴害世界之大荒神。女天者觀音化現，而與彼抱著，得其歡心，以鎮彼暴者。因稱歡喜天。梵名誐那鉢底Gaṇapati，就其形而謂之毘那夜迦Vināyaka，象鼻天。善無畏譯之大聖歡喜供養法曰：「大聖自在天，烏女為婦，所生有三千子，其左千五百，毘那夜迦王為第一，行諸惡事；右千五百，扇那夜迦持善天為第一，修一切善利。此扇那夜迦王，則觀音之化身也。為調和彼毘那夜迦惡行，同生一類成兄弟夫婦，示現相抱同體之形。其本因緣，具在大明咒賊經。」毘那夜迦舍光軌曰：「今說毘那夜迦有多種，或似人天，或似婆羅門，或現男女端正之貌。即分四部，攝眾多類。如是種種，作諸障礙。唯大聖天歡喜王，是權現之身，如上所說，為欲誘進諸作障者令入正見故，所以不似餘毘那夜迦，而現象頭。此是示喻故，謂如象王雖有瞋恚強力，能隨養育者及調御師也。誐那鉢底，亦復如是，雖現障身，能隨歸依人乃至歸佛者，是故此天現象頭也。毘那夜迦，亦名毘那怛迦，此云象鼻也。其形如人，俱鼻極長，即愛香塵故也。唯今大聖天，其頭眼耳鼻舌諸相，皆似象，能隨行者也。此天者，即誐那鉢底，此云歡喜。」使咒法經曰：「爾時毘那羅曩伽，將領九千八百諸大鬼王。（中略）向於世尊，俱發聲言：我以自在神通故，號毘那羅曩伽，亦名毘那夜迦，亦名毘微那曩伽，亦曰摩訶毘那夜迦。如是四天下，稱皆不同。」</p>

**來源：佛光大辭典**

<p>梵名Nandikeśvara  。歡喜自在之義。全名大聖歡喜自在天（梵Mahārya - nandikeśvara ）。又作歡喜自在天、難提自在天、大聖歡喜天。略作聖天、天尊。原為印度濕婆神（梵Śiva  ）之別稱，佛教則稱俄那缽底（梵Gaṇa -pati ）為歡喜天，其乃濕婆與波羅和底（梵Pāravatī  ，或作烏摩，梵Umā  ）之子。俄那缽底意譯為軍隊，意即大自在天眷屬之將。因與其兄弟塞b陀（梵Skandha  ）共統轄其父大自在天之眷屬，故得此名。俄那缽底，其意有障礙他之事業或排除諸種障礙之力用，故又名毗那夜迦（梵Vighnāyaka  ），乃障礙或排礙之義。</p><p>其形像為象頭人身，有單身與雙身兩種。單身形之中，有二臂、四臂、六臂、八臂、十二臂等不同，其手持物于各經軌所載亦不同。雙身天王之形像系夫婦二天相抱站立之狀。蓋密教以毗那夜迦之男天為實類之身，即魔王；女天為權類，即十一面觀音之化身。毗那夜迦常隨逐眾生，伺隙障礙，梵王、諸大龍王悉不能破之，唯十一面觀音與軍荼利明王能降伏之；故十一面觀音為降伏彼，乃隨順其本性欲望而示現女人身，以引入聖法。</p><p>印度于富蘭那（梵Purāṇa  ）時代，歡喜天信仰頗盛，稱之為哦尼沙（梵Gaṇeśa  ），相信彼威力自在，有障礙、排礙之力，為一智慧神。故每于祈願之初，恭敬稱名歸命。﹝大使咒法經、金剛薩仕燈的且瑰忍斐刪鴕槍煬□硪弧□磯、大聖歡喜雙身毗那夜迦天形像品儀軌﹞</p>
