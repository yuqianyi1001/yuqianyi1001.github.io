---
title: 法幢
source: deerpark.app
---
### 佛光大辭典

其義有二：(一)比喻佛法如幢。幢者幢幡，與旌旗同義。猛將建幢旗以表戰勝之相；故以法幢譬喻佛菩薩之說法能降伏眾生煩惱之魔軍。後凡于佛法立一家之見，即稱為建立法幢。(二)為說法道場之標幟。宣揚大法之際，將幢幡建于道場門前，此稱為法幢、法旆。禪宗又轉其意，將演法開暢，稱為建法幢。今各寺之安居結制，亦稱建法幢。﹝無量壽經卷上、首楞嚴經卷一、祖庭事苑卷七、碧岩錄第二十一則﹞



### 丁福保佛學大辭典

【譬喻】妙法高聳，如幢之上出，故曰法幢。又如猛將之建幢旗以譬佛菩薩之說法，能伏魔軍而得勝也。無量壽經上曰：「建法幢，震法雷。」涅槃經十九曰：「法殿欲崩，法幢欲倒。」大經慧遠疏曰：「宣說證法，證法高勝，如幢上出」同嘉祥疏曰：「建幢是戰勝之相，譬說法降魔得勝也。」祖庭事苑七曰：「諸佛菩薩建立法幢，猶如猛勝建諸幢幟，降伏一切諸魔軍。」



