---
title: 五種法加句
source: deerpark.app
---

### 丁福保佛學大辭典

【術語】於上五法加於其真言上下之語，各隨於其法而定，諸軌之說不同。如圖五說中，就秘藏記之說而釋之，則息災法安唵字於真言之初者，歸命之義也。行者歸於本尊，彼此不二之義，一切災難，依於貪瞋痴之煩惱，煩惱之根，無始之間隔（無始無明）也。若生佛不二，自他一息，達於如理，則諸災即時止息，故以唵字為息災相應之字。後之娑婆訶者，寂靜之義，寂靜者息災之義。以諸事無為，而無災難時，一切寂靜故也。增益法安吽字於真言之初者，寶悉地陀羅尼經以<img src="gaiji/DF-87A4.png"/>字為寶珠之種子，寶珠為增益之三昧耶形，故安於最初。那莫者，歸命之義，寶珠所在，萬人朝宗，是歸命之義也。降伏法安吽字於真言之初，吽者其音如牛吼，是降伏之聲也。又吽者風大之種子，風有摧破之能，故為降伏之加句。後安發吒者，發吒為破壞之義，又能與調伏相應。鉤召法，敬愛法，於此二法真言之初安吽字者，吽為因緣之義，因緣必招果，故為鉤召，又與鉤和合而成果，故為敬愛，又吽為風大之種子，風大為半月形而戀一方，故是鉤召敬愛之義，弱者來之義，體文之<img src="gaiji/DF-8757.png"/>字，為生之字，生即來也，加涅槃點<img src="gaiji/DF-87F6.png"/>者，<img src="gaiji/DF-8757.png"/>生即無生，來即無來之義。無來之來，是真言之來。來是鉤召之義，又敬愛之義也。見秘藏記鈔九。


