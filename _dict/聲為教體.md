---
title: 聲為教體
source: deerpark.app
---

### 丁福保佛學大辭典

【術語】佛之教法，以聲為體。小乘有部之正義也。俱舍論一曰：「諸說佛教語為體者，彼說法蘊皆色蘊攝。」法華玄義八上舉舊解之經體三種，其中第一曰：「如佛在世，金口演說。但有聲音詮辯，聽者得道，故以聲為經。」唯識述記本一論四種之出體，其中第三曰：「能說能聽所有名等聲上屈曲，故假從實體即是聲，是即第三攝假隨實。對法論云：成所引聲謂諸聖說。」起信論義記上出教體四門中第一之隨相門有四句，其第二句曰：「或喻以音聲為性，名句文等聲上屈曲，假定無體故。雜集論云：成所引聲謂諸聖說。」



### 佛光大辭典

為小乘說一切有部之教義。謂佛之教法以音聲為體，使聞者得道；亦即以聲為經。法華經玄義卷八上（大三三·七七六下）：‘如佛在世，金口演說，但有聲音詮辯，聽者得道，故以聲為經。’﹝俱舍論卷一、成唯識論述記卷一本、大乘起信論義記卷上﹞


