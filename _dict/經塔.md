---
title: 經塔
source: deerpark.app
---

### 丁福保佛學大辭典

【堂塔】納經文陀羅尼而供養之塔也。西天之法，凡造塔及像，則必納舍利或經頌。其納經頌者，即經塔也。寄歸傳四曰：「凡造形像及以制底。（中略）中安二種舍利：一謂大師身骨，二謂緣起法頌。」密教勸置陀羅尼。寶篋印陀羅尼經曰：「安置此陀羅尼於塔像中者，我等十方諸佛，隨其方處恒常隨逐。」尊勝陀羅尼經，佛教天帝謂此供養者為摩訶薩埵。法華經法師品亦教於經卷所住之處，起七寶之塔而嚴節之。

於塔書經文者。書史會要六曰：「釋法暉，政和二年天寧節，以細書經塔來上，作正書，如半芝麻粒，寫佛書十部。」



### 佛光大辭典

(一)指收藏經書之塔。塔內所收之經文、偈頌、陀羅尼等，稱為法舍利。

(二)即以經文書寫成之塔形。又作經曼荼羅。據書史會要卷六所載，北宋僧法暉于政和二年（1112）以細字書寫經文，形成一塔。其字為正體書，每字大小僅如半芝麻粒，其上共寫法華、楞嚴等十部經，自塔頂至底部，層級鱗次，毫末不差。


