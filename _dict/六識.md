---
title: 六識
source: deerpark.app
---

### 陳義孝佛學常見辭彙

眼識、耳識、鼻識、舌識、身識、意識。言六根對色聲香味觸法之六塵而生的見聞嗅味覺思的了別作用。因為是八識中的前六識，故常被稱為前六識。



### 三藏法數

﹝出法界次第﹞ 六識者，眼、耳、鼻、舌、身、意各有識也。謂依五根能見五塵，而為五識，於五塵境，而起分別，為第六識。 〔一、眼識〕，謂眼根若對色塵，即生眼識。眼識生時，但能見色，而未起分別也。 〔二、耳識〕，謂耳根若對聲塵，即生耳識。耳識生時，但能聞聲，而未起分別也。 〔三、鼻識〕，謂鼻根若對香塵，即生鼻識。鼻識生時，但能嗅香，而未起分別也。 〔四、舌識〕，謂舌根若對味塵，即生舌識。舌識生時，但能嘗味，而未起分別也。 〔五、身識〕，謂身根若對觸塵，即生身識。身識生時，但能覺觸，而未起分別也。 〔六、意識〕，謂意根若對法塵，即生意識。意識生時，即能於五塵之境，分別善惡好醜也。



### 丁福保佛學大辭典

【名數】眼識，耳識，鼻識，舌識，身識，意識也。言六根如其次第，對於色聲香味觸法之六境，而生見聞嗅味覺知之了別作用者。為大小乘通說之法門，位於大乘所說八識中第一至第六，故常稱為前六識。此六識在欲界，六識皆有，在色界之初禪天，有眼耳身意之四識，無鼻舌之二識，又第二禪天以上至無色界之有頂，唯有意識，無眼耳身之三識，以是為識相應而非與禪定相應故也。見百法問答抄，又此六識有體一體別之論。小乘之俱舍與大乘法相取體別，小乘成實取體一。參照一識條。

參照：<a href="/dict/一識">一識</a>

【術語】見識條。

參照：<a href="/dict/識">識</a>



### 佛光大辭典

梵語ṣaḍvijñāna。十八界中之六識界。指眼、耳、鼻、舌、身、意等六種認識作用。即以眼、耳、鼻、舌、身、意等六根為依，對色（顯色與形色）、聲、香、味、觸、法（概念及直感之對象）等六境，產生見、聞、嗅、味、觸、知等了別作用之眼識、耳識、鼻識、舌識、身識、意識等。識、境、根三者必須同時存在。阿毗達磨佛教認為，此六識乃心之作用，其體乃唯一之心，六識不同時作用。大乘唯識家則在六識之外，另立末那、阿賴耶二識，而認其均能同時作用。﹝俱舍論卷二、品類足論卷一、成唯識論卷五﹞（參閱‘六根’1284、‘根’4131）


