---
title: 庾嶺
source: deerpark.app
---

### 丁福保佛學大辭典

【地名】在廣東省。六祖至此放置衣鉢。大明一統志卷八十廣東南雄府曰：「大庾嶺在府城北八十里，漢兵擊呂嘉，有禪將姓庾者戍此，故名。以其多梅亦曰梅嶺。（中略）六祖塔在大庾嶺上。」祖庭事苑三曰：「六祖盧行者，自密授衣法，是夜潛遁。有道明者，與數十人躡迹而追，至大庾嶺，明最先見，祖乃置衣鉢於磐石。曰：此衣表信，可力爭耶？任君將去。明舉之如山不動。」


