---
title: 句身
source: deerpark.app
---

### 法相辭典

★顯揚一卷十五頁雲：句身者：謂聚集諸名顯染淨義，言說所依性。

★二解　瑜伽八十一卷二頁雲：句身者：謂名字圓滿。

★三解　雜集論二卷三頁雲：句身者，謂于諸法差別增言，假立句身。差別增言者：謂說諸行無常，一切有情當死等義。

★四解　五蘊論六頁雲：雲何句身？謂諸法差別增語為性。

★五解　廣五蘊論十四頁雲：雲何句身？謂于諸法差別增語為性。如說諸行無常等。

★六解　品類足論一卷七頁雲：句身雲何？謂字滿。

★七解　瑜伽五十二卷十二頁雲：雲何句身？謂即依彼自相，施設所有諸法差別；施設建立功德過失雜染清淨戲論。是謂句身。



### 三藏法數

句即句逗，逗止也、住也。大智度論云：天竺語法，眾語和合成句。如菩為一字，提為一字，是二不合，則不成語；若二和合，名為菩提。又唯識論云：句詮差別，是為句身。（句詮差別者，謂諸法差別之相，由句而詮顯也。）



### 丁福保佛學大辭典

【術語】Pada又Padakāya，梵曰鉢陀，又曰鉢陀迦耶，譯為句。得詮其自性之差別即義理者曰句。重此句至二個以上曰句身。身者合集之義。俱舍論五曰：「句身者，謂諸行無常，一切無我，涅槃寂靜等。」同光記五曰：「梵云迦耶，唐言身，是聚集義。謂眾多名等聚集，是身義也。」又，一句亦曰句身。楞伽經二曰：「句身者，謂句有義身，自性決定究竟，是名句身。」



### 佛光大辭典

梵語padakāya。為唯識宗二十四不相應行之一，俱舍宗十四不相應行之一。句，乃詮表事物之義理者；身，集合之義。若集合諸句，構成一完整思想，即稱為句身。如‘諸行無常，諸法無我，涅寂靜’等句，乃表達完整思想，故稱句身。另有一說，謂若僅集合二句以上者，亦稱句身。如單雲‘諸行’、‘諸法’等，稱為句，然若雲‘諸行無常’、‘諸法無我’，則系二句之集合，故稱句身。又一句亦稱句身。如楞伽經卷二載（大一六·四九四中）：‘句身者，謂句有義身，自性決定究竟，是名句身。’﹝大毗婆沙論卷十四、俱舍論卷五、俱舍論光記卷五﹞（參閱‘句’1625）


