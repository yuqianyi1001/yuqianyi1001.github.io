---
title: 阿波會
source: deerpark.app
---

### 丁福保佛學大辭典

【天名】Ābhāsvara，又作阿波譮，阿會亘修，阿波亘羞，阿波羅，阿波嘬羅遮。色界第二禪天中，第三天之名。舊譯曰光音。新譯曰極光淨。玄應音義三曰：「阿波會天，此云光音天，亦言極光淨天，即第二禪第三天。」可洪音義一曰：「阿波會天，樓炭經云阿波羅，四阿含暮抄云阿波嘬羅遮天，此云光音，即第二禪天王也。是第二禪之第三天也，唐云極光淨天也。」


