---
title: 惡律儀
source: deerpark.app
---

### 丁福保佛學大辭典

【術語】善律儀之反對。定時定事而守之行曰律儀。律儀有善惡，如戒法者善之律義。如畋獵者為惡律儀。法華經安樂行品曰：「不親近旃陀羅，及畜豬羊雞狗，畋獵漁捕，諸惡律儀。」涅槃經二十九有十六種之惡律儀。報恩經六揭十二種之惡律儀。



### 佛光大辭典

惡之律儀。為‘善律儀’之對稱。又作不律儀、惡戒。即為自活或得利益而立誓行屠殺等業者所得之無表色。據俱舍論卷十四載，惡律儀為智者所訶厭，故名惡行，能障清淨之戒律，故名惡戒，不禁身語之惡，故名不律儀。北本大般涅經卷二十七說惡律儀有十六種，即：(一)為利飼養羔羊，肥已轉賣。(二)為利買羊屠殺。(三) 為利飼養豬豚，肥已轉賣。(四)為利買豬屠殺。(五)為利飼養牛犢，肥已轉賣。(六)為利買牛屠殺。(七)為利養雞令肥，並予轉賣。(八)為利買雞屠殺。(九)釣魚。(十)獵師。(十一)劫奪。 (十二)魁膾（魁，為師之意；膾，為切肉之意。即指殺人者）。(十三)網捕飛鳥。(十四)兩舌。(十五)獄卒。(十六)咒龍（以咒術系縛蟒蛇等，供人觀賞戲樂，求物以自活）。又大方便佛報恩經卷六舉出屠兒、魁膾、養豬、養雞、捕魚、獵師、網鳥、捕蟒、咒龍、獄吏、作賊、王家常差捕賊等十二惡律儀。

有關惡律儀之得與舍，依俱舍論卷十四、卷十五之意，若住律儀，由勝煩惱而作殺縛等諸不善業，由此便發不善無表；若住不律儀，由淳淨信而作禮佛等諸勝善業，由此亦發諸善無表。又由作、誓二者，能得惡律儀，‘作’即生于不律儀之家，于作殺生等事時即發得惡戒；‘誓’即非生于不律儀之家，但為生活之故，立誓殺生以資養活，由此發得惡戒。舍戒則有三緣，即由死亡（所依之身已舍，能依之惡戒隨之亦舍）、由得戒（善惡二戒不能俱起，得別解脫戒或靜慮律儀時，增盛之勢力強大，故能舍惡戒）、由二形生（即男子生為女形，女子生為男形）。另據大方便佛報恩經卷六載，死者欲愛盡時、受律儀戒時、受三歸依時，于此三時舍惡律儀戒。﹝瑜伽師地論卷九、順正理論卷三十六、四分律刪繁補闕行事鈔卷中一、俱舍論光記卷十四﹞


