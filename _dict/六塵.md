---
title: 六塵
source: deerpark.app
---

### 陳義孝佛學常見辭彙

色塵、聲塵、香塵、味塵、觸塵、法塵。塵者染污之義，謂能染污人們清淨的心靈，使真性不能顯發。又名六境，即六根所緣之外境。



**來源：三藏法數**

﹝出涅槃經﹞ 塵，即染污之義。謂能染污情識，而使真性不能顯發，涅槃經中稱此六塵，名六大賊，以能劫奪一切善法故也。 〔一、色塵〕，謂青黃赤白之色，及男女形貌色等，是名色塵。 〔二、聲塵〕，謂絲竹環佩之聲，及男女歌詠聲等，是名聲塵。 〔三、香塵〕，謂旃檀沉水飲食之香，及男女身分所有香等，是名香塵。 〔四、味塵〕，謂種種飲食肴膳美味等，是名味塵。 〔五、觸塵〕，觸，即著也。謂男女身分柔軟細滑，及紗衣上服等，是名觸塵。 〔六、法塵〕，謂意根對前五塵分別好醜，而起善惡諸法，是名法塵。



### 丁福保佛學大辭典

【名數】色聲香味觸法之六境也，此六境有眼等六根入身以坌污淨心者。故謂之塵。圓覺經曰：「妄認四大為自身相，六塵緣影為自心相。」淨心誡觀下曰：「云何名塵？坌污淨心觸身成垢，故名塵。」法界次第上之上曰：「塵以染污為義，以能染污情識，故通名為塵也。」



### 佛光大辭典

指色塵、聲塵、香塵、味塵、觸塵、法塵等六境。又作外塵、六賊。眾生以六識緣六境而遍污六根，能昏昧真性，故稱為塵。此六塵在心之外，故稱外塵。此六塵猶如盜賊，能劫奪一切之善法，故稱六賊。（參閱‘六境’1298）


