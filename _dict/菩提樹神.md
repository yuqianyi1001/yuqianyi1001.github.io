---
title: 菩提樹神
source: deerpark.app
---

**來源：三藏法數**

梵語菩提，華言道。謂由此神嘗守護如來成道處菩提之樹，因以立名。宿世因中，自云：我常念佛，樂見世尊，常作誓願，不離佛日。是知大權示跡，微妙難思，覆蔭群生，現身利益，故諸經讚護，功德不可量也。



### 丁福保佛學大辭典

【神名】守護菩提樹之天女也。金光明經中佛對此天女說流水長者子之昔緣。天女讚曰：「我常念佛。樂見世尊。常作誓願。不離佛日。佛讚嘆曰：善哉善哉，樹神善女。汝於今日。快說此言。一切眾生。若聞此法。皆入甘露無生法門。」



### 佛光大辭典

菩提樹之守護神。大毗婆沙論卷一二五載，昔有一王毀滅佛法，漸至菩提樹時，菩提樹神自化現殊勝女身，佇立其前，彼王見已，尋生貪染，護法善神遂得其便，殺王及其軍隊、惡神眾。﹝金光明最勝王經卷十菩提樹神贊嘆品、大智度論卷三﹞


