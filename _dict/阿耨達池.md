---
title: 阿耨達池
source: deerpark.app
---
### 佛光大辭典

阿耨達，梵名Anavatapta  ，巴利名Anotatta  。相傳為閻浮提四大河之發源地。又作阿耨大泉、阿那達池、阿那婆答多池、阿那婆踏池。略稱阿耨。意譯清涼池、無熱惱池。據大毗婆沙論卷十五與俱舍論卷十一所載，此池位于大雪山之北，香醉山（梵Gandhamādana  ，推定為現在之 Kailana 山）以南，稱為無熱惱池，週圍凡八百裡，以金、銀、琉璃、頗梨等四寶裝飾岸邊，其池金沙彌漫，清波皎鏡，有龍王居之，名為阿耨達，池中能出清冷之水。池東為恆河（梵Gaṅgā  ）出口，南為信度河（梵Sindhu  ），西為x芻河（梵Vakṣa  ），北為徙多河（梵Śītā  ）。﹝長阿含經卷十八、起世經卷一、大樓炭經卷一、善見律毗婆沙卷一、卷二、大智度論卷三、卷七、大唐西域記卷一、慧琳音義卷一、卷二十五、卷二十七、翻譯名義集卷七﹞（參閱‘四河’1713）



### 丁福保佛學大辭典

【地名】在贍部洲之中心，香山之南，大雪山之北。周八百里，金銀琉璃。頗黎飾其岸，金沙彌漫，清波皎鏡，八地菩薩以願力之故，化為龍王，中有潛宅，出清泠水供給贍部洲。見西域記一。按喜馬拉亞山之佛母嶺，高出海岸一萬五千五百尺處，有一湖名瑪那薩羅華，即阿耨達池也。殑伽，信度，縛芻，徙多，四河出焉。佛典載，此湖之水。自山谷間曲折流出，分為四大河，一河中有黃金，一河中有金剛石，一河中有紅寶石，一河中有琉璃是也。並謂湖中蓮花甚多，實則並非蓮花，乃是一種小草。近時瑞典人海丁，遊歷西藏。言喀拉山之東南。有瑪拉薩羅瓦湖。即阿耨達池。其湖為淡水湖。無出口。潛流地中。為恒河之源。恒河。即殑伽河也。



