---
title: 識住
source: deerpark.app
---
### 法相辭典

★俱舍論八卷九頁雲：此中何法名為識住？謂彼所系五蘊四蘊，如其所應，是名識住。所餘何故非識住耶？于餘處皆有損壞識法故。餘處者何？謂諸惡處、第四靜慮、及與有頂。所以者何？由彼處有損壞識法，故非識住。何等名為損壞識法？謂諸惡處、有重苦受、能損于識。第四靜慮、有無想受、及無想事，有頂天中、有滅盡定，能壞于識；令相續斷。故非識住。復說若處、餘處有情、心樂來止；若至于此，不更求出；說名識住。于諸惡處，二義俱無。第四靜慮、心恆求出。謂諸異生、求入無想。若諸聖者，樂入淨居、或無色處。若淨居天，樂證寂滅。有頂昧劣，故非識住。

★二解　大毗婆沙論一百十七卷五頁雲：雲何名識住？答：得識住相故。謂同分識，餘緣故不生。非此不能生。故亦名識住。如泉池側，置象馬牛師子等口，以為注道。水不行時，非此為障。水若行者，為作所依。雖水不行；亦名注道。彼亦如是。



### 陳義孝佛學常見辭彙

識所安住或愛著的境界。見四識住條。



### 丁福保佛學大辭典

【術語】識之所安住，識之所愛著，名為識住。有四識住七識住之別。



