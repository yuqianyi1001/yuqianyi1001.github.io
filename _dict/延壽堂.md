---
title: 延壽堂
source: deerpark.app
---
### 佛光大辭典

禪林中，病僧用以療病、休養之堂；含有祈求延長色身壽命而延續法身慧命之意，故稱延壽堂。又作延壽院、延壽寮、將息寮、省行堂、重病閭（閣）、涅堂、無常院（堂）。其中，‘省行堂’之名，概取‘省察行苦，以興悲智’之意。禪苑清規卷六將息參堂條（d續一一一·四五六下）：‘如庫司知事及諸頭首有病，並令供過行者白維那，請假下延壽堂（有處雲：“省行堂”）將息。’

又于延壽堂看護病僧，司掌堂內日常湯藥等五味之供需，洗濯床席衣被，或勸化施主措辦等事宜之職者，稱為延壽堂主，略稱堂主。據禪苑清規卷四延壽堂主淨頭條載，堂主一職，須延請堪能寬心耐事，道念週旋，安養病僧，而善知因果之人任之。此外，禪僧于生前所建之墓，稱為延壽塔。﹝敕條百丈清規卷下大眾章病僧念誦條、兩序章列職雜務條﹞（參閱‘涅堂’4154）



### 丁福保佛學大辭典

【堂塔】又作省行堂，涅槃堂等。置必死之病人處。釋氏要覽下曰：「西域傳云：祇桓西北角，日光沒處，為無常院。若有病者，當安其中。意為凡人內心貪著房舍衣鉢道具，生戀著心無厭背故。制此堂，令聞名見題，悟一切法無有常故。今稱延壽堂涅槃堂者，皆後人隨情愛名之也。」象器箋二曰：「禪林寶訓音義云：延壽堂撫安老病之所也。古者叢林老僧，送安樂堂，病者送延壽堂也，又今涅槃堂是也。」



