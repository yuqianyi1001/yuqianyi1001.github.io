---
title: 十六羅漢
source: deerpark.app
---
### 佛光大辭典

指承佛敕命，永住世間守護正法之十六尊羅漢。一般系十六尊同受供養。即：(一)賓頭盧跋羅墮^（梵Piṇḍolabharadvāja  ），此尊者與一千阿羅漢，多分住于西牛貨洲。(二)迦諾迦伐蹉（梵Kanakavatsa  ），此尊者與五百阿羅漢，多分住于北方迦濕彌羅國。(三)迦諾迦跋釐墮^（梵Kanakabharadvāja  ）， 此尊者與六百阿羅漢，多分住于東勝身洲。(四)蘇頻陀（梵Subinda  ）， 此尊者與七百阿羅漢，多分住于北俱盧洲。(五)諾矩羅（梵Nakula  ），此尊者與八百阿羅漢，多分住于南贍部洲。(六)跋陀羅（梵Bhadra  ），此尊者與九百阿羅漢，多分住于耽沒羅洲。(七)迦理迦（梵Kālika  ），此尊者與一千阿羅漢，多分住于僧伽茶洲。(八)伐^羅弗多羅（梵Vajraputra ），此尊者與一千一百阿羅漢，多分住于缽剌洲。(九)戍博迦（梵Jīvaka  ）， 此尊者與九百阿羅漢，多分住于香醉山中。(十)半託迦（梵Panthaka  ），此尊者與一千三百阿羅漢，多分住于三十三天。(十一)羅怙羅（梵Rāhula  ），此尊者與一千一百阿羅漢，多分住于畢利揚瞿洲。(十二)那伽犀那（梵Nāgasena  ），此尊者與一千二百阿羅漢，多分住于半度波山。(十三)因揭陀（梵Aṅgaja  ），此尊者與一千三百阿羅漢，多分住于廣脅山中。(十四)伐那婆斯（梵Vanavāsin），此尊者與一千四百阿羅漢，多分住于可住山中。(十五)阿氏多（梵Ajita）， 此尊者與一幹五百阿羅漢，多分住于鷲峰山中。(十六)注荼半託迦（梵Cūḍapanthaka  ），此尊者與一千六百阿羅漢，多分住于持軸山中。此系據法住記所載。自此經典漢譯以來，十六羅漢為禪宗寺院主要之造像，呈神仙姿態。十六羅漢之畫像，有法願、法鏡、僧鯀諸師所繪者，尤以五代貫休之十六羅漢圖與北宋之十六羅漢圖（今藏于日本清涼寺）均為膾炙人口之作，貫休之作品尚可由敦煌千佛洞壁畫窺其遺影。此外，盛傳于世間之十八羅漢圖，即于十六羅漢加繪達磨多羅尊者與布袋和尚，或加繪降龍、伏虎二尊者。﹝彌勒下生經、入大乘論卷上、大明三藏法數卷四十五、禪林象器箋靈像門﹞



### 陳義孝佛學常見辭彙

賓度羅跋囉惰闍尊者（舊稱賓頭盧頗羅墮誓）、迦諾迦伐蹉尊者、迦諾迦跋釐惰闍尊者、蘇頻陀尊者、諾距羅尊者、跋陀羅尊者、迦理迦尊者、伐闍羅弗多羅尊者、戍博迦尊者、半托迦尊者、囉怙羅尊者（舊稱羅云）、那伽犀那尊者、因揭陀尊者、伐那婆斯尊者、阿氏多尊者、注荼半托迦尊者。以上十六大阿羅漢，受佛敕，永住此世，以濟度眾生。



### 丁福保佛學大辭典

【名數】以賓頭盧尊者為始。十六大阿羅漢，受佛勅，永住此世，濟度眾生者。其名字住處等，詳於法住記。此法住記為佛滅後八百年中師子國（今之錫蘭）阿羅漢難提蜜多羅尊者之說。記初，有「尊者告曰：汝等諦聽，如來先己說法住經，今當為汝麤更宣說。」則原為佛說，彼惟述說耳。其名第一賓度羅跋羅惰闍尊者Piṇḍolabharadvāja（舊稱賓頭盧頗羅墮誓），第二迦諾迦伐蹉尊者Kanakavatsa，第三迦諾迦跋釐隋闍尊者Kanakabharadvāja，第四蘇頻陀尊者Suvinda，第五諾距羅尊者Nakula，第六跋陀羅尊者Bhadra（一作跋陀婆羅，今諸寺之浴室，多安其像，其因由出楞嚴經），第七迦理迦尊者Karika，第八伐闍羅弗多羅尊者Vajraputra，第九戍博迦尊者Śvaka，第十半托迦尊者Panthaka，第十一囉怙羅尊者Rāhula（舊稱羅云），第十二那伽犀那尊者Nāgasena，第十三因揭陀尊者Iṅgata，第十四伐那婆斯尊者Vanavāsin，第十五阿氏多尊者Ajita，第十六注荼半托迦尊者Cūdapanthaka（Śuddhipanthaka）（一作朱利槃陀迦，即周利槃特之轉音）。梁貫休，夢里感見其像而畫之。宋之東坡，明之柴柏之，作贊。有十六羅漢因果識見頌一卷，闍那崛多迦譯，雖載宋苑文正公之序。然不入藏中。恐為唐代之作。偈頌皆押韻，語義俱妙。

【名數】見羅漢條。

參照：<a href="/dict/羅漢">羅漢</a>



