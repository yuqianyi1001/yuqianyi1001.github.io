---
title: 恒順眾生
source: deerpark.app
---
### 三藏法數

謂常於一切眾生，承事供養，如奉師長，如敬父母；凡有病苦，為作良醫，乃至貧窮，令得饒富；如是平等隨順利樂。故云恒順眾生。



### 丁福保佛學大辭典

【術語】普賢菩薩十大願之第九。華嚴經普賢行願品曰：「言恒順眾生者，謂盡法界虛空界十方剎海所有眾生種種差別，所謂卵生胎生濕生化生。（中略）有想無想，非有想非無想，如是等類我皆於彼隨順而轉，種種承事，種種供養，如敬父母，如奉師長，及阿羅漢乃至如來等無有異。於諸病苦為作良醫，於失道者示其正路，於闇夜中為作光明，於貧窮者令得伏藏。」



