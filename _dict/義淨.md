---
title: 義淨
source: deerpark.app
---

**來源：丁福保佛學大辭典**

<p>【人名】唐京兆大薦福寺義淨三藏，咸亨二年，年三十七、發足取路南海趣印度，經二十五年，經三十餘國，天后嗣聖元年，還洛陽，天后親迎於上東門外，置所齎梵本於佛授記寺。初與于闐之實叉難陀共譯華嚴經，後於長安福先寺及雍京西明寺自譯最勝王經等二十部。和帝神龍元年，於洛陽內道場譯孔雀王經，又於大先福寺譯莊嚴王經。二年隨駕歸雍京。后置翻經院於大薦福寺，使居之。三年入內與翻經沙門九旬安居。其後所譯多多，都出五十六部二百三十卷，別出南海寄歸內法傳，西域求法高僧傳等五部九卷，其他雜著頗多。淨雖徧譯藏，然偏攷律部，先天二年壽七十九寂。見宋高僧傳一。</p>

**來源：佛光大辭典**

<p>（635～713）唐代譯經僧。河北涿縣人，一說齊州（山東歷城）人，俗姓張。字文明。幼年出家，天性穎慧，遍訪名德，博覽群籍。年十五即仰慕法顯、玄奘之西遊，二十歲受具足戒。于鹹亨二年（671）經由廣州，取道海路，經室利弗逝（蘇門答臘巴鄰旁，Palembang）至印度，一一巡禮鷲峰、雞足山、鹿野苑、o園精舍等佛教聖蹟後，往那爛陀寺勤學十年，後又至蘇門答臘遊學七年。歷遊三十餘國，返國時，攜梵本經論約四百部、舍利三百粒至洛陽，武後親至上東門外迎接，敕住佛授記寺。其後參與華嚴經之新譯，與戒律、唯識、密教等書籍之漢譯工作。自聖歷二年（699）迄景雲二年（711），歷時十二年，譯出五十六部，共二三○卷，其中以律部典籍居多，今所傳有部毗奈耶等之諸律大多出自其手，與鳩摩羅什、真諦、玄奘等共稱四大譯經家。師于譯述之餘，亦常以律範教授後學，盛傳京洛。著有南海寄歸內法傳四卷、大唐西域求法高僧傳二卷，並首傳印度拼音之法。著作中備載印度南海諸國僧人之生活、風俗、習慣等，系了解當時印度之重要資料。先天二年正月入寂，世壽七十九。建塔于洛陽龍門。﹝宋高僧傳卷一、開元釋教錄卷九、佛祖統紀卷三十九﹞</p>
