---
title: 六道
source: deerpark.app
---
### 佛光大辭典

又作六趣。即眾生各依其業而趣往之世界。即：(一)地獄道（梵narakagati ），(二)餓鬼道（梵pretagati  ），(三)畜生道（梵tiryagyonigati  ），(四)修羅道（梵asura -gati ），(五)人間道（梵manuṣya -gati ），(六)天道（梵deva -gati ）。此六道中，前三者稱為三惡道，後三者稱為三善道。

有關五道六道之廢立，各從其部派而不同，依大毗婆沙論卷一七二、大智度論卷十等載，說一切有部刪除阿修羅道，唯說五道；犢子部等則立六道。我國及日本皆專行六道之說。又摩訶止觀卷五上謂六道加聲聞、緣覺、菩薩、佛等四界，稱為十界，復立六觀音、六地藏等，為六道能化之救主。﹝法華經卷一、北本大般涅經卷三十五、大智度論卷三十、俱舍論光記卷八、往生要集卷上﹞（參閱‘五趣’1198、‘阿修羅’3651）



### 三藏法數

﹝出法華文句﹞ 道，即能通之義，謂六道生死，展轉相通，故名六道。 〔一、天道〕，天，即天然，自然樂勝身勝，是名天道。 〔二、人道〕，人者，忍也。於世苦樂之境，而能安忍，是名人道。 〔三、阿修羅道〕，梵語阿修羅，華言無酒，又言無端正，又言無天。此道或居海岸，海底，或居半須彌山巖窟，宮殿嚴飾，懷猜忌心，常好鬥戰，是名阿修羅道。（無酒者，法華疏云：修羅於四天下，採華醞海為酒，魚龍業力，其味不變，於是嗔妒，誓願斷酒，故云無酒。無端正者，修羅種類，男醜女端，故云無端正。無天者，淨名疏云：此神果報最勝，鄰次諸天，而非天，又無天德，故云無天。） 〔四、餓鬼道〕，謂此道或居海底，或在人間山林中，或似人形，或似獸形，不得飲食。業重者，飢火炎炎，不聞漿水之名；次者，伺求人間蕩滌膿血糞穢；輕者，時薄一飽，是名餓鬼道。 〔五、畜生道〕，畜生，亦云旁生。謂此道遍在諸處，披毛戴角，鱗甲羽毛，其類非一，互相吞噉，受苦無窮，是名畜生道。（旁生者，婆沙論云：形旁行旁。形旁者，謂身形橫生，不正也；行旁者，謂其宿世所行之行，偏邪不正也。） 〔六、地獄道〕，謂此獄在地之下，而有鑊湯劍樹等苦，是名地獄道。



### 陳義孝佛學常見辭彙

天、人、阿修羅、畜生、餓鬼、地獄。因此六者是一切眾生乘業而趣向之處，故又名六趣。



### 丁福保佛學大辭典

【名數】與六趣同。地獄，餓鬼，畜生，阿修羅，人間，天上是也。此六者，乃眾生輪迴之道途，故曰六道。眾生各乘因業而趣之，故謂之六趣。法華經序品曰：「六道眾生生死所趣。」法華玄義二曰：「約十法界謂六道四聖也。」見六趣條。

參照：<a href="/dict/六趣">六趣</a>

參照：<a href="/dict/六趣">六趣</a>



