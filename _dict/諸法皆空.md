---
title: 諸法皆空
source: deerpark.app
---

### 丁福保佛學大辭典

【術語】是三諦中之空諦也。一切諸法，為因緣生，故無有實性，無實性，謂之空。是般若經之所明也。然依法相權宗之意，則徧計性為非有，依他性為但有，圓成實性為實有，故非一切皆空，若依華天之實宗，則圓成即依他徧計，故空諦者諸法皆空也。



### 佛光大辭典

謂一切諸法皆非常住而系本來空寂。與‘一切皆空’之義同。即一切現象，由原因、條件之相關性與相對性而彼此依存，然其本身並無獨自之實體可得。若以現代語稱之，則為‘一切存在皆無任何實體可得’。

大小乘對諸法皆空之義有異說。小乘以色、心諸法皆依因緣生起，故一一分析而至畢竟空，遂說諸法皆空。大乘則從因緣和合之立場而說明諸法皆無自性，亦即以‘當體即空’之義來闡釋諸法皆空之理。

大乘宗派中，專論諸法皆空之理者為三論宗，故華嚴三祖法藏于其十宗判釋中，將之判為‘一切皆空宗’。復以其他宗派言之，如天台宗所立空、假、中三諦中，空諦即依般若經而說諸法皆由因緣而生，無有實體可得，故謂諸法皆空。﹝道行般若經卷五、大智度論卷十八﹞


