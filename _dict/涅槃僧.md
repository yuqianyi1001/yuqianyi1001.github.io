---
title: 涅槃僧
source: deerpark.app
---

### 丁福保佛學大辭典

【衣服】Nivāsana，又作泥洹僧。新稱泥嚩些那。又曰厥修羅（Kusñlaka），譯言內衣。即裙也。行事鈔下一之二曰：「涅槃僧法（此云內衣），僧祇佛於僧前自著內衣。又，泥婆珊那，泥伐散那，泥婆娑，舊稱涅槃僧。教諸比丘，因制式。」資持記中三之四曰：「涅槃僧，此云內衣，即是裙也。以西土裙法橫疊圍身，長繩四繞使正，多致不齊。」同下一之二曰：「翻內衣，西國本無裩褲，即以此衣襯體著故。」慧琳音義八十二曰：「泥縛些那，僧方裙也，舊云涅槃僧。」西域記二曰：「泥嚩些那，既無帶襻，其將服也，集衣為襵，束帶以緇。襵則諸部各異，色乃黃赤不同。」


