---
title: 四聖言
source: deerpark.app
---

### 法相辭典

★瑜伽三卷十二頁雲：四聖言者，一、見言見、不見言不見聖言，二、聞言聞、不聞言不聞聖言，三、覺言覺、不覺言不覺聖言，四、知言知、不知言不知聖言。

★二解　集異門十卷十三頁雲：四聖言者，一、不見言不見，二、不聞言不聞，三、不覺言不覺，四、不知言不知。雲何不見言不見聖言？答：眼識所受，眼識所了，說為所見。有實眼識未受未了，彼不隱覆此想、此忍、此見、此質直事，言我未見，如是名為不見言不見聖言。有實已見，起不見想，彼不隱覆此想、此忍、此見、此質直事，言我不見，如是雖名聖言，而不名不見言不見，彼實已見故。雲何不聞言不聞聖言？答：耳識所受，耳識所了，說為所聞。有實耳識未受未了，彼不隱覆此想，此忍、此見、此質直事，言我不聞，如是名為不聞言不聞聖言。有實已聞，起不聞想，彼不隱覆此想、此忍、此見、此質直事，言我不聞，如是雖名聖言，而不名不聞言不聞，彼實已聞故。雲何不覺言不覺聖言？答：三識所受，三識所了，說為所覺。有實三識未受未了，彼不隱覆此想、此忍、此見、此質直事，言我不覺，如是名為不覺言不覺聖言。有實已覺，起不覺想，彼不隱覆此想、此忍、此見、此質直事，言我不覺，如是雖名聖言，而不名不覺言不覺，彼實已覺故。雲何不知言不知聖言？答：意識所受，意識所了，說為所知。有實意識，未受未了。彼不隱覆此想、此忍、此見、此質直事，言我不知，如是名為不知言不知聖言。有實已知，起不知想，彼不隱覆此想、此忍、此見、此質直事，言我不知，如是雖名聖言，而不名不知言不知，彼實已知故。又雲：復次四聖言者，一、見言見，二、聞言聞，三、覺言覺，四、知言知。雲何見言見聖言？答：眼識所受，眼識所了，說為所見。有實眼識已受已了，彼不隱覆此想、此忍、此見、此質直事，言我已見，如是名為見言見聖言。有實不見而起見想，彼不隱覆此想、此忍、此見、此質直事，言我已見，如是雖名聖言，而不名見言見，彼實不見故。雲何聞言聞聖言？答：耳識所受，耳識所了，說為所聞。有實耳識已受已了，彼不隱覆此想、此忍、此見、此質直事，言我已聞，如是名為聞言聞聖言。有實不聞而起聞想，彼不隱覆此想、此忍、此見、此質直事，言我已聞，如是雖名聖言，而不名聞言聞，彼實不聞故。雲何覺言覺聖言？答：三識所受，三識所了，說為所覺。有實三識已受已了，彼不隱覆此想、此忍、此見、此質直事，言我已覺，如是名為覺言覺聖言。有實不覺而起覺想，彼不隱覆此想、此忍、此見、此質直事，言我已覺，如是雖名聖言，而不名覺言覺，彼實不覺故。雲何知言知聖言？答：意識所受，意識所了，說為所知。有實意識，已受已了，彼不隱覆此想、此忍、此見、此質直事，言我已知，如是名為知言知聖言。有實不知而起知想，彼不隱覆此想、此忍、此見、此質直事，言我已知，如是雖名聖言，而不名知言知，彼實不知故。



### 三藏法數

﹝出阿毗達磨集異門足論﹞ 四聖言者，聖，正也，即正直之言也。 〔一、不見言不見〕，謂眼識所受，眼識所了，則可言見；若實眼識未受未了，則不可言見。是名不見言不見。 〔二、不聞言不聞〕，謂耳識所受，耳識所了，則可言聞；若實耳識未受未了，則不可言聞。是名不聞言不聞。 〔三、不覺言不覺〕，謂鼻覺香、舌覺味、身覺觸也。若鼻識、舌識、身識所受所了，則可言覺；若實三識未受未了，則不可言覺。是名不覺言不覺。 〔四、不知言不知〕，謂意識所受，意識所了，則可言知；若實意識未受未了，則不可言知。是名不知言不知。



### 丁福保佛學大辭典

【名數】見聖言條。

參照：<a href="/dict/聖言">聖言</a>



### 佛光大辭典

聖言，謂正直之言語。阿毗達磨集異門足論卷十舉出四種聖言：(一)不見言不見，謂眼識所受、眼識所了，則可言見；若眼識實未受、未了，則不可言見。(二) 不聞言不聞，謂耳識所受、耳識所了，則可言聞；若耳識實未受、未了，則不可言聞。(三)不覺言不覺，謂鼻、舌、身等三識所受、所了，則可言覺；若三識實未受、未了，則不可言覺。(四)不知言不知，謂意識所受、所了，則可言知；若意識實未受、未了，則不可言知。


