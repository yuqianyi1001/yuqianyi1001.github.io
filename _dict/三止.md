---
title: 三止
source: deerpark.app
---

**來源：三藏法數**

﹝出止觀﹞ 〔一、體真止〕，謂體達無明顛倒之妄，即是實相之真，是名體真止。 〔二、方便隨緣止〕，方便，猶善巧也。謂隨緣歷境，安心不動，是名方便隨緣止。 〔三、離二邊分別止〕，謂不分別生死、涅槃、有無等二邊之相，是名離二邊分別止。（梵語涅槃，華言滅度。）



### 丁福保佛學大辭典

【名數】台家對於三觀而立三止：一、體真止，諸法由因緣而生，因緣假和合之法體為性空，止息一切之攀緣妄想者。證空理謂之體真，空即真也。是對於<span style="color:red">空</span>觀之止也（註）。二、方便隨緣止，又名繫緣守境止。菩薩知空非空，停止於諸法幻化之理，分別藥病化益眾生者。知空非空謂之方便，分別藥病隨緣歷境謂之隨緣，安住假諦之理而不動，謂之止。是對於假觀之止也。三、息二邊分別止，又名制心止。第一止偏於真，第二止偏於俗，俱不會於中道，今知真非真，則空邊寂靜。知俗非俗則有邊寂然。即息真俗之二邊，而止於中諦者。是對於中觀之止也。已上三止前後次第。為別教之三止。三即一，一即三，三相即為圓教之三止。止觀三曰：「此三止名，雖未見經論。映望三觀，隨義立名。」

止之三義曰三止：一、止息之義，二、停止之義，三、不止之止之義。見止條。

參照：<a href="/dict/止">止</a>

法華經方便品有佛三止舍利弗三請。見三止三請條。

參照：<a href="/dict/三止三請">三止三請</a>

CBETA註：原書為「是對於中觀之止也」，依前後文應修訂為「是對於空觀之止也」。參考天台的「三觀」即為空、假、中。



### 佛光大辭典

(一)指天台宗針對空、假、中三觀所立之三種止行。即：(一)體真止，乃針對空觀而立。謂體達無明顛倒之妄，即是實相之真者，稱為體真止。以其徹達因緣和合諸法空無自性，故能止息一切攀緣妄想而證空理；空即是真，故稱為體真止。若達此境地，則發定、開慧眼，能見第一義，成就真諦三昧。(二)方便隨緣止，又作方便止、系緣守境止。乃針對假觀而立。菩薩隨緣歷境，心安于俗諦而不動，稱為方便隨緣止。蓋菩薩知空非空，故能善巧方便，隨緣分別藥病，以教化眾生，並安于俗諦，心不為外境所動。此能開法眼，成就俗諦三昧。(三)息二邊分別止，又作制心止。乃針對中觀而立。指不分別生死與涅、有與無等二邊之相。蓋前述之第一止偏于真，第二止偏于俗，俱不合于中道。既知真非真，則為空邊寂靜；知俗非俗，則為有邊寂靜，亦即息真俗二邊而止于中諦。若達此境，則發中道定，開佛眼，成就中道三昧。﹝小止觀證果章、摩訶止觀卷三上﹞

(二)法華經方便品中，有佛三止、舍利弗三請之記載。（參閱‘三止三請’535）


