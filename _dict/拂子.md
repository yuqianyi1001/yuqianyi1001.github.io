---
title: 拂子
source: deerpark.app
---
### 佛光大辭典

梵語vyajana， vāla-vyajana，巴利語vijanī。將獸毛、麻等扎成一束，再加一長柄，用以拂除蚊蟲者，稱為拂子。又稱拂、拂塵、塵尾。于印度一般皆使用此物。戒律中允許比丘執持拂塵，以拂除蚊蟲之侵擾，然禁止使用如‘白拂’等以較為華美貴重之物所成之拂子。據有部毗奈耶雜事卷六載，佛曾允許比丘持用下列五種材料所制之拂子；(一)羊毛，(二)麻，(三)細裂疊布，(四)已用破舊之物，(五)樹枝樹梢。白拂即由白犛牛或白馬尾制成之拂子，乃屬貴重之物。經典中屢有菩薩或長者手執白拂之記載，如陀羅尼集經卷六所載，觀音左手、普賢右手執白拂。又佛上忉利天為母說法歸來時，梵天嘗執白拂，侍于佛之右。

密教則以白拂作為去煩惱、除障難之表征，如千手觀音大悲心陀羅尼經所載，千手觀音四十手中之白拂手即是。又尊勝佛頂修瑜伽法軌儀卷上載，行者每出行時，常作一白拂，誦真言加持一百零八遍，若于持行中逢畜生，能令彼等離苦解脫。

我國禪家尤喜以拂子作為莊嚴具，住持或代理者手持拂子上堂為大眾說法，即所謂‘秉拂’。其時，拂子即為說法之象征。次第執行秉拂之職務者有前堂首座、後堂首座、東藏主，西藏主、書記等，稱為秉拂五頭首；為秉拂者作侍者之人，稱為秉拂侍者。

在日本，鐮倉時代後之禪林亦使用拂子。其後除真宗外，其他諸宗于法會、灌頂、葬儀等場合，皆以拂子作為導師所使用之莊嚴具。﹝陀羅尼集經卷三、摩訶僧o律卷三十二、有部毗奈耶雜事卷二十九、敕修百丈清規卷七‘四節秉拂條’、釋氏要覽卷中?、禪林象器箋器物門﹞



### 丁福保佛學大辭典

【物名】拂蟲之具也，許用線拂，羊毛拂，樹皮拂等。禁用貓牛尾馬尾等類。毘奈耶雜事六曰：「緣在廣嚴城，獼猴池側，高閣堂中。時諸苾芻為蚊蟲所食，身體患痒，爬搔不息。俗人見時問言：聖者何故如是？以事具答。彼言：聖者何故不持拂蚊子物？答言：世尊不許。乃以緣白佛。佛言：我今聽諸苾芻畜拂蚊子物。是時六眾聞佛聽已，便以眾寶作柄，用犁牛尾而為其拂。俗人既見廣說如前。乃至佛言：有其五種袪蚊子物：一者撚羊毛作，二用麻作，三用細裂[(畾/(冗-几+互))*毛]布，四用故破物，五用樹枝梢，若用寶物得惡作罪。」



