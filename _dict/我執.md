---
title: 我執
source: deerpark.app
---
### 佛光大辭典

梵語ātma-grāha。又作人執、生執。執著實我之意。蓋眾生之體，原為五蘊之假和合，若妄執具有主宰作用之實體個我之存在，而產生‘我’與‘我所’等之妄想分別，即稱我執。俱舍論卷二十九，謂我執有五種之失，即：(一)起我見及有情見，墮于惡見趣。(二)同于諸外道。(三)猶如越路而行。(四)于空性中，心不悟入，不能淨信，不能安住，不得解脫。(五)聖法于彼不能清淨。小乘將我執視為萬惡之本，為一切謬誤與煩惱之根源。成唯識論述記卷一本亦載，煩惱障之品類眾多，以我執為根，生起諸煩惱；若不執我，則無煩惱。

又依成唯識論卷一載，我執可分為二種：(一)俱生我執，即先天性之我執，由無始以來虛妄燻習內因力之故，恆與身俱，不待邪教及邪分別，任運而轉，故謂俱生。(二)分別我執，即後天所起之我執，乃由現在外緣力之故，非與身俱，須待邪教及邪分別然後方起，故謂分別我執。分別起之我執，能生‘發業’之用；俱生起之我執，能起‘潤生’之用，皆能擾惱眾生之身心，而令其輪回生死。﹝俱舍論卷三十破執我品、成唯識論掌中樞要卷上末﹞（參閱‘二執’210、‘我’2937）



### 法相辭典

★此數論外道義。唯識述記四卷二十一頁雲：從大生我執。我執者：自性起用，觀察于我，知我須境，故名我執。初亦名轉異，亦名脂膩。



### 陳義孝佛學常見辭彙

又名人執，即妄執人有一實在的我體。



### 丁福保佛學大辭典

【術語】認有我身之執念為我執，亦云人執。唯識述記一本曰：「煩惱障品類眾多，我執為根，生諸煩惱，若不執我無煩惱」俱舍論二十九曰：「由我執力，諸煩惱生。三有輪迴，無容解脫。」俱舍光記二曰：「我執謂我見。」梵Ātma－grāha。



