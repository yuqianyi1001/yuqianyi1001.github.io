---
title: 四家大乘四種言說
source: deerpark.app
---

**來源：丁福保佛學大辭典**

<p>【名數】釋摩訶衍論所說五種中，以前四配於四家大乘，以第五如實言說為真言。一相言說，為法相宗。彼依深密經之法相品而立名，即立三科百法等相，約於三性以明宗也，今就色等諸相而起言說，尤為符合。二夢言說，為三論宗。彼之言意，三界如夢，一切所有之所作皆為夢中所作，若一念之夢覺，即為無生法體，依此義以建立真俗二諦而成一宗之義。故與夢言說之義相當。三執著言說，為天台宗。彼宗談久遠壽量之旨，為本門之實義，謂教主釋尊之始於伽耶成佛，是爾前諸教之意，實說成佛已來甚大久遠，是乃一經之沖微，今解執著言說為本所聞所作業，尤為相當。四無始言說，為華嚴宗。彼宗專談本有稱性之旨，故彼宗云修行亦竟成佛亦竟，一切眾生久來如此，是與今無始言說之義相葉也。見二教論果寶十上。</p>
