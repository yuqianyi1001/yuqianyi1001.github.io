---
title: 遍行因
source: deerpark.app
---

### 陳義孝佛學常見辭彙

六因之一。見六因條。



### 法相辭典

★俱舍論六卷十頁雲：第五遍行因相雲何？頌曰：遍行、謂前遍為同地染因。論曰：遍行因者：謂前已生遍行諸法、與後同地染污諸法、為遍行因。遍行諸法、隨眠品中遍行義處、當廣分別。此與染法為通因故；同類因外，更別建立。亦為餘部染法因故。由此勢力，餘部煩惱、及彼眷屬、亦生長故。聖者身中諸染污法、豈亦用此為遍行因？迦濕彌羅國毗婆沙師言：一切染污法、見所斷為因。故品類足、說如是言：雲何見所斷為因法？謂諸染污法、及見所斷法、所感異熟。雲何無記為因法？謂諸無記有為法、及不善法。或有苦諦、以有身見為因，非與有身見為因。廣說乃至除未來有身見、及彼相應法、生老住無常，諸餘染污苦諦。若爾；雲何通施設足論說？如彼論說：頗有法、是不善，唯不善為因耶？有。謂聖人離欲退最初已起染污思。依未斷因密作是說。見所斷法、雖是此因；而由已斷，故廢不說。



★如障礙中說。

★二解　如大毗婆沙論十八卷九頁至十九卷九頁廣說。彼雲：雲何遍行因？答：前生見苦所斷遍行隨眠、與後生自界見集滅道修所斷隨眠、及相應法、為遍行因。過去見苦所斷遍行隨眠、與未來現在自界見集滅道修所斷隨眠、及相應法、為遍行因。現在見苦所斷遍行隨眠、與未來自界見集滅道修所斷隨眠、及相應法、為遍行因。如見苦所斷，見集所斷，亦爾。是謂遍行因。又雲：問：遍行因、以何為自性？答：一切過去現在遍行隨眠、及彼相應俱有諸法。已說自性：所以今當說。問：何故名遍行因？遍行、是何義？答：遍為因義、是遍行義。復次能遍緣義、是遍行義。復次遍隨增義、是遍行義。此遍行因、唯通過去現在二世，有等流果。

★三解　入阿毗達磨論下十四頁雲：自地前生諸遍行法、與後染法為遍行因。

★四解　發智論一卷十一頁雲：雲何遍行因？答：前生見苦所斷遍行隨眠、與後生自界見集滅道修所斷隨眠、及相應法、為遍行因。過去見苦所斷遍行隨眠、與未來現在自界見集滅道修所斷隨眠、及相應法、為遍行因。現在見苦所斷遍行隨眠、與未來自界見集滅道修所斷隨眠、及相應法、為遍行因。如見苦所斷，見集所斷亦爾。是謂遍行因。



### 三藏法數

謂苦集二諦下惑也。此惑遍於二諦，故名遍行因。（苦諦下惑十使具足，即身見、邊見、見取、戒取、邪見、貪、嗔、癡、慢、疑也。集諦下惑但有七使，除身見、邊見、戒取也。）



### 丁福保佛學大辭典

【術語】六因之一。見六因條。

參照：<a href="/dict/六因">六因</a>



### 佛光大辭典

梵語sarvatraga-hetu。謂遍行之惑為染法之通因。又作一切遍因。六因之一。即已生之遍行隨眠為後生之自部染法及餘部染法之通因。（參閱‘六因’1256 ）


