---
title: 佛眼
source: deerpark.app
---

### 陳義孝佛學常見辭彙

五眼之一，即佛陀之眼，能夠見到一切法非空非有不可思議的道理。



**來源：三藏法數**

佛眼者，謂具前四眼之用，無不見知。如人見極遠處，佛見則為至近。人見幽暗處，佛見則為顯明。乃至無事不見，無事不知，無事不聞，聞見互用，無所思惟，一切皆見也。



### 丁福保佛學大辭典

【術語】五眼之一。佛名覺者，覺者之眼云佛眼，照了諸法實相之眼也。又別於前之四眼，四眼至佛則總名為佛眼。無量壽經下曰：「佛眼具足覺了法性。」同慧遠疏曰：「前四是別，佛眼是總。」法華文句四曰：「佛眼圓通，本勝兼劣，四眼入佛眼，皆名佛眼。」毘尼止持音義曰：「謂具肉天慧法四眼之用，無不見知。如人見極遠處，佛見則為至近。人見幽暗處，佛見則為明顯。乃至無事不見，無事不知，無事不聞。聞見互用，無所思惟，一切皆見也。」



### 佛光大辭典

梵語buddha-cakṣus。指諸佛照破諸法實相，而慈心觀眾生之眼。系五眼之一。謂諸佛具有肉、天、慧、法四眼之用，乃至無事不見、無事不知、無事不聞，聞見互用，無所思惟，一切皆見。無量壽經卷下（大一二·二七四上）：‘佛眼具足，覺了法性。’法華文句卷四下（大三四·六○上）：‘佛眼圓通，舉勝兼劣；又四眼入佛眼，皆名佛眼。’法華經方便品（大九·九中）：‘舍利弗當知，我以佛眼觀，見六道眾生，貧窮無福慧。’﹝大般若波羅蜜多經卷四○四、瑜伽師地論卷十四、大智度論卷三十三、大乘義章卷二十末、無量壽經鈔卷六﹞


