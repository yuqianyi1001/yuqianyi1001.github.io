---
title: 衲袈裟
source: deerpark.app
---
### 丁福保佛學大辭典

【衣服】七條以上之袈裟有二種：一曰平袈裟，又云一色袈裟，以一種之色體而製者。一重無裏，二曰衲袈裟，以諸種之色體，雜糅補衲者，必附裏重厚製之。經律中謂之衲衣，又云糞掃衣。此乃補納朽故破弊之布帛以為法衣者，其實為最賤之糞掃衣，然為修頭陀行之高德比丘法衣，故以之為最貴之物而重之，法會或上臈比丘之所服也。衲之本字為納，從衣者俗字。



