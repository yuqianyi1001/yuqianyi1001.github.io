---
title: 二天三仙
source: deerpark.app
---

**來源：丁福保佛學大辭典**

<p>【名數】一韋紐天外道，以韋紐天為萬物之生因者。二摩醯首羅天外道。以摩醯首羅天為萬物之生因者。三迦毘羅仙外道，即數論師。四優樓迦仙外道，即勝論師。五勒沙婆仙外道，即尼犍子。九十六種中舉此五師，餘均略。見百論上，百論疏上之中。</p><p>【名數】中論列二天。百論列二天三仙。合之則為二天三仙。二天者，摩醯首羅天與毘紐天也。三仙者第一迦毘羅仙，為數論外道，第二優樓僧佉，為勝論外道，第三勒沙婆，為苦行外道也。輔行十曰：「一切外人所計，不過二天三仙。」中論一曰：「有人言萬物從大自在天生，有言從韋紐天生。」百論一曰：「有人言：韋紐天（秦言徧勝天）名世尊。又言：摩醯首羅天（秦言大自在天）名世尊。又言迦毘羅、優樓迦、勒沙婆等仙人，皆名世尊。」</p>

**來源：佛光大辭典**

<p>二天與三仙之合稱。二天指大自在天（梵Maheśvara  ）與毗紐天（梵Viṣṇu  ），此二神為印度教最高神格之神o。三仙謂三位仙人，或三位哲人，即指數論學派之祖迦毗羅（梵Kapila  ）、勝論學派之祖優樓僧遙ㄨUlūka  ）與尼幹子派之祖勒沙婆（梵Ṛṣabha  ）。自佛教之立場而言，二天三仙皆屬執持妄見之外道。﹝中論卷一、百論卷一、止觀輔行傳弘決卷十﹞</p>
