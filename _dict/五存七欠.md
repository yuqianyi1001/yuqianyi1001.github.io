---
title: 五存七欠
source: deerpark.app
---
### 丁福保佛學大辭典

【術語】我國淨土門所依之佛說無量壽經，有十二代之譯：第一譯，無量壽經，二卷，後漢安清譯。已亡。第二譯，佛說無量清淨平等覺經，四卷，或二卷，後漢支婁迦讖譯。第三譯，佛說阿彌陀經，二卷，內題曰佛說諸佛阿彌陀三耶三佛薩樓佛檀過度人道經。坊本之表題曰大阿彌陀經。第四譯，佛說無量壽經，二卷，曹魏康僧鎧譯。第五譯，無量清淨平等覺經。二卷，曹魏帛延譯。已亡。第六譯，無量壽經，二卷，西晉竺曇摩羅譯。已亡。第七譯，無量壽至真等正覺經，一卷，東晉竺法力譯。已亡。第八譯，新無量壽經，二卷，劉宋佛陀跋多羅譯。已亡。第九譯，新無量壽經，二卷，劉宋寶雲譯。已亡。第十譯，新無量壽經，二卷，劉宋曇摩蜜多譯。已亡。第十一譯，無量壽如來會，二卷，或三卷，唐菩提流支譯。大寶積經第五會，即彼經十七十八之兩卷。第十二譯，佛說大乘無量壽莊嚴經，三卷，趙宋法賢譯。此中第二，第三，第四，第十一，第十二之五譯存，餘皆亡。五譯中為正本而讀誦講敷者。僧鎧譯之無量壽經也。見真宗教典志一。



