---
title: 雲水
source: deerpark.app
---
### 佛光大辭典

又稱雲水僧、雲眾水眾、雲兄水弟、行腳僧、雲衲。指為尋師求道，至各地行腳參學之出家人。以其居無定所，悠然自在，如行雲流水，故以雲水喻之。從容錄第九則（大四八·二三二下）：‘兩堂雲水盡紛，王老師能驗正邪。’又以雲水之性柔順自如、無所不克，具有解脫、自然、謙卑、韌性等性質，故用以喻指有德之行腳僧。又有以雲喻衲衣，以霞喻衣袂，而稱之為‘雲衲霞袂’者。至于十方相聚，親如手足之雲水，則稱雲水兄弟。雲水僧掛搭之居處稱雲水堂，或稱上客堂；專為雲水僧所設之齋則稱雲水齋。﹝永平清規卷下、永平眾寮箴規﹞



### 丁福保佛學大辭典

【術語】行腳僧也。取行雲流水之意。禪林之語。從容錄一曰：「兩堂雲水盡紛拏，王老師能驗正邪。」



