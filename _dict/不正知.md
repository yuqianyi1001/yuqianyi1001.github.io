---
title: 不正知
source: deerpark.app
---

**來源：法相辭典**

<p>★顯揚一卷九頁雲：不正知者：謂于身語意行，不正了住，染污慧為體。能障正知為業。乃至增長不正知為業。如經說：有失念者，住不正知；乃至廣說</p><p>★二解　成唯識論六卷二十頁雲：雲何不正知？于所觀境，謬解為性。能障正知，毀犯為業。謂不正知者，多所毀犯故。有義，不正知，慧一分攝。說是煩惱相應慧故。有義，不正知，癡一分攝。瑜伽說此，是癡分故。令知不正，名不正知。有義，不正知，俱一分攝。由前二文，影略說故。論復說此遍染心故。</p><p>★三解　雜集論一卷十八頁雲：不正知者：煩惱相應慧為體；由此慧故，起不正知身語心行，毀犯所依為業。不正知身語心行者：謂于往來等事，不正觀察。以不了知應作不應作故，多所毀犯。</p><p>★四解　五蘊論五頁雲：雲何不正知？謂于身語意現前行中，不正依住為性。</p><p>★五解　廣五蘊論十二頁雲：雲何不正知？謂煩惱相應慧，能起不正身語意行為性。違犯律行所依為業。謂于去來等，不正觀察故；而不能知應作不應作，致犯律儀。</p><p>★六解　大毗婆沙論四十三卷四頁雲：雲何不正知？答：非理所引慧。問：此中何故問少答多？謂不正知，唯染污慧。非理所引慧，通染及不染。雲何知然？如業蘊說：諸意惡行，皆是非理所引意業。有是非理所引意業，非意惡行。謂一切有覆無記意業，及一分無覆無記意業。故知非理所引慧，名通染不染。答：此中非理所引慧者，應知唯攝諸染污慧。所以者何？非理所引，略有二種。一者、世俗。二者、勝義。今說勝義非理所引，故知唯攝諸染污慧。唯染污法，名為勝義非理所引。無覆無記，但由世俗得彼名故。如彼卷四頁至七頁廣辯。</p><p>★七解　品類足論三卷二頁雲：不正知雲何？謂非理所引慧。</p><p>★八解　界身足論上三頁雲：不正知雲何？謂非理所引慧。</p>

**來源：丁福保佛學大辭典**

<p>【術語】誤解所觀之境也。唯識論六曰：「不正知於所觀境謬解為性。」</p>

**來源：佛光大辭典**

<p>梵語a-saṃprajanya。心所（心之作用）之名。指誤解所觀之境之精神作用。即不符合佛教教義之認識。以此心所遍滿一切染心，故說一切有部將之攝屬十大煩惱地法；于唯識宗，以其為八大隨惑之一，並認為不正知既以障蔽正知之故，易于毀犯為業，故有敗壞戒律之作用；俱舍宗則視其為被煩惱所污之智慧，故不認為是獨立之心所。又瑜伽師地論卷五十五以之為‘癡’之一部分。﹝大毗婆沙論卷四十二、卷四十三、俱舍論卷四、成唯識論卷六﹞</p>
