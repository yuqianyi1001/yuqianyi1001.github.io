---
title: 三惑
source: deerpark.app
---
### 佛光大辭典

(一)又作三障。天台宗就界內、界外之惑所分之見思、塵沙、無明等三惑。 (一)見思惑，見惑與思惑之並稱。見惑，乃意根對法塵所起之諸邪見。即迷于推度三世道理之煩惱；思惑，乃眼耳鼻舌身五根，貪愛色聲香味觸五塵，而起之想著。即迷于現在事理之煩惱。此見思惑為聲聞、緣覺、菩薩三乘所共斷，故稱通惑。由此招感三界之生死，故為界內之惑，須以空觀對治之。(二)塵沙惑，迷于界內外恆沙塵數之法所起之惑障，稱為塵沙惑。菩薩斷除見思惑後，易著于空觀，而未能進一步了知眾生之塵沙惑，及對治教化之方法，故此惑又稱著空惑，能妨礙菩薩出假利生，化度眾生。又此惑為菩薩所斷，故又稱別惑，通于界內外，須以假觀破之。(三)無明惑，于一切法無所明了，故稱無明。即迷于中道第一義諦之煩惱。此惑乃業識之種子、煩惱之根本，聲聞、緣覺不知其名，屬界外之惑，唯在大乘菩薩，定慧雙修，萬行具足，方斷此惑，故又稱別惑。須以中觀破之。

若論斷位，則別圓二教不同。依別教之說，十信位能伏住見思惑，初住能斷除見惑，七住能斷盡思惑，八、九、十住能斷除界內之塵沙惑，十行斷界外之塵沙惑，十回向能伏住無明惑，初地以後至妙覺位能斷除十二品之無明惑。依圓教之說，五品弟子位能伏住五住地之煩惱，十信中之初信位能斷除見惑，七信位能斷盡思惑，八、九、十信能斷除界內外之塵沙惑，初住以後至妙覺位能斷除四十二品之無明惑。實則三惑原系一惑之粗細分，惑體無別，其粗者稱為見思，細者稱為無明，介于其間者稱為塵沙，是故，所謂斷舍，當無前後異時之別。又若以三惑對配二障，則見思惑相當于煩惱障，塵沙惑、無明惑相當于所知障。﹝摩訶止觀卷四上、卷六上、法華經玄義卷五上、法華玄義釋簽卷三下、卷四下、止觀輔行傳弘決卷六之三、卷七之四、四教義卷一、四念處卷四﹞

(二)為三毒之異稱，即貪欲、嗔恚、愚癡等三種根本之迷惑。



### 三藏法數

﹝出天台四教儀集註﹞ 惑者，昏迷不了之義也。 〔一、見思惑〕，見即分別也，謂意根對法塵起諸邪見，故名見惑；思即思惟，又貪染也，謂眼耳鼻舌身五根貪愛色聲香味觸五塵，而起想著，故名思惑。此見、思惑，亦名通惑者，通聲聞、緣覺、菩薩三乘共斷故也。 〔二、塵沙惑〕，塵沙惑者，謂眾生見、思數多，如塵若沙，乃他人分上之惑，菩薩之行，專為化他，若令眾生能斷見、思之惑，於菩薩即是斷塵沙惑；而亦名別惑者，別在菩薩所斷故也。 〔三、無明惑〕，無明惑者，謂於一切法無所明了，故曰無明。此惑乃業識之種子，煩惱之根本。聲聞、緣覺不知其名；別在大乘菩薩，定慧雙修，萬行具足，方斷此惑。故亦名別惑也。



### 陳義孝佛學常見辭彙

見思惑、塵沙惑、無明惑。見思惑是凡夫的惑，見思惑中的見惑是知見上的迷惑錯誤，如身見邊見等五不正見是，思惑是思想上的迷惑錯誤，如貪瞋痴慢疑等五煩惱是，聲聞緣覺行人若斷了此二惑，即能証得阿羅漢果，出離三界；塵沙惑是菩薩的惑，菩薩化度眾生，如果不通達如塵如沙的無量法門，則不能完成教化眾生的事業，故名塵沙惑；無明惑係根本無明，能障蔽中道實相之理，斷盡即成佛。此三惑中，見思為粗，塵沙屬于中等，無名為細，其性質各不相同。



### 丁福保佛學大辭典

【名數】或云惑，或云煩惱，或云漏，或云垢，或云結。皆為同體異名。天台一家統收一切之妄惑為三類：一、見思惑，如身見邊見等，邪分別道理而起，謂之見惑，如貪欲瞋恚等，倒想世間事物而起，謂之思惑，離此見思二惑即離三界，聲聞緣覺以之為涅槃，菩薩更進而斷後之二惑。如此見思，三乘之人通斷，故名為通惑，後之二惑，名為別惑。二、塵沙惑，為化道障。菩薩教化人之障也。菩薩教化人，必通如塵如沙無量無數之法門，然心性闇昧，不能達此塵沙無數之法門，自在教化，謂為塵沙之惑。蓋非謂惑體有塵沙之數，惑體唯為劣慧之一，而不知之法門多故名塵沙也。菩薩欲斷此劣慧，得所謂道種智，必於長劫之間學習無量之法門。三、無明惑，又稱障中道之惑，為障蔽中道實相理之惑，與前思惑中之痴惑異。彼為障蔽空理之惑，枝末無明也。此為迷於根本理體之惑，根本無明也。此無明十二品斷，即為別教之佛，四十二品斷，即為圓教之佛，藏通二教之佛，亦不知其名。



