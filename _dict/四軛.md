---
title: 四軛
source: deerpark.app
---

**來源：法相辭典**

<p>★大毗婆沙論四十八卷三頁雲：有四軛，謂欲軛、有軛、見軛、無明軛。此軛自性如瀑流說而義有異，謂漂溺義是瀑流義；和合義是軛義，謂諸有情為四瀑流所漂溺已，復為四軛和命系礙，便能荷擔生死重苦，如牽捶牛，置之轅軛，勒以F鞅，能挽重載。故一切處說瀑流已，即便說軛義相鄰故。</p><p>★二解　集異地門論八卷三頁雲：四軛者，一、欲軛，二、有軛，三、見軛，四、無明軛。雲何欲軛？答：如世尊說：芻當知，有諸愚夫、無聞異生，于欲集沒味患出離不如實知。彼于欲集沒味患出離不如實知故，于諸欲中所有欲，貪欲、欲欲、親欲、愛欲、樂欲、悶欲、耽欲、嗜欲、喜欲、藏欲、隨欲，著纏壓于心，是名欲軛。雲何有軛？答：如世尊說：芻當知，有諸愚夫、無聞異生，于有集沒味患出離不如實知。彼于有集沒味患出離不如實知故，于諸有中所有有、貪有、欲有、親有、愛有、樂有、悶有、耽有、嗜有、喜有、藏有、隨有，著纏壓于心，是名有軛。雲何見軛？答：如世尊說：芻當知，有諸愚夫、無聞異生，于見集沒味患出離不如實知。彼于見集沒味患出離不如實知故，于諸見中所有見，貪見、欲見、親見、愛見、樂見、悶見、耽見、嗜見、喜見、藏見、隨見，著纏壓于心，是名見軛。雲何無明軛？答：如世尊說：芻當知，有諸愚夫、無聞異生，于六觸處集沒味患出離不如實知。彼于六觸處集沒味患出離不如實知故，于六觸處所有執著，無明、無智、隨眠、隨增，是名無明軛。</p>

**來源：丁福保佛學大辭典**

<p>【名數】與四暴流同，一欲軛，二有軛，三見軛，四無明軛也。和合有情而使受種種之苦，故云軛。俱舍論二十曰：「應知四軛與四暴流同。」又曰：「和合有情，故名為軛。」</p>

**來源：佛光大辭典**

<p>梵語catvāro yogāḥ，巴利語 cattāro yogā。又作四扼。軛，為扼制牛馬頸之物，令之拖車而不得逃離；故以四軛比喻四種系縛有情眾生令不得出離生死之煩惱。亦即和合眾苦之煩惱有四種類別。據大毗婆沙論卷四十八、雜阿毗曇心論卷四等所說，即：(一)欲軛（梵kāma -yoga ，巴同），有情和合欲界之苦所生之煩惱，同于欲暴流，有二十九種，即見道之四諦與修道各有貪、嗔、慢，合為十五，四諦之下又各有‘疑’，再加十纏而成。(二)有軛（梵bhava -yoga ，巴同），和合色界、無色界之苦所生之煩惱，同于有暴流，有二十八種，即二界之四諦與修道各有貪與慢，合為二十，再加四諦下之八疑而成。(三)見軛（梵dṛṣṭi -yoga ，巴ditthi-yoga  ），和合三界苦之見煩惱，同于見暴流，有三十六種，即三界四諦下各有身見等十二見而成。 (四)無明軛（梵avidyā -yoga ，巴avijjā-yoga  ），和合三界苦之癡煩惱，同于無明暴流，有十五種，即三界之四諦與修道各有一癡而合為十五。故四軛與四暴流相同，其體總為一○八種。</p><p>此外，據瑜伽師地論卷十九所說，于三界九地之中，系縛于下劣地之定障有四種類別。即：染污尋思軛、不染污尋思軛、喜樂系縛軛、一切色想軛。此蓋欲界染污之尋思，乃至一切所有色想，系縛受種種別異果報之凡夫，令彼等往復生于下地，故立四軛說。﹝長阿含經卷九、品類足論卷三、集異門足論卷八、入阿毗達磨論卷上、俱舍論卷二十、法華經玄贊攝釋卷二、大乘義章卷五本、大乘法相宗名目卷二上﹞</p>
