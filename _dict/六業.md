---
title: 六業
source: deerpark.app
---

### 陳義孝佛學常見辭彙

地獄業、畜生業、餓鬼業、人業、天業、不定業。



### 丁福保佛學大辭典

【名數】五趣之業與不定業也。一地獄業，為十惡業之上品者。二畜生業，為十惡業之中品者。三餓鬼業，為十惡業之下品者。四人業，為散善之下者。五天業，散善之上者，感欲界之六天，八禪定業，感色無色界之八天處。六不定業，微善下惡，受業不定者。見成實論六業品，大乘義章七。

【名數】日本叡山所學之課業。一止觀業，習法華之經疏也。二大日業，習大日經之經疏也。三金頂業，習金剛頂經之經釋也。四蘇悉業，習蘇悉地經之經記也。五一字業，習一字頂輪王經之經釋也。六瑜祇業，習瑜祇經之經記也。初傳教立止觀遮那二業，於遮那業中攝大日業等諸業，後來漸分業於遮那業中，開五課焉。



### 佛光大辭典

指五趣之業與不定業。即：(一)地獄業，為十惡業之上品。十惡分上中下三品，謂欲作，正作，作已，此三時心無悔者，稱為上品；作已能悔者，稱中品；正作能悔者，稱下品。(二)畜生業，為十惡業之中品。(三)餓鬼業，為十惡業之下品。(四)人業，為散善之下者。(五)天業，為散善之上者，能招感欲界之六天；八禪定業，能招感色、無色界之八天處。(六)不定業，為微善下惡，而受業不定者。﹝佛為首迦長者說業報差別經、成實論卷八‘六業品’、大乘義章卷七﹞


