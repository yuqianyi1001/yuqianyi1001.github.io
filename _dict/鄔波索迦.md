---
title: 鄔波索迦
source: deerpark.app
---
### 法相辭典

★法蘊足論一卷三頁雲：齊何名曰鄔波索迦？謂諸在家白衣男子、男根成就，歸佛法僧，起殷淨心，發誠諦語；自稱我是鄔波索迦。願尊憶持，慈悲護念。齊是名曰鄔波索迦。此何名為能學一分？謂前所說鄔波索迦、歸佛法僧，發誠言已；唯能離殺，不離餘四。如是名為能學一分。復何名為能學少分？謂如前說鄔波索迦、歸佛法僧，發誠言已；能離殺、盜，不離餘三；如是名為能學少分。復何名為能學多分？謂前所說鄔波索迦、歸佛法僧，發誠言已；離殺盜淫，不離餘二。如是名為能學多分。復何名為能學滿分？謂前所說鄔波索迦、歸佛法僧，發誠言已；具能離五。如是名為能學滿分。

★二解法蘊足論一卷七頁雲：鄔波索迦、有五學處。何等為五？乃至命終，遠離殺生；是名第一。乃至命終，離不與取；是名第二。乃至命終，離欲邪行；是名第三。乃至命終，離虛誑語；是名第四。乃至命終，離飲諸酒；是名第五。

★三解大毗婆沙論一百二十三卷十三頁雲：如世尊說，鄔波索迦有五學處。謂離殺生，離不與取，離欲邪行，離虛誑語，離飲諸酒。問：何故名鄔波索迦？答：親近修事諸善法故。謂彼身心、狎習善法，故名鄔波索迦。問：若爾者；諸不斷善、皆名鄔波索迦耶？以彼身心、亦修善故，答：不爾；此依律儀所攝妙行善法、以立名故。問：若爾者；諸住律儀、皆名鄔波索迦耶？以彼皆修律儀善故。答：此以在初故得名。餘律儀更以餘緣建立。復次此是律儀初入加行，為能近事。餘律儀與此相違，故彼非難。有餘師說：親近承事諸善士故。謂彼恆時親承善士，故名鄔波索迦。有作是說：親近修事精進行故。謂彼恆時愛樂修習速舍生死速證涅精進之行；故名鄔波索迦。復有說者，親近承事諸佛法故。謂彼至誠受持守護諸佛法律，不惜身命；故名鄔波索迦。



### 丁福保佛學大辭典

【術語】又作烏波索迦。見優婆塞條。

參照：<a href="/dict/優婆塞">優婆塞</a>



