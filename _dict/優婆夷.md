---
title: 優婆夷
source: deerpark.app
---

### 陳義孝佛學常見辭彙

華譯為清淨女、清信女、近善女、近事女等，即親近奉事三寶和受持五戒的女居士，為四眾或七眾之一。



### 三藏法數

梵語優婆夷，華言清淨女，謂雖在家，亦能堅持五戒，清淨自守，故名優婆夷。

梵語優婆夷，華言清淨女。梵語舊云鄔波斯迦，華言近事女。謂其自行清淨，親近承事佛法也。



### 丁福保佛學大辭典

【術語】Upāsikā，舊稱優波夷，優婆斯。新稱鄔婆斯迦，鄔波斯迦，優波賜迦，優婆私柯。譯曰清淨女，清信女，近善女，近事女。近事三寶之義。總稱受五戒之女子。四眾之一。七眾之一。淨名疏曰：「優婆夷，此云清淨女。」玄應音義二十一曰：「鄔波斯迦，或言優波賜迦，此云近善女，言優婆夷者，訛也。」同二十三曰：「優婆，此云受，私柯，此云女。」受者受五戒之義。慧琳音義十三曰：「鄔波斯迦，唐言近善女，或言近事女。」西域記九曰：「鄔波斯迦，唐言近事女，舊曰優波斯，又曰優波夷，皆訛也。」華嚴疏六十二曰：「親近比丘尼而承事故。」（在俗之信女也）。



### 佛光大辭典

梵話 upāsikā 之音譯。又作優婆私訶、優婆斯、優波賜迦。譯為清信女、近善女、近事女、近宿女、信女。即親近三寶、受三歸、持五戒、施行善法之女眾。為在家二眾之一，四眾之一，七眾之一。增一阿含經卷三列舉佛在世時以難陀難陀?婆羅為優婆夷三十人之上首。南方所傳巴利律藏大品（Mahā-vagga），則謂優婆夷始于耶舍（在五比丘後出家受戒者）之母。﹝俱舍論卷十四、維摩經略疏卷二、大唐西域記卷九﹞


