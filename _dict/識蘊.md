---
title: 識蘊
source: deerpark.app
---
### 佛光大辭典

梵語vijñāna-skandha，巴利語viññāṇa-khandha。指眼識等諸識之聚集。為五蘊之一。又作識陰、識受陰。俱舍論卷一（大二九·四上）：‘各各了別彼彼境界，總取境相，故名識蘊。此復差別有六識身，謂眼識身至意識身。’蓋眼等六識對境僅取總相來分別，故類聚此六識而立名為識蘊。于十二處中合為一意處，于十八界中分別六識為眼識界乃至意識界，且另立無間滅之意根，總計為七心界。又大乘阿毗達磨雜集論卷二（大三一·七○一上）：‘雲何建立識蘊？謂心、意、識差別。’其中，第八阿賴耶識為心，第七末那識為意，前六識為識，是即總稱此八識為識蘊。

又瑜伽師地論卷五十四舉識蘊有五種差別：(一)安住，謂諸識于三界執著內外而安住。(二)雜染，謂諸凡夫于現法中依受用境界，于後法中依生死等門而被染污。(三)所依，謂識依眼等六處、六識身而轉。(四)住，謂識依四識住等而安住。(五)異相，謂識有貪心或離貪心、善或不善或無記等異相。﹝雜阿含經卷三、增一阿含經卷二十八、集異門足論卷十一、大毗婆沙論卷七十四﹞



### 三藏法數

識即了別之義。謂以眼、耳、鼻、舌、身、意六種之識，於諸塵境上，照了分別，和合積聚，故名識蘊。



### 法相辭典

★如五蘊中說。

★二解　五蘊論六頁雲：雲何識蘊？謂于所緣境，了別為性。亦名心意。由採集故。意所攝故。最勝心者：謂阿賴耶識。何以故？由此識中，諸行種子，皆採集故。又此行緣，不可分別，前後一類，相續隨轉。又由此故；從滅盡等至無想等至無想所有起者，了別境名轉識還生。待所緣緣差別轉故。數數間斷，還復轉故。又令生死流轉旋還故。阿賴耶識者：謂能攝藏一切種子故。又能攝藏我慢相故。又復緣身為境界故。即此亦名阿陀那識。能執持身故。最勝意者：謂緣阿賴耶識為境，恆與我癡我見我慢及我愛等相應之識。前後一類，相續隨轉。除阿羅漢果及與聖道滅盡等至現在前位。

★三解　廣五蘊論十四頁雲：雲何識蘊？謂于所緣，了別為性。亦名心。能採集故。亦名意。意所攝故。若最勝心；即阿賴耶識。此能採集諸行種子故。又此行相，不可分別，前後一類，相續轉故。又由此識，從滅盡定無想定無想天起者，了別境界轉識復生。待所緣緣差別轉故；數數間斷，還復生起。又令生死流轉回還故。阿賴耶識者：謂能攝藏一切種子。又能攝藏我慢相故。又復緣身為境界故。又此亦名阿陀那識。執持身故。最勝意者：謂緣藏識為境之識。恆與我癡我見我慢我愛相應。前後一類，相續隨轉。除阿羅漢聖道滅定現在前位。如是六轉識、及染污意、阿賴耶識、此八名識蘊。

★四解　俱舍論一卷十二頁雲：已說受等三蘊處界；當說識蘊，並立處界。頌曰：識、謂各了別。此即名意處。及七界應知。六識轉為意。論曰：各各了別彼彼境界，總取境相；故名識蘊。此復差別，有六識身。謂眼識身、至意識身。應知如是所說識蘊、于處門中，立為意處。于界門中，立為七界。謂眼識界、至意識界。即此六識，轉為意界。

★五解　品類足論二卷十五頁雲：識蘊雲何？謂六識身。即眼識、乃至意識。

★六解　集異門論十一卷二頁雲：雲何識蘊？答：諸所有識、若過去，若未來，若現在，若內，若外，若粗，若細，若劣，若勝，若遠，若近；如是一切、略為一聚，說名識蘊。諸所有識者：雲何名為諸所有識？謂六識身。何等為六？謂眼識、耳鼻舌身意識。如是名為諸所有識。若過去若未來若現在者：雲何過去識？答：若識、已起，已等起；已生，已等生；已轉，已現轉；已聚集，已出現；落謝過去，盡滅離變；過去性，過去類，過去世攝；是名過去識。雲何未來識？答：若識、未已起，未已等起；未已生，未已等生；未已轉，未已現轉；未聚集，未出現；未來性，未來類，未來世攝；是名未來識。雲何現在識？答：若識、已起，已等起；已生，已等生；已轉，已現轉；聚集出現；住未已謝，未已盡滅，未已離變，和合現前；現在性，現在類，現在世攝；是名現在識。若內若外者：雲何內識？答：若識、在此相續，已得不失。是名內識。雲何外識？答：若識、在此相續，或本未得，或得已失。若他相續。是名外識。若粗若細者：雲何施設粗識細識？答：觀待施設粗識細識。復如何等？答：若觀待無尋唯伺識；則有尋有伺識名粗。若觀待有尋有伺識；則無尋唯伺識名細。若觀待無尋無伺識；則無尋唯伺識名粗。若觀待無尋唯伺識；則無尋無伺識名細。若觀待色界識；則欲界識名粗。若觀待欲界識；則色界識名細。若觀待無色界識；則色界識名粗。若觀待色界識；則無色界識名細。若觀待不系識；則無色界識名粗。若觀待無色界識；則不系識名細。如是施設粗識細識。如是名為若粗若細。若劣若勝者：雲何施設劣識勝識？答：觀待施設劣識勝識。復如何等？答：若觀待有覆無記識；則不善識名劣。若觀待不善識；則有覆無記識名勝。若觀待無覆無記識；則有覆無記識名劣。若觀待有覆無記識；則無覆無記識名勝。若觀待有漏善識；則無覆無記識名劣。若觀待無覆無記識；則有漏善識名勝。若觀待無漏善識；則有漏善識名劣。若觀待有漏善識；則無漏善識名勝。若觀待色界識；則欲界識名劣。若觀待欲界識；則色界識名勝。若觀待無色界識；則色界識名劣。若觀待色界識；則無色界識名勝。若觀待不系識；則無色界識名劣。若觀待無色界識；則不系識名勝。如是施設劣識勝識，如是名為若劣若勝。若遠若近者：雲何遠識？答：過去未來識。雲何近識？答：現在識。復次雲何遠識？答：若識過去，非無間滅；若識未來，非現前起；是名遠識。雲何近識？答：若識過去，無間已滅；若識未來，現前正起；是名近識。如是名為若遠若近。如是一切略為一聚者：雲何一切略為一聚？答：推度思惟稱量觀察，集為一聚；是故名為如是一切略為一聚。說名識蘊者：雲何說名識蘊？答：于此識蘊，顯識顯蘊顯身顯聚。是故名為說名識蘊。



### 陳義孝佛學常見辭彙

五蘊之一。見五蘊條。



### 丁福保佛學大辭典

【術語】五蘊之一。俱舍成實以為眼等之六識心王，唯識以為八識心王。此等心王有種種差別，集於一所，而為識蘊。



