---
title: 施願印
source: deerpark.app
---

**來源：丁福保佛學大辭典**

<p>【印相】又曰與願印，滿願印。垂右手而仰掌。應眾生之願，施與財物之印也。大日經四曰：「次智慧手下垂作施願形。頌曰：如是與願印，世依之所說。適纔結此者，諸佛滿其願。」</p>

**來源：佛光大辭典**

<p>梵語varada mudrā。隨順眾生之所欲，由佛菩薩惠施資具之印相。又作與願印、滿願印。結此印時，左手作拳，執衣角，安于臍上。右手開五指，掌向外垂。據大日經疏卷十三稱，作此印時，以如來之力故，一切佛滿其所願，皆得成就。今剛界寶生如來與胎藏界寶幢如來均結此印。﹝大日經卷四、金剛頂瑜伽中略出念誦經卷三﹞</p>
