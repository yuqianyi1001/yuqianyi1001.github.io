---
title: 狗子佛性
source: deerpark.app
---

**來源：丁福保佛學大辭典**

<p>【公案】又作趙州狗子，趙州無字。趙州從諗寄託狗子佛性打破有無之執見也。五燈會元第四曰：「僧問狗子還有佛性也無？師曰無。僧曰：上自諸佛下至螻蟻，皆有佛性，狗子為甚麼卻無？師曰：為伊有業識性在。又有僧問狗子還有佛性也否？師曰有。僧曰：既是佛性，為什麼撞入這個皮袋裹？師曰為他知故犯。」此為古來初入門之難關。</p>

**來源：佛光大辭典**

<p>禪宗公案名。又作趙州狗子、趙州佛性、趙州有無、趙州無字。‘狗子有無佛性？’自古為禪宗破除執著于有、無之公案。此系始自趙州從諗禪師，古來即為禪徒難以參破之問答，古德于此多下過慘澹之工夫。從容錄第十八則（大四八·二三八中）：‘僧問趙州：“狗子還有佛性也無？”州雲：“有。”僧雲：“既有，為甚麼卻撞入這個皮袋？”州雲：“為他知而故犯。”又有僧問：“狗子還有佛性也無？”州曰：“無。”僧雲：“一切眾生皆有佛性，狗子為什麼卻無？”州雲：“為伊有業識在。”’此則公案中，趙州從諗系藉狗子之佛性以打破學人對于有無之執著。而趙州所指之有無，非為物之有無，乃表超越存在的佛性之實態。</p>
