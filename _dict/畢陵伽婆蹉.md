---
title: 畢陵伽婆蹉
source: deerpark.app
---

**來源：丁福保佛學大辭典**

<p>【人名】又作畢蘭陀筏蹉Pilinda－vatsa，比丘名。譯曰餘習。以有高慢之餘習故也。法華文句二曰：「畢陵伽婆蹉，此翻餘習。五百世為婆羅門，餘氣猶高。」法華玄贊一曰：「畢蘭陀筏蹉，此云餘習，言畢陵伽婆蹉，訛也。五百世中為婆羅門，惡性麤言，今雖得果，餘習猶在。如罵恒河神，故名餘習。」</p>

**來源：佛光大辭典**

<p>梵名Pilinda -vatsa ，巴利名Pilinda-vaccha   之音譯。又作畢陵伽筏蹉、畢鄰陀婆蹉、畢蘭陀筏蹉、比利陀婆遮、畢那縛蹉。略稱畢陵伽、畢陵。又梵漢文並舉，稱為畢鄰陀子。 意譯餘習、惡口。依巴利文 Paramattha-dīpanī（小部諸經之注釋書）載，畢陵為舍衛城之婆羅門種，初學隱身咒，得名聲，後遇佛，失其咒力，遂出家為佛弟子。增一阿含經卷三弟子品謂其言語粗獷，不避尊貴。大智度論卷二載，畢陵曾渡恆河乞食，因罵恆河神，神至佛所告此事，佛使畢陵向恆河神懺謝。並謂其因五百世以來生婆羅門家，常自驕貴，輕賤餘人，故為本來所習之口言而已。蓋‘餘習’又有‘惡口’之稱，系基于此。又師亦擅長神通，有部毗奈耶卷五載師曾以神通力救助其被劫奪之甥。有部毗奈耶藥事卷一，謂其身患諸疾。﹝摩訶僧o律卷二十九、法華玄贊卷一﹞</p>
