---
title: 風顛
source: deerpark.app
---
### 佛光大辭典

清初僧。陝西人，俗姓李。生卒年不詳。十四歲娶妻。十八歲時，一夜猛省萬物之無常，與三界之如火宅，乃信口道：‘一十四歲配姻緣，可笑夜夜伴鬼眠；四恩無義今宵悟，再不落他火坑間。’即起往西山寺出家為僧。苦參六載，以夜聞谷風而大悟。著有語錄六萬餘言。西安城西南隅有風顛洞，內有師之坐化真身。



### 丁福保佛學大辭典

【人名】清康熙間陝西人，名超常，號風顛。俗姓李，名福。十四歲娶妻。十八歲，忽一夜猛然觸醒萬物無常，方纔日落，又是五更。與妻同眠，明是活鬼相守。乃信口道，一十四歲配姻緣。可笑夜夜伴鬼眠。四恩無義今宵悟。再不落他火坑間。即起往西山寺出家。苦參六載，夜聞谷風大悟。著有語錄六萬餘言。西安城西南隅風顛洞內，有師坐化真身。頭面身衣，皆用泥金貼糊，惟兩手指爪宛然如生。



