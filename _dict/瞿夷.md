---
title: 瞿夷
source: deerpark.app
---

**來源：三藏法數**

梵語瞿夷，華言明女。其父名水光長者。女生之時，日將沒，餘光照其室內皆明，因名瞿夷，是太子第一妃也。



### 丁福保佛學大辭典

【人名】Gopikā，又作瞿毘耶，瞿比迦，瞿波，瞿婆（憍曇彌）（喬答彌）。譯曰明女，守護大地。舍夷長者之女，悉達太子第一夫人。十二遊經曰：「舍夷長者，名水光，其婦母名月女。有一城居近其邊，生女之時，日將欲沒，餘明照其家，室內皆明，因字之為瞿夷，晉言明女。瞿夷者是太子第一夫人。」古來對於悉多太子之妃，其說不一。十二遊經為瞿夷。耶惟檀（羅瞿羅女），鹿野。智度論十七為瞿毘耶。耶輸陀羅（羅母）。法華文句二上與十二遊經之說，皆謂：「未曾有及瑞應皆云羅睺是瞿夷子，涅槃及法華皆云是耶輸子。」瞿夷又單稱Gopā。譯曰守護地，覆障，牛護。亦曰善覺王之女。與耶輪陀羅為同一人。按憍曇彌Gautamī為瞿曇Gautama之女性名詞。此瞿曇妃之意也。與耶輸陀羅為同人異稱明矣（亦稱佛姨母）。三妃之說，雖根據三時殿，然三時殿為由於印度之氣候而作也。



### 佛光大辭典

梵名Gopī， Gopikā   或Gopā，巴利名同。音譯瞿卑、裘夷，瞿波、劬毗耶、瞿毗耶、喬比迦。意譯牛護、密行、明女、守護地、覆障。為悉達太子之妃。關于其出身，各經所說不一。依修行本起經卷上載，裘夷為善覺王之女，容貌端正皎潔，天下無雙；又據十二遊經，瞿夷為舍夷之長者水光之女，其生時，日將沒，餘暉照其家，室內皆明，遂稱為明女。

古來有關悉達太子之妃，其說不一。大智度論卷十七引羅侯羅母本生經，舉出太子之妃為劬毗耶、耶輸陀羅，並謂耶輸陀羅即羅侯羅之生母；有部毗奈耶破僧事卷三舉出鹿王、喬比迦、耶輸陀羅等三夫人，以耶輸陀羅為最上首；然十二遊經中則以瞿夷為太子之第一夫人。﹝太子瑞應本起經卷上、佛本行集經卷十三、眾許摩訶帝經卷四、六度集經卷五、有部毗奈耶卷十八、大智度論卷三十三、卷三十五﹞


