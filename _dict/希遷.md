---
title: 希遷
source: deerpark.app
---
### 丁福保佛學大辭典

【人名】唐南嶽石頭山希遷，粵人，姓陳氏，聞曹溪六祖道風，師事之。六祖寂後，於羅浮山受戒。偶聞青原行思補溪席，又歸從之。天寶初，往南嶽南寺，於寺東大石上結菴居焉，時人尊之曰石頭和尚。門人歸崇者頗多，時江西以馬祖為主，湖南以石頭為主。年九十一寂，勅謚無際大師。見宋高僧傳九，傳燈錄十四等。



