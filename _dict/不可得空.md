---
title: 不可得空
source: deerpark.app
---
### 佛光大辭典

梵語anupalambha-śūnyatā。又作無所有空。十八空之一。生死涅等一切諸法，性相寂滅，求之不可得，稱為不可得空。即由三種不可得而稱為空：(一)于蘊、處、界中求我不可得，(二)于其因緣中求法之自性不可得，(三)求法之因緣不可得。其中，第二種不可得如于五指之中求拳不可得，第三種則求五指亦不可得。﹝大品般若經卷一序品、卷三、大智度論卷三十一、大乘義章卷二、卷四﹞（參閱‘十八空’353）



### 三藏法數

謂一切諸法及因緣，畢竟皆空，不可得故，是名不可得空。（因緣者，謂以眼等六根為因，色等六塵為緣也。）

謂過去、現在、未來三世一切諸法，皆無所有，了無可求之相，故名不可得空。



### 丁福保佛學大辭典

【術語】十八空之一。言亡慮絕之空也。萬有之真相，亦非有，又非如吾人思惟之空，超於言語思慮之外，假名為空也。謂之不可得空。



