---
title: 七賢七聖
source: deerpark.app
---
### 陳義孝佛學常見辭彙

小乘俱舍宗所立的賢位與聖位。七賢見七賢條。七聖又名七士夫，或七大夫，或七聖人。俱舍論說：「學無學位有七聖者，一切聖者皆此中攝。一隨信行，二隨法行，三信解，四見至，五身證，六慧解脫，七俱解脫。」



### 丁福保佛學大辭典

【名數】薩婆多宗所立。五停心，別相念住，總相念住，煖法，頂法，忍法，世第一法之七方便位為七賢。信行，法行（初果），信解，見得（第二果第三果），身證（第四向），慧解脫，俱解脫（第四果）之人為七聖。

【名數】是小乘俱舍宗所立賢聖之數也。七賢如前，七聖者，俱舍論，四教儀之目也。華嚴孔目章謂之七士夫，七大夫，七聖人。聖者正也，以正智照見真理，故名。見道以上者是也。差別其聖者之位次，有八聖，四向四果是也。今由利鈍之根性差別其聖者，則為七聖：一隨信行，二隨法行，三信解，四見至，五身證，六慧解脫，七俱解脫。俱舍論二十五曰：「學無學位有七聖者。一切聖者皆此中攝：一隨信行，二隨法行，三信解，四見至，五身證，六慧解脫，七俱解脫。」四教儀三曰：「七聖位者：一隨信行，二隨法行，三信解，四見得，五身證，六時解脫羅漢，七不時解脫羅漢。」止觀三下曰：「若析法入空，有無二門所斷三道，如毘曇所明七賢七聖四沙門果，成論所明二十七賢聖等，差別位次。」大乘義章十七本曰：「或分十四，如毘曇說，見諦道前說七方便（七賢），見諦道中信行法行，修道位中有信解脫及與見到，通前十一。阿那含中得滅定者名為身證，通前十二。無學位中說慧解脫及俱解脫，通前十四（七聖）。」



