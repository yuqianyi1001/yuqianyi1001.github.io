---
title: 十二獸
source: deerpark.app
---
### 佛光大辭典

又稱十二時獸。即指每十二日交替司時辰，常于閻浮提內遊行教化之十二獸。彼為：鼠、牛、獅（虎）、兔、龍、蛇、馬、羊、猿、雞、犬、豬。此皆系菩薩為化度眾生之所變現，一日一夜常有一獸遍歷人間天上，教化眾生，餘十一獸則安住修慈，如是週而復始。﹝大方等大集經卷二十三淨目品、經律異相卷四十七、法苑珠林卷三十菩薩部﹞



### 丁福保佛學大辭典

【名數】此中與我國相傳之十二支相違者，唯虎與獅子而已。然止觀等引大集經將師子改虎（十二支配十二獸，見漢王充之論衡，似基於列子三十六獸說故我國十二支說非依佛教也），此一一方各有二羅剎女及五百眷屬隨其方面各自供養其方之三神，而其窟皆是古昔菩薩之住處也。又一一各修各慈。晝夜常巡閻浮提內，人皆敬願。已曾於過去佛處發願，一獸一日一夜徧歷閻浮提，餘十一獸，安住修慈。由七月一日，鼠為其首，二牛，三寅乃至十三，旋再從鼠起，是故此土多禽獸，能行教化。然此有權實二種，其權者在寶山中，常修眾生緣之惡，其實者能惱亂行人，故於邪想之坐禪，或現少男少女乃至種種禽獸之形，或使人娛樂，或使人恐怖，是禪定魔三種中之時媚鬼也。此時行者持其時識其獸，呼其名而呵之，必逃去云。



