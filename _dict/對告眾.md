---
title: 對告眾
source: deerpark.app
---

**來源：丁福保佛學大辭典**

<p>【術語】世尊說法之時，以大眾內某一人為對手而說法。如節章之初，有「佛告阿難」者，阿難為對告眾也。阿彌陀經，般若經之舍利弗，亦為對告眾。</p>

**來源：佛光大辭典**

<p>又作對告人、對告者。指佛說法之際，從聽眾中特選為對象者。如于般若經以解空第一之須菩提，于法華經、阿彌陀經以智慧第一之舍利弗為對告眾。蓋佛說法時之對告眾，隨其時處而有各種不同，惟皆特選于其法門最適當亦最能了解者為對告眾。經典中常舉舍利弗為對告眾，據大智度論卷十一之解說，即因舍利弗在佛陀諸弟子中，以智慧、多聞著稱，一切眾生之智慧，若與舍利弗相比，除佛世尊之外，于十六分中，猶不及其一分。﹝法華經卷一序品、方便品、法華經文句卷八上、法華文句記卷三中﹞</p>
