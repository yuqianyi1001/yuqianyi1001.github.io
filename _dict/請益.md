---
title: 請益
source: deerpark.app
---

### 丁福保佛學大辭典

【雜語】和尚先有所與，復請餘分，謂之請益。其法，學者若願請益，則先稟燒香侍者，侍者通於住持，若允，則因住持之指揮，定時。多為定鐘後。侍者於方丈秉燭燒香，引入參學者而出外，或依住持之命，立於椽之左。參學者於當面問訊燒香，大展九拜，收具進云：某為生死事大，無常迅速，伏望和尚慈悲，方便開示。肅而側立，以聞垂誨。或胡跪，或坐，依住持之指揮。開示了。復燒香大展九拜，是謝因緣也（住持之開示曰因緣，謝開示也）。免則觸禮三拜。次於室外向侍者觸禮一拜而歸寮。見僧堂清規二。



### 佛光大辭典

即學人請師示誨之意。本為禮記、論語中之用語。禮記：‘請業則起，請益則起。’于禪林中，多指學人受教後，就尚未透徹明白之處，再進一步請教之意。有關請益之法，有詳細規定，據敕修百丈清規卷五大眾章請益條載（大四八·一一四三下）：‘凡欲請益者先稟侍者，通覆住持：“某甲上座今晚欲詣方丈請益。”如允所請，定鐘後詣侍司，候方丈秉燭裝香，侍者引入住持前問訊插香，大展九拜，收坐具進雲（某為生死事大，無常迅速，伏望和尚慈悲方便開示），肅恭側立諦聽垂誨畢，進前插香，大展九拜，謂之謝因緣，免則觸禮，次詣侍司致謝。’由此可見其規式之嚴。又禪宗語錄中亦多散見有關請益之記載，碧岩錄第五十一則（大四八·一八六上）：‘僧至夏末，再舉前話請益，頭雲：“何不早問？”僧雲：“未敢容易。”頭雲：“雪峰雖與我同條生，不與我同條死，要識末後句，只這是！”’

此外，日本古來有至我國請教名德者，稱為入唐請益。據圓仁之入唐求法巡禮行記卷一所載，請益法師與留學僧，停宿一處。﹝禪林象器箋參請門﹞


