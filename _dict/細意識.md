---
title: 細意識
source: deerpark.app
---

**來源：丁福保佛學大辭典**

<p>【術語】微細之意識也。又名細心。即於生死等之位相續不斷之微細意識也。成唯識論三所謂「有餘部執生死等位，別有一類微細意識，行相所緣俱不可了，應知即是此第八識。」是也。是為小乘上座部所立，但本末之執計不同。見唯識述記四、了義燈四等。</p>

**來源：佛光大辭典**

<p>梵語śūkṣma-mano-vijñāna。又作細心。即指微細之心識。從無始以來，此心識即保持同一狀態，相續而無間斷，此即部派佛教上座部之主張。經量部稱之為一味蘊。一般認為此心識乃吾人輪回之主體，系唯識宗所說阿賴耶識思想之先驅。又根本大眾部所說之‘根本識’，化地部所說之‘窮生死蘊’，正量部所說之‘果報識’，上座部所說之‘有分識’，皆指細意識。復次，譬喻者、分別論師所主張無心定有相續不滅之細心，亦類似此說。﹝大毗婆沙論卷一五二、成唯識論卷三、成唯識論述記卷四本、異部宗輪論疏述記﹞</p>
