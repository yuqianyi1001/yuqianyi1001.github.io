---
title: 等活地獄
source: deerpark.app
---
### 佛光大辭典

梵名Saṃjīva  ，巴利名同。又稱更活地獄、又活地獄、更生地獄、想地獄。為八熱地獄之第一。因罪人于此地獄中受苦而死，後還復活受苦，故稱等活地獄。此地獄之罪人，互懷害心，相遇如獵者逢鹿，以鐵爪摑裂擘割，破截而死。若經涼風吹過，須臾還活，復更受苦。正法念處經卷五載，造殺生之惡業者墮此地獄，且此地獄有屎泥處、刀輪處、甕熟處、多苦處、冥處、不喜處、極苦處、眾病處、兩鐵處、惡杖處、黑色鼠狼處、異異回轉處、苦逼處、缽頭摩須處、陂池處、空中受苦處等十六受苦別處。﹝雜阿含經卷四十八、長阿含經卷十九地獄品、大樓炭經卷二、起世經卷二地獄品、大毗婆沙論卷一七二、大智度論卷十六、瑜伽師地論卷四﹞



### 陳義孝佛學常見辭彙

八熱地獄之第一。見八熱地獄條。



### 丁福保佛學大辭典

【界名】八熱地獄之第一。俱舍頌疏世間品一曰：「等活地獄，謂彼有情雖遭種種斫刺磨擣，而彼暫遇涼風所吹尋蘇。如本等前活，故立等活名。」參照地獄條。

參照：<a href="/dict/地獄">地獄</a>



