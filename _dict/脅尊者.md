---
title: 脅尊者
source: deerpark.app
---
### 法相辭典

★西域記二卷十八頁雲：大@堵波西、有故伽藍。迦謾色迦王之所建也。重閣累榭，層台洞戶，旌召高僧，式昭景福。然雖圯毀；尚曰奇工。僧徒減少、並學小乘。自建伽藍，異人間出。諸作論師、及證聖果、清風尚扇，至德無泯。第三重閣，有波栗濕縛（唐言脅）尊者室。久已傾頓，尚立旌表。初尊者之為梵志師也，年垂八十，舍家染衣。城中少年、便誚之曰：愚夫朽老，一何淺智。夫出家者，有二業焉。一則習定，二則誦經。而今衰耄，無所進取；濫蹟清涼，徒知飽食。時脅尊者聞諸譏議，因謝時人而自誓曰：我若不通三藏理、不斷三界欲、得六神通、具八解脫；終不以脅而至于席。自爾之後、惟日不足，經行宴坐，住立思惟。晝則研習理教，夜則靜慮凝神。綿歷三歲，學通三藏，斷三界欲，得三明智。時人敬仰，因號脅尊者。



### 丁福保佛學大辭典

【人名】梵曰波栗濕縛Pārśva，又作波奢。付法傳中第十祖。小乘有部眾人，勸迦膩色迦王為婆娑結集者，即第四結集之人。其所以稱脅者，西域記二曰：「波栗濕縛，唐言脅，初尊者之為梵志師也。年垂八十捨家染衣，城中少年便誚之曰：愚夫朽老，一何淺智。夫出家者，有二業焉：一則習定，二乃誦經。而今衰耄，無所進取，濫迹清流，徒知飽食。時脅尊者，聞諸譏議，因謝時人而自誓曰：我若不通三藏理，不斷三界欲，得六神通，具八解脫，終不以脅而至於席。（中略）綿歷三歲，學通三藏，斷三界欲，得三明智，時人敬仰，因號脅尊者。」玄應音義二十五曰：「脅尊者，付法藏中波奢比丘，常坐者也。」付法藏傳五曰：「彼脅比丘，由昔業故，在母胎中，六十餘年。既生之後，鬚髮皓白，厭惡五欲，不樂居家，往就尊者佛陀密多，稽首禮足，求在道次。（中略）勤修苦行，精進勇猛，未曾以脅至地而臥，時人即號為脅比丘。」



