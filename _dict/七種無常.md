---
title: 七種無常
source: deerpark.app
---

### 丁福保佛學大辭典

【名數】楞伽經四，謂「一切外道，有七種無常非我法也。一、作捨無常，四大造色，作已而捨，以為無常。二、處壞無常，處者形處，即諸色形狀，彼意四大及造色，畢竟不壞，但觀形狀長短等壞滅，以為無常。三、色即無常，第二外道，見形處變壞，以為無常，今言形色即為無常。佛破其言曰是即前之處無常也。四、轉變無常，以四大及造色為常住，惟以色相轉變為無常，譬如器具轉變而金性不變也。五、性無常，彼計有無常之性，此性雖不壞而能壞一切法，使之無常，猶杖破瓦石，壞諸物，而自體不壞也。六、性無性無常，四大之性，皆無自性，能造及所造之相，皆變壞，是無常也。七、不生無常，一切之法本來不生，不生即無常也。佛破其言曰不生尚無，何有生滅，名為無常，實不成無常也。」梵Sapta－anitya。



### 佛光大辭典

出自楞伽經卷四，謂一切外道有七種無常，乃非佛法。即：(一)作舍無常，以四大造色，作已而舍，故為無常。(二)處壞無常，處即諸色形狀，彼以為四大及造色畢竟不壞，但觀形狀長短等壞滅，故謂無常。(三)色即無常，前項乃見形處變壞以為無常，此項謂形色即為無常；佛破其言，謂同前之處壞無常。(四)轉變無常，以四大及造色為常住，唯色相之轉變為無常。(五)性無常，即彼計著無常之自性不壞；謂此性雖不壞而能壞一切法，使之無常，猶杖破瓦石，壞他物而自體不壞。(六)性無性無常，四大之性皆無自性，能造及所造之相皆變壞是為無常。(七)不生無常，一切之法本來不生，不生即無常，佛破其言，謂不生尚無，何有生滅？名為無常，實不成無常。


