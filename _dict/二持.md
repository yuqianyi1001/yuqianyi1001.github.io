---
title: 二持
source: deerpark.app
---
### 佛光大辭典

止持與作持。為戒律之兩大類。又稱止作二持、止作。(一)止持，止者制止，即制止身、口，不作諸惡。依止而保持戒體，稱為止持。止持戒教人諸惡莫作，指廣律中比丘、比丘尼二部戒之條目，或指四分律中比丘之二百五十戒、比丘尼之三百四十八戒。(二)作持，作者造作，即策勵身、口、意，造作諸善業。依作而保持戒體，稱為作持。作持戒教人眾善奉行，指本律後所列之犍度分，或指四分律中受戒、說戒等二十犍度。﹝四分律刪繁補闕行事鈔卷中之四持犯方軌條、四分律刪補隨機羯磨疏序、四分律行事鈔資持記卷中四之上、四分律疏卷一、卷二本﹞（參閱‘止惡修善’ 1476）



### 三藏法數

﹝出華嚴經疏﹞ 〔一、止持〕，止即制止，謂止身口令不殺、不盜、不邪婬、不妄語等，是名止持。 〔二、作持〕，作猶行也。謂既不殺生，又能放生；既不偷盜，又能布施；既不邪婬，又能恭敬；既不妄語，又能實語，是名作持。



### 陳義孝佛學常見辭彙

止持和作持。止持是持此戒以止惡，亦即諸惡莫作之意；作持是持此戒以作善，亦即眾善奉行之意。此止持與作持二門，可以攝盡一切的戒律。



### 丁福保佛學大辭典

【名數】戒之二方面也：一、止持，止者制止，制止身口意，不為諸惡行，故曰止。五戒八戒等是也。依止而保持戒體曰止持。二、作持，作者造作，策勵身口意，造作諸善業故曰作，如說戒安居布施禮拜等是也。依作而保持戒體曰體持。見行事鈔持犯方規篇。



