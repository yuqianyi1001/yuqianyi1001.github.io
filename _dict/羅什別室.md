---
title: 羅什別室
source: deerpark.app
---

**來源：丁福保佛學大辭典**

<p>【故事】出三藏記十四（羅什傳）曰：「性率達，不礪小檢。修行者頗非之。什自得於心，未嘗介心。（中略）姚主嘗謂什曰：大師聰明超悟，天下無二。若一旦後世，何可使法種無嗣，遂以妓女十人，逼令受之。自爾已來，不住僧房，別立廨舍。供給豐盈，每至講說，常先自說。譬如臭泥中生蓮華，但採蓮華，勿取臭泥也。」佛祖通載八曰：「什亦自謂，每講有二小兒，登吾肩，欲障也。自是不住僧房，別立廨舍。諸僧有效之者，什聚針盈鉢。謂曰：若相效能食之者，乃可畜室耳。舉已進針，如常饍，諸僧愧止。」</p>
