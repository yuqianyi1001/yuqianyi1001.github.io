---
title: 極樂化生
source: deerpark.app
---

### 丁福保佛學大辭典

【術語】極樂之往生人有胎生與化生二種。疑佛智而修種種善業之人，生於邊地之宮殿，五百歲間不能聞見三寶。是名胎生。信佛智之人隨九品之行業各化生於蓮華中，身相光明頓具足，名曰化生。無量壽經下曰：「若有眾生，明信佛智乃至勝智，作諸功德，信心迴向。此諸眾生，於七寶華中，自然化生。跏趺而坐，須臾之頃，身相光明，智慧功德，如諸菩薩，具足成就。」


