---
title: 大善地法
source: deerpark.app
---
### 佛光大辭典

梵語kuśala-mahā-bhūmikā dharmā。俱舍家所立六位心所之一。即與一切善心相應而俱起之心理現象。共有十種，即：(一)信（梵śraddhā  ），使心澄淨。(二)不放逸（梵apramāda  ），專注修諸善法。(三)輕安（梵prasrabdhi  ），使心輕妙安穩。(四)舍（梵upekṣā  ），使身心舍離執著諸法之念，而住于平等。(五)慚（梵hrī  ），對有德敬崇從屬，或對自己所造之罪，內省自恥。(六)愧（梵apatrāpya  ），恐懼罪果；或自己所造之罪，于他人前感到羞恥。(七)無貪（梵alobha  ），于順境無貪染之性。(八)無嗔（梵adveṣa  ），于逆境無嗔恚之性。(九)不害（梵ahiṃsā  ），不損惱他人。(十)勤（梵vīrya  ），修善法使心勇悍之性。以上十法，週遍于一切善心，故稱大善；而心王則為彼大善所行之依處，故稱大善地；此等十法又為彼大善地所有之法，故稱大善地法。

順正理論卷十一于上記十法之外，別加‘厭’、‘欣’二法，而成十二法。厭，厭離過失；欣，欣求功德。于俱舍家之主張，‘厭’系緣于四諦中之苦、集二諦而生起，‘欣’系緣于滅、道二諦而生起，不能于一心之中相互俱起，故無法週遍一切善心，而唯有十法可言。此外，成唯識論卷六于上記十法之外，另加‘無癡’，共成十一善法，然以‘欣、不忿、不恨、不惱、不嫉’等五項與‘欲’俱起，而為‘無嗔’之一分（部分）；以‘厭、不慳、不x’等三項與‘慧’俱起，而為‘無貪’之一分；以‘不覆、不誑、不諂’為‘無癡’之一分，而與俱舍家之說有所不同。﹝俱舍論卷四、大毗婆沙論卷四十二、雜阿毗曇心論卷二、顯揚聖教論卷一、成唯識論述記卷六﹞



### 法相辭典

★俱舍論四卷四頁雲：已說十大地法；大善法地，名大善地。此中若法，大善地所有；名大善地法。謂法、恆于諸善心有。彼法是何？頌曰：信及不放逸，輕安舍慚愧，二根及不害，勤唯遍善心。論曰：如是諸法，唯遍善心。此中信者：令心澄淨。有說：于諦實業果中，現前忍許；故名為信。不放逸者：修諸善法，離諸不善法。復何名修？謂此于善，專注為性。餘部經中，有如是釋：能守護心，名不放逸。輕安者：謂心堪任性。豈無經亦說有身輕安耶？雖非無說；此如身受，應知亦爾。如何可立此為覺支？應知此中身輕安者，身堪任性。復如何說此為覺支？能順覺支，故無有失。以身輕安，能引覺支心輕安故。于餘亦見有是說耶？有如經說：喜、及順喜法，名喜覺支。嗔、及嗔因緣，名嗔恚蓋。正見，正思惟，正勤，名慧蘊。思惟及勤，雖非慧性；隨順慧故，亦得慧名。故身輕安，順覺支故；得名無失。心平等性，無警覺性，說名為舍。如何可說于一心中，有警覺性，無警覺性，作意與舍，二相應起？豈不前說諸心心所，其相微細，難可了知。有雖難了，由審推度，而復可知。此最難知。謂相違背而不乖反。此有警覺；于餘則無。二既懸殊；有何乖反。若爾；不應同緣一境。或應一切皆互相應。如是種類所餘諸法，此中應求如彼理趣。今于此中，應知亦爾。慚愧二種，如後當釋。二根者：謂無貪無嗔。無癡善根，慧為性故。前已說在大地法中，不重說為大善地法。言不害者，謂無損惱。勤、謂令心勇悍為性。

★二解　大毗婆沙論四十二卷十八頁雲：大善地法，有十種。一、信。二、精進。三、慚。四、愧。五、無貪。六、無嗔。七、輕安。八、舍。九、不放逸。十、不害。若法、唯在一切善心中可得；名大善地法。謂若有漏，若無漏，若生得善，若加行善，若三界系，若不系，若學，若無學，若非學非無學，若在意地，若五識身，一切善心皆可得故；名大善地法。



### 丁福保佛學大辭典

【術語】謂俱舍之心所法四十六中，信等善心所十個也，以是與一切之善心相應俱起故也。一切之善心，名為大善地。此十個心所，為彼大善地所有之法。故曰大善地法。一信，二勤，三行捨，四慚，五愧，六無貪，七無瞋，八不害，九輕安，十不放逸。見俱舍論四。



