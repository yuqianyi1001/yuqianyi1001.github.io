---
title: 訶梨跋摩
source: deerpark.app
---

**來源：丁福保佛學大辭典**

<p>【人名】Harivarman，三藏名。譯曰獅子鎧，獅子鉀。成實宗之祖。生於中印度婆羅門家，初學數論外道，後就薩婆多部鳩摩羅陀聞發智論，更轉赴大眾部，又研究大乘作成實論。出世年代，或謂係佛滅九百年，不確，其成實論支那翻譯為西紀四百十二年也。出三藏記十一曰：「訶利跋摩者，宋稱獅子鎧。佛泥洹後九百年出，在中天竺，婆羅門子也。」三論玄義曰：「成實論者，佛滅度後九百年內，有訶利跋摩，此言獅子鎧之所造也。其人本是薩婆多部鳩摩羅陀弟子，慨其所釋近在名相，遂徙轍僧祇，大小兼學，鑽仰九經，澄汰五部，再卷邪霧，重舒慧日。於是道振罽賓，聲流赤縣。」</p>

**來源：佛光大辭典**

<p>梵名Harivarman  。單稱跋摩。意譯師子鎧、師子冑。西元四世紀頃之人。為成實宗之祖。中印度婆羅門之子，幼即慧秀，及長，好思索。初遊于數論之門，後皈依佛教，聽聞說一切有部學者鳩摩羅馱（梵Kumāralabdha  ）之發智論，以覺其論旨卑淺，非佛化之本源，乃潛心鑽研三藏，後轉入摩訶僧o部，專究大乘，遂徹幽玄之底，博稽百家眾流之談，淘汰五部，商略異端，著成實論二○二品。該論為成實宗之根本聖典。後奉摩揭陀國王之命，悉破外道諸論師之言論，而被任為國師。﹝三論玄義、出三藏記集卷十一訶梨跋摩傳﹞</p>
