---
title: 佛眼曼陀羅
source: deerpark.app
---
### 丁福保佛學大辭典

【圖像】瑜祇經金剛吉祥大成就品曰：「大金剛吉祥佛母復說畫像曼拏羅法：取白淨素羂等於自身量圖畫之，凡一切瑜伽中像皆自坐等量畫之；於中應畫三層八葉蓮華，中畫我身；當我前一蓮華上畫一切佛頂輪王，手持八輪金剛寶輪；於此次右旋布七曜使者；次於第二華院當頂輪王前畫金剛薩埵；次於右旋畫八大菩薩，各執本標幟；次於第三華院右旋畫各八大金剛明王；又於華院外四方面畫八大供養及四攝等使者，皆戴師子冠。是名畫像法，曼拏羅亦如是。」



