---
title: 四相
source: deerpark.app
---

**來源：陳義孝佛學常見辭彙**

<p>１．生相、住相、異相、滅相。生相即由無而有；住相即成長之形；異相即衰老變壞；滅相即最終滅亡。此生住異滅四相，遷流不息，此滅彼生，此生彼滅。２．我相、人相、眾生相、壽者相。見我人四相條。</p>

**來源：法相辭典**

<p>★瑜伽三卷八頁雲：雲何建立生、老、住、無常？謂于一切處，識相續中一切種子相續，俱行建立，由有緣力故。先未相續生法，今最初生，是名生有為相。即此變異性，名老有為相。此復二種：一、異性變異性，二、變性變異性。由有相似生故，立異性變異性。由有不相似生故，立變性變異性。即此生已，唯生剎那隨轉，故名住有為相。生剎那後，剎那不住，故名無常有為相。如是即約諸法分位差別，建立四相。</p><p>★二解成唯識論二卷一頁雲：復如何知諸有為相異色心等有實自性？契經說故。如契經說：有三有為之有為相，乃至廣說。此經不說異色心等有實自性，為證不成。非第六聲便表異體。色心之體，即色心故。非能相體，定異所相；勿堅相等，異地等故。若有為相，異所相體；無為相體，應異所相。又生等相若體俱有，應一切時齊興作用。若相違故，用不頓興，體亦相違，如何俱有。又住異滅，用不應俱，能相所相，體俱本有，用亦應然，無別性故；若謂彼用更待因緣，所待因緣應非本有。又執生等便為無用，所相恆有而生等合，應無為法亦有生等，彼此異因不可得故。又去來世，非現非常，應似空花，非實有性；生名為有，寧在未來，滅名為無，應非現在；滅若非無，生應非有；又滅違住，寧執同時；住不違生，何容異世。故彼所執進退非理。然有為法因緣力故，本無今有，暫有還無。表異無為，假立四相。本無今有，有位名生。生位暫停，即說為住。住別前後，復立異名。暫有還無，無時名滅。前三有故，同在現在。後一是無，故在過去。如何無法與有為相？表此後無，為相何失。生表有法先非有，滅表有法後是無。異表此法非凝然，住表此法暫有用。故此四相于有為法，雖俱名表，而表有異。此依剎那假立四相，一期分位亦得假立。初有名生，後無名滅，生已相似相續名住，即此相續轉變名異。是故四相皆是假立。</p><p>★三解如諸有為相中說。</p>

**來源：丁福保佛學大辭典**

<p>【名數】表彰有為法之事體者有四：一生相，起事物也。二住相，安事物也。三異相，衰事物也。四滅相，壞事物也。有此四相者為有為法。無此四相者為無為法。俱舍論五曰：「頌曰：相，謂諸有為生住異滅性。論曰：由此四種是有為相，法若有此，應是有為。與此相違是無為法。此於諸法能起名生，能安名住，能衰為異，能壞為滅。」小乘有部謂離所相之法，則有能相之別體，成實及大乘，謂此四相唯為有為法變異之差別，非有所相與能相之別體。因之有部之四相，為實法，成實及大乘之四相為假法。</p><p>【名數】生住異滅也。名四有為。見有為條。</p><p>參照：<a href="/dict/有為">有為</a></p>

**來源：佛光大辭典**

<p>(一)指顯示諸法生滅變遷之生、住、異、滅等四相。又作四有為、四有為相、四本相。屬心不相應行法。</p><p>(一)小乘說一切有部之說：據發智論卷二、大毗娑沙論卷三十八、卷三十九、俱舍論卷五等載，一切有為法均為無常，雖由于因緣力，從未來位生至現在位，然瞬間即滅，而成為過去位。此種成為過去位之現象，稱為落謝、謝滅。此生滅變遷之有為法，流轉于未來、現在、過去等三世中。</p><p>(1)生（梵jāti  ），又作生相，即有為法從未來位生至現在位。(2)住（梵sthiti  ），又作住相，即有為法安住于現在位。(3)異（梵anyathātva  ），又作異相，即有為法于現在位變異、衰損。(4)滅（梵anityatā  ），又作滅相，即有為法從現在位滅轉至過去位。然增一阿含經卷十二、出曜經卷一等，則僅說生、老、死等三有為相。</p><p>一切有為法皆具上記之四相，而此四相之自體亦為有為法，故須另有令其生、住、異、滅之法，即生生、住住、異異、滅滅四者，稱為隨相、小相。相對于此，生、住、異、滅則稱本相、大相。蓋有為法之生成，必須具有九法，即法之自體，及四本相、四隨相，此九法同時俱起，缺一不可。其中，四本相之作用，各涉于除本身外之八法；而四隨相之作用，則僅及于各個之本相一法，稱為八一有能、八一功能。此作用交互相續而永無差誤。</p><p>有部主張剎那生滅，故四相于一剎那間俱有，亦即六因、四緣之因緣和合時，當生起生相乃至滅相。然大毗婆沙論卷三十八，就上記之四相而稱為剎那有為相、細有為相、勝義諦有為相；反之，就一期相續有為相，稱為分位有為相、粗有為相、世俗諦有為相，即指人初生之生相、少壯之住相、諸根衰損之老相、死時之死相。又北本涅經卷十二，以生、老、病、死四苦，稱為一期四相、粗四相。﹝法華經卷一序品、順正理論卷十三、阿毗達磨顯宗記卷七﹞</p><p>(二)小乘經部之說：據大毗婆沙論卷三十八、卷三十九、俱舍論卷五等載，經部就諸法之相續而假立四相，故主張四相假立，否定有部之過未有體、四相實有說，並駁斥于生相之外，藉因緣而生起諸法之說，謂諸法之生起非僅藉因緣力。</p><p>(三)小乘其餘諸部之說：據大毗婆沙論卷三十八載，譬喻者謂四相假立；分別論者謂四相無為；法密部以生、住、異等前三相謂有為，以滅相謂無為；相似相續沙門謂色之四相為色，心之四相為心；正量部則以色法為一期相續，聲、香、味、觸等心、心所法為剎那生滅；法上部、賢冑部、犢子部、密林山部等說法與正量部相同，惟其內容不詳。﹝異部宗輪論、成唯識論卷七、成實論卷七不相應行品、二十唯識述記卷上、卷下﹞</p><p>(四)大乘法相宗之說：據瑜伽師地論卷四十六、卷五十一、卷八十八、成唯識論卷二等記載，法相宗亦主張‘四相假立，過未無體’。就剎那而言，有為法依因緣之力，由本無而今有，乃屬暫有還無者，為表示異于無為而假立四相。以本無今有，故稱有位為‘生’，暫停于生位即稱‘住’，住位前後之變異即稱‘異’，以暫有還無，故稱滅時為‘滅’。其中，生、住、異三者為‘有’，同屬現在；滅為‘無’，則屬過去。就一期分位而言，初有，稱為生；後無，稱為滅；已生而相似相續，稱為住；住之相續轉變，稱為異。又無論剎那或一期，皆以前三相為現在，滅相為過去，然有部主張未來有體，遂以生相為未來，滅相為現在。</p><p>(五)三論宗之說：僅立生、住、滅三相。謂萬物皆各有其有為相。﹝十二門論觀相門﹞</p><p>(六)大乘起信論卷中之說：為顯示始覺還滅之分齊，而將不覺流轉門之順序寄與四相。即于三細六粗之九相中，以業相寄與生相，以見相、境相、智相、相續相寄與住相，以執取相、計名字相寄與異相，以起業相寄與滅相，依此而顯示其粗細之相。</p><p>(七)釋摩訶衍論卷三之說：(1)生相，根本無明薰染本覺時所生起之獨力業相、獨力隨相、俱合動相等三種細相稱為生相。(2)住相，生相所具三相之住位稱為住相，有轉相、現相、智相、相續相等四種。(3)異相，次于住相而起，其行相稍鈍而生起我執，散動身、口之業，有執取相、計名字相。(4)滅相，次于異相而起，行相最粗，能造諸業而受苦果，有起業相、業系苦相。</p><p>此外，中觀學派則以不生不滅總破一切法，認為所謂生滅者，均系虛妄分別，為戲論之產物。（參閱‘有為’2445 ）</p><p>(二)對有為法之四種觀相。(一)自性相，觀有為法其自性之相，對境如翳，能見如星，識體如燈，皆瞬息幻滅。(二)著所住味相，對所依住之器世間味著之相，此為顛倒之見著于顛倒之境，故觀其如幻。(三)隨順過失相，隨順無常身、苦受等過失之相，故觀其畢竟如朝露、如水泡。(四)隨順出離相，觀過去、現在、未來三世無所有，如夢、如電、如雲，而隨順無我之出離道。﹝金剛般若論卷下、金剛經疏論纂卷下、金剛經纂要刊定記卷七﹞</p><p>(三)指鳩摩羅什譯金剛般若波羅蜜經所說，眾生對個體心身所錯執之四種相。又作四見、我人四相、識境四相。即：(一)我相，謂眾生于五蘊法中，妄計我、我所為實有。 (二)人相，謂眾生于五蘊法中，妄計我生于人道為人，而異于其餘諸道。(三)眾生相，謂眾生于五蘊法中，妄計我依色、受、想、行、識五蘊和合而生。(四)壽者相，謂眾生于五蘊法中，妄計我受一期（</p>
