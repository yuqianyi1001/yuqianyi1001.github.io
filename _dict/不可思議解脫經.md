---
title: 不可思議解脫經
source: deerpark.app
---
### 丁福保佛學大辭典

【經名】維摩經之異名。以此經明不可思議解脫之法門故也。經首曰：「維摩詰所說經，一名不可思議解脫。」

華嚴經之異名也。智度論三十三曰：「不可思議解脫經中廣說。」同一百曰：「又有不可思議解脫經十萬偈。」探玄記一曰：「良為此經所說之法皆一攝一切，無不悉是不思議解脫，故以為名。」華嚴經大疏鈔三曰：「四從法彰名，如智論釋囑累品名此經為不思議解脫經。」



