---
title: 福田
source: deerpark.app
---
### 佛光大辭典

梵語puṇya-Kṣetra，巴利語 puñña-kkhetta。謂可生福德之田；凡敬侍佛、僧、父母、悲苦者，即可得福德、功德，猶如農人耕田，能有收獲，故以田為喻，則佛、僧、父母、悲苦者，即稱為福田。據正法念處經卷十五、大方便佛報恩經卷三等載，佛為大福田、最勝福田，而父母為三界內之最勝福田。據優婆塞戒經卷三供養三寶品、像法決疑經、大智度論卷十二、華嚴經探玄記卷八等載，受恭敬之佛法僧等，稱為敬田（恭敬福田、功德福田）；受報答之父母及師長，稱為恩田（報恩福田）；受憐憫之貧者及病者，稱為悲田（憐愍福田、貧窮福田）。以上三者，合稱三福田。

又據大方便佛報恩經卷五載，有所求而為者，稱為有作福田，如父母、師長；無所求而為者，稱為無作福田，如諸佛、菩薩等。以上二者稱為二種福田。關于二種福田尚有中阿含卷三十福田經所說之學人田（修行中之聖者），與無學人田（得究極之聖者）；以及敬田與恩田，悲田與敬田等多種。另有阿毗曇甘露味論卷上布施持戒品所說之大德田（相當于敬田）、貧苦田（相當于悲田）、大德貧苦田等三種田。俱舍論卷十八則說趣田（畜生等）、苦田（貧者等）、恩田（父母等）、德田（佛等）等四種田。又智于菩薩戒義疏卷下列舉出佛田、聖人田、僧田、和尚田、阿^梨田、父田、母田、病田等八種田（八福田）。

依成實論卷一福田品之說，二十七賢聖斷盡貪、恚等諸煩惱，其心空而不起煩惱惡業，所得禪定皆清淨而永離諸煩惱，棄舍憂樂，又能斷除五種心縛，成就八種功德田，並以七定護持善心，滅盡七種漏，具足戒等七淨法，成就少欲知足等八功德，復以能度彼岸、精勤求度等，稱為福田。

又據首楞嚴三昧經卷下載，具足‘十法行’者稱為真實福田，即：(一)住于空、無相、無願之解脫門而不入法位，(二)見知四諦而不證道果，(三)行八解脫而不舍菩薩行，(四) 能起宿住、死生、漏盡等三種智證明而行于三界，(五)能現聲聞形色威儀而不隨音教從他求法，(六)現闢支佛形色威儀而以無礙辯才說法，(七)常在禪定而能現行一切諸行， (八)不離正道而現入邪道，(九)深貪染愛而離諸欲一切煩惱，(十)入于涅而生死不壞不舍。

由前述可知福田說有多種，然以佛及聖弟子為福田者為其根本，據此而稱阿羅漢為應供，其後即有三寶之敬田、貧窮者之悲田等名稱。我國向重敬、悲二田，多行供養惠施。依廣弘明集卷二十八啟福篇道宣之序言，今論福德乃以悲敬為始，悲則能哀矜苦趣之艱辛，欲願拔濟彼等出離；敬則知佛法難遇，能信仰弘布之。﹝雜阿含經卷三十五、長阿含卷六小緣經、小品般若經卷八、新華嚴經卷十三、四分律卷二、大智度論卷四、阿毗達磨藏顯宗論卷二十三、無量壽經義疏卷上（慧遠）、梵網經菩薩戒本疏卷五（法藏）、釋氏要覽卷中、法苑珠林卷二十一、卷三十三、翻譯名義集卷四﹞



### 法相辭典

★瑜伽八十三卷八頁雲：言福田者：攝受正見軌範淨圓滿德故。

★二解法蘊足論二卷十五頁雲：言福田者：如世尊告阿難陀言：我不見有諸天魔梵沙門婆羅門等天人眾中，堪受已惠施、善惠施，已供養、善供養，已祠祀、善祠祀，如我僧者。阿難當知；若于我僧，已惠施、善惠施，已供養、善供養，已祠祀、善祠祀；作少功勞。獲大果利。故名福田。



### 陳義孝佛學常見辭彙

田以生長為義，人若行善修慧，猶如農夫於田下種，能得福慧之報，故名福田。



### 丁福保佛學大辭典

【術語】田以生長為義，於應供養者供養之，則能受諸福報，猶如農夫播種於田畝，有秋收之利。故名福田。探玄記六曰：「生我福故名福田。」無量壽經淨影疏曰：「生世福善如田生物，故名福田。」



