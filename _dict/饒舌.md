---
title: 饒舌
source: deerpark.app
---

**來源：丁福保佛學大辭典**

<p>【術語】多言也。隋書曰：「齊時謠云：饒舌老母不得語。」吳越備史曰：「僧延壽告王曰：長耳和尚，定光佛應身也。王趣駕參禮，行修默然。但云延壽饒舌。」傳燈錄曰：「閭丘公牧台州，乞豐干一言。曰到任後謁文殊普賢，在國清寺執爨滌器者，寒山拾得是也。閭丘訪之，見二人，致拜。二人笑曰：豐干饒舌。」</p>
