---
title: 加行位
source: deerpark.app
---

### 陳義孝佛學常見辭彙

唯識宗所立五位之第二，即於十迴向之後，修四尋思觀，得暖、頂、忍、世第一之四善根位。



### 法相辭典

★成唯識論七卷二十頁雲：二、加行位。謂暖頂忍世第一法。近能引發根本位故。

★二解　成唯識論九卷五頁雲：次加行位，其相雲何？頌曰：現前立少物，謂是唯識性。以有所得故；非實住唯識。論曰：菩薩先于初無數劫，善備福德智慧資糧；順解脫分，既圓滿已；為入見道住唯識性；復修加行，伏除二取。謂暖、頂、忍、世第一法。此四總名順抉擇分。順趣真實抉擇分故。近見道故；立加行名。非前資糧無加行義。如彼卷五頁至七頁廣說。



### 三藏法數

謂四加行位菩薩，由得福智資糧，加功用行，而入見道，住真如性，是名加行位。（四加行者，煖、頂、忍、世第一也。見道即歡喜地菩薩位也。）

加行位者，其位有四：一、煖位。（如木鑽火，未見火出，先得煖相，以喻加行位人，未見智火，已得煖相。）二、頂位。（觀行轉明，如登山頂，悉皆明了。）三、忍位。（忍即忍可之義，謂於苦、集、滅、道，四諦之法忍可而樂修也。）四、世第一位。（於理雖未能證，而於世間最勝。）謂此四位加功用行，取證道果也。



### 丁福保佛學大辭典

【術語】唯識宗五位之第二。於十迴向之終，修四尋思四如寶之願，得煗，頂，忍，世第一法之四善根之位也。為入於見道，正通達於真理之方便加行分際，故名為加行位。即四道中之加行道也。唯識論九曰：「加行位，謂修大乘順決擇分。」又曰：「煗頂忍世第一法四，總名順決擇分。順趣真實決擇分故，近見道，故立加行名。非前資糧無加行義。」見四尋思觀條。

參照：<a href="/dict/四尋思觀">四尋思觀</a>



### 佛光大辭典

指加功力進修之位。為唯識宗所立五位之第二位。又作加行道、方便道。即在資糧位之第十回向之終，為住于真唯識性（即制伏能取、所取之分別，引發對唯識之真見），修習四尋思、四如實智所產生之暖、頂、忍、世第一法等四善根之位。乃入于見道，正通達于真理之方便加行。成唯識論卷九（大三一·四八中、四九上）：‘加行位，謂修大乘順決擇分。（中略）暖、頂、忍、世第一法，此四總名順決擇分。順趣真實決擇分故，近見道，故立加行名，非前資糧無加行義。’﹝俱舍論卷二十二、大乘阿毗達磨雜集論卷八、成唯識論述記卷九、百法問答鈔卷五、卷六﹞（參閱‘五位’1087、‘四尋思’1768）


