---
title: 揣食
source: deerpark.app
---

**來源：丁福保佛學大辭典**

<p>【術語】四食之一。又作團食。揣摶字通。以手握食為丸而食之也。是印度人之食法，指欲界中一切之食物。印度人手握飯與菜納之於口中也。新譯曰段食。分分段段而食之義。註維摩二曰：「生曰：凡欲界食，謂之揣食。揣食者，揣握食也。」同淨影疏二曰：「揣食者，即揣握之食也。」康熙字典曰：「漢書註，揣與摶通。摶，以手圜之也。禮曲禮，毋摶飯。疏，取飯作摶易得多。」義林章四食章解之曰：「段者分段，分分受之能持身命。舊言團者，可摶可握，立為團食。此義全非，團字非搏，非水飲等可摶團圓，云何名團？故應名段。」殆誤。梵Piṇḍapāta。</p>

**來源：佛光大辭典**

<p>梵語kavaḍiṃ-kārāhāra 或 kavalī-kārāhāra， 巴利語kabaliṅkārāhāra。四食之一。又作團食、段食、搏食、見取食。即以手握食為丸而食之。此為印度人之食法，亦指一切欲界之食物。蓋欲界之食物以香、味、觸三塵為體，因分分段段而食，以長養支持生命，故稱段食，即取分段而食之意。﹝俱舍論卷十、成唯識論卷四、大乘法苑義林章卷五﹞（參閱‘四食’1741）</p>
