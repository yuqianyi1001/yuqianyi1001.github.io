---
title: 首盧
source: deerpark.app
---

### 丁福保佛學大辭典

【雜語】Śloka，又作首盧迦，首盧柯，輸盧迦波，室路迦，室盧迦。總算經論文字之名也。三十二字名一首盧（首盧迦為韻文之名，謂一句三十二語為節者。算散文之經，亦依此算法，謂為三千頌十萬頌等）。玄應音義十七曰：「首盧，亦名室路迦；或言輸盧迦波，印度數經皆以三十二字為一輸盧迦；或名伽陀。」同二十五曰：「或云首盧迦，或言首盧柯，約凡夫作世間詠者也。此則圍陀論中之一數也。」瑜伽倫記五上曰：「若八字生是處中句，此即四句三十二字名室路迦。經論文章，多依此數。無問長行及偈頌，但滿三十二字，舊名首盧。」


