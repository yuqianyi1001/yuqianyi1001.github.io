---
title: 大仙
source: deerpark.app
---

### 丁福保佛學大辭典

【雜名】Maharṣi，行道而求長生之人名為仙，佛子為仙中之極尊，故稱為大仙。涅槃經稱佛為大仙，仁王經，稱緣覺為大仙，涅槃經二曰：「大仙入涅槃，佛日墜於地。」仁王經上曰：「大仙緣覺。」探玄記四曰：「涅槃中名佛，為大仙也。」祖庭事苑二曰：「漢明帝問摩騰法師：佛道中亦有仙號不？曰：仙者並修梵行多諸技術，是以為世所尚。佛初成道坐於菩提樹下，世人未識是佛，光明顯照。咸言摩訶大仙未曾有也！舍利弗目連等坐臥空中神化自在，各相讀言此是大仙弟子也！佛以隨機應現仙號生焉。」



### 佛光大辭典

梵語maharṣi。又作大仙。即佛之敬稱。行道求長生之人，稱為仙；聲聞、闢支佛、菩薩等亦稱為仙。佛為仙中之極尊，故稱大仙，或稱金仙。又凡已達到一切諸波羅蜜功德善根彼岸之人，皆稱為大仙。北本大般涅經卷二（大一二·三七五下）：‘大仙入涅，佛日墜于地。’雜阿含經卷三十六（大二·二六○中）：‘當知大仙人，乃復出于世，安慰諸天人，開眼離塵冥，示悟諸眾生，令覺一切苦。’依佛祖統紀卷四十六載，宋徽宗于宣和元年（1119）詔佛號為‘大覺金仙’，並服以天尊之衣。﹝中阿含經卷十九梵天請佛經、般若燈論卷十、佛所行贊卷三、佛祖歷代通載卷二十九、祖庭事苑卷二、類聚名物考卷二十五﹞（參閱‘大覺金仙’913）


