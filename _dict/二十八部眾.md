---
title: 二十八部眾
source: deerpark.app
---

### 丁福保佛學大辭典

【名數】千手觀音有孔雀王二十八部之大仙眾，二十八部者，一方有四部，四方上下之六方有二十四部，四維各有一部，通為二十八也。千手經曰：「我遣金色孔雀王二十八部大仙眾，常當擁護受持者。」金光明文句七曰：「孔雀王經云：一方有四部，六方則二十四部。四維各一部，合為二十八部。」參照千手觀音條。

參照：<a href="/dict/千手觀音">千手觀音</a>

毘沙門第四天王，各有二十八部之鬼神眾。金光明經三曰：「散脂鬼神大將及二十八部諸鬼神等，即從座起偏袒右肩，右膝著地。白佛言：（中略）隨是經典所流布處，我當與此二十八部大鬼神往至彼所，隱蔽其形，隨逐擁護是說法者。」最勝王經五曰：「我等四王與二十八部藥叉大將，並與無量百千藥，以淨天眼過於世人觀察擁護此贍部眾。」



### 佛光大辭典

全稱千手觀音二十八部眾。乃指千手觀音之眷屬，有善神、龍王、神母女等，彼各擁有五百眷屬，由于儀軌各異，名稱自亦不同。千手陀羅尼經（伽梵達摩譯）所舉二十八部眾如下：(一)密蹟金剛士烏芻君荼鴦俱屍，(二)八部力士賞迦羅，(三)摩醯那羅延，(四)金剛羅陀迦毗羅，(五)婆`娑樓羅，(六)滿善車缽真陀羅，(七)薩遮摩和羅，(八)鳩闌單吒半只羅，(九)畢婆伽羅王，(十)應德毗多薩和羅， (十一)梵摩三缽羅，(十二)五部淨居炎摩羅，(十三)釋王，(十四)大辯功德娑怛那， (十五)提頭賴吒王，(十六)神母女等大力眾，(十七)毗樓勒叉王，(十八)毗樓博叉毗沙門，(十九)金色孔雀王，(廿)二十八部大仙眾，(廿一)摩尼跋陀羅，(廿二)散支大將弗羅婆，(廿三)難陀跋難陀，(廿四)婆伽羅龍伊缽羅，(廿五)修羅幹闥婆，(廿六)迦樓緊那摩侯羅，(廿七)水火雷電神，(廿八)鳩荼王毗舍^。


