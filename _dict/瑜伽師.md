---
title: 瑜伽師
source: deerpark.app
---

**來源：法相辭典**

<p>★瑜伽釋八頁雲：三乘行者、由聞思等次第習行如是瑜伽，隨分滿足，展轉調化諸有情故；名瑜伽師。或諸如來、證瑜伽滿。隨其所應，持此瑜伽、調化一切聖弟子等，令其次第修正行故；名瑜伽師。</p>

**來源：丁福保佛學大辭典**

<p>【術語】觀行者之總名也。瑜伽為相應之義。相應有五義。見瑜伽條。其中多取第二行瑜伽之義，觀行即禪定相應之人，名為瑜伽師。又此名雖通於顯密二教。然多以名密教之觀行者。蓋總即別名也。唯識述記二本曰：「此言瑜伽，法相應稱，取與理相應。多說唯以禪定為相應，瑜伽之師即依士釋。師有瑜伽名瑜伽師，即有財釋。」圓覺大鈔七本曰：「瑜伽者，此云相應。此有五義，故不別翻。謂一與境，二與行，三與理，四與果，五與機相應也。雖有多說，今唯以禪定為相應也。師者即觀行人，是師之稱，如云禪師。」俱舍光記業品一曰：「瑜伽師，即觀行者異名也。」梵Yogācārya。</p><p>參照：<a href="/dict/瑜伽">瑜伽</a></p>
