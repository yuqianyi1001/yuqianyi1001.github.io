---
title: 持息念
source: deerpark.app
---

**來源：法相辭典**

<p>★如阿那波那念中說。</p><p>★二解　大毗婆沙論二十六卷十一頁雲：復次此持息念，由六因故；應知其相。一、數，二、隨，三、止，四、觀，五、轉，六、淨。數有五種。一、滿數，二、減數，三、增數，四、亂數，五、淨數。滿數者：謂從一數至十。減數者：謂于二等，數為一等。增數者：謂于一等，數為二等。亂數者：謂數過十。有餘師說：于入、謂出，于出、謂入。名為亂數。復有說者，數無次第，故名亂數。淨數者：于五入息，數為五入；于五出息，數為五出。問：為先數入息？為先數出息耶？答：先數入息，後數出息。以生時、息入，死時、息出故。又如是觀，身心安隱；非顛倒故。又如是觀，顯于生死先入後出；非顛倒故。隨者：系心隨息，從外入內。謂從口鼻，流至咽喉。復從咽喉、流至心胸。復從心胸、流至臍輪。如是展轉，乃至足指，心皆隨逐。心復隨息，從內出外。半麻、一麻，半麥、一麥，半指節、一指節，半指、一指，半[打-丁+桀]手、一[打-丁+桀]瘍手，半肘、一肘，半尋、一尋；乃至廣說。隨根勢力，息去近遠，心皆隨逐。止者：謂觀息風，初住口鼻，次住咽喉，次住心胸，次住臍輪；展轉乃至後住足指。隨息所止。心住觀之。有說：止者：住心觀息，遍住身中；如珠中縷。觀者：謂此息風，若至口鼻；能審觀察。若至咽喉；亦審觀察；如是展轉，乃至足指；亦審觀察。觀息風已；復作是念：此風聚中，有四大種。此四大種、生諸造色。此所造色，是心心所所依止處。如是行者，觀息為先，展轉遍能觀五取蘊。轉者：轉此入出息觀，起身念住；展轉乃至起法念住。淨者：從暖乃至無學。有說：四種順抉擇分，亦是轉攝。淨謂始從苦法智忍，乃至無學。有說：從四念住位，乃至金剛喻定，皆是轉攝。有煩惱故；未名為淨。盡智起後，方名為淨。復次此中數、作二事。一、能數入出息，二、能舍耽嗜依尋。隨作二事。一、能隨入出息，二、能舍出離依尋。止、作二事。一、能止住息，二、能住等持。觀、作二事。一、能觀入出息，二、能取心心所法相，無所遺漏。轉、作二事。一、能轉息觀。二、能入諦觀。有說：轉、作二事。一、能舍異生性，二、能得聖性。有說：轉、作二事。一、能舍煩惱，二、能淨智見。淨作二事。一、能觀聖諦，二、能入聖道。有說：淨、作二事。一、能舍煩惱，二、能淨智見。有說：淨、作二事。一、能證有餘依涅界，二、能證無餘依涅界。有餘師說：淨、作二事。一、能證現法樂住，二、能證二涅界。</p>

**來源：丁福保佛學大辭典**

<p>【術語】舊云數息，新云持息，五停心之一。俱舍論廿二曰：「阿那阿波那念，言阿那者謂持息入，是引外風令入身義。阿波那者謂持息出，是引內風令出身義。慧由念力觀此為境，故名阿那阿波那念，以慧為性。而說念者，念力持故。」梵Ānāpāna。</p>
