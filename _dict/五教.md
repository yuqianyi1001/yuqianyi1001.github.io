---
title: 五教
source: deerpark.app
---
### 佛光大辭典

教判之名。即詮判如來一代聖教為五類教旨。(一)華嚴三祖賢首所立，稱為賢首五教。即：(一)小乘教（愚法聲聞教），(二)大乘始教（權教），(三)大乘終教（實教），(四)頓教，(五)圓教。﹝華嚴五教章卷一、華嚴經探玄記卷一、華嚴經疏卷三﹞（參閱‘五教十宗’1146）

(二)唐代圭峰宗密所立，即：(一)人天教，乃說三世業報善惡因果之理，修四禪八定者。(二)小乘教，說我空之理，修無我之觀智，以斷貪等諸業，證得我空真如。(三)大乘法相教，相當于相始教。即說唯識所變之理，修唯識觀及六度四攝，並伏斷煩惱、所知二障，證二空真如。(四)大乘破相教，相當于空始教，說一切皆空之理，觀無業無報無修無證，以破諸法定相之執。(五)一乘顯性教，乃藉方便隱密，直指自心即是本覺之真性，離諸妄想執著，得于自身中，見如來廣大之智慧。﹝華嚴原人論、華嚴原人論發微錄卷中、禪源諸詮集都序卷上之二、圓覺經大疏卷上一﹞

(三)唐代波頗蜜多羅三藏所立，即：(一)四諦教，說四諦之法，悟真空涅之理，如阿含經。(二)無相教，說諸法皆空之法，以悟大乘法空之理，如般若經。(三)觀行教，說各種觀心行法，以明修因契果之理，如華嚴經。(四)安樂教，說常、樂、我、淨等四德及常住寂滅之理，令眾生得大安樂，如涅經。(五)守護教，即說守護正法等事，令眾生護持不失，如大集經。﹝華嚴經疏卷二、華嚴經疏鈔玄談卷五、大藏法數卷二十七、教乘法數卷十九、大明三藏法數卷二十一﹞



### 陳義孝佛學常見辭彙

見五教十宗條。



### 丁福保佛學大辭典

【術語】華嚴宗之教判也。有二種：

（一）始於杜順，成於賢首，是唯就出世間之一教判定之。一小乘教，二大乘始教，三大乘終教，四頓教，五圓教也。五教章冠註上一曰：「至相智儼大師，親承於杜順和尚，顯揚宗旨，弘傳一乘。搜玄、十玄、孔目、問答、章疏非一，約就五教廣立清範。（中略）賢首親於智儼造此五教。」同上三曰：「聖教萬差，要唯有五：一小乘教，二大乘始教，三終教，四頓教，五圓教。」小乘教於四部之阿含經、發智、婆娑論等，說灰身滅智之涅槃法者。大乘始教為大乘之初門，有相始教空始教二種。深密經、唯識論等，分別五性，建立依他之萬法者為相始教。般若經、三論等，說諸法皆空，顯無所得平等者，為空始教。此二教皆不開示一切眾生悉有佛性之義，故貶為始教。大乘終教於楞伽經起信論等說真如緣起之理，唱一切皆成佛者。頓教對於一類之頓機，不依言句，不設位次，以頓徹理性為教者。是既絕言句，故為別部之經。以楞伽經四，有鏡像頓現之譬；寶積經論一，有頓教修多羅之名而立之。如以維摩之默而顯不二，以達磨之心而印於心，為得此旨者。圓教於華嚴經法華經等，明圓融具德之一乘者。此分別教一乘同教一乘二種。華嚴經直開示圓融不思議之法門，遠異於彼之三乘教，故名別教一乘；法華經為開會二乘，其說相同於三乘教，故名同教一乘。圓教之名，八十華嚴經謂為圓滿修多羅。華嚴玄談五曰：「教類有五，即賢首所立，廣有別章，大同天台，但加頓教。」又曰：「不同前漸次位修行，不同於彼圓融具德，故立名頓，頓詮此理，故名頓教。天台所以不立者以四教中皆有一絕言故。今乃開者頓顯絕言為一類，離念機故，即順禪宗。」開此五教而為十宗。詳見宗條。

（二）為同宗圭峰所立，此統收世間出世間之二教：一、人天教，以持提謂經等五戒而生於人間，行十善而生於天上為教者。二、小乘教，如前。三、大乘法相教，前始教中之相始教也。四、大乘破相教，前始教中之空始教也。五、一乘顯性教，前終頓圓之三教也。見原人論。前法相破相之二教，別立聲緣菩之三乘，故為大乘，今為一佛乘，故曰一乘。

參照：<a href="/dict/宗">宗</a>



