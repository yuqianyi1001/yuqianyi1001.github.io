---
title: 一障者
source: deerpark.app
---

### 丁福保佛學大辭典

【術語】又名自性。喻本有之見修二惑，無始無明也。瑜祇經第七品曰：「時會中有一障者，不從空生，亦不從他方而來，忽然而現，諸菩薩各如醉人，不知所從來處。（中略）時障者忽然現身，作金剛薩埵形，於頂上現一金剛輪，足下現一金剛輪，兩手中各現一金剛輪，又於心上現一金剛輪，徧身於光照觸會中。」此五輪為心，左手，足下，右手，頂上。如其次第為中，東，南，西，北，之五方五部，以表五秘，即中央係金剛薩埵，四方即欲觸愛憎之四菩薩，障者作此五秘密，為表示無明即明之義。


