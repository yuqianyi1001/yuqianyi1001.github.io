---
title: 外學
source: deerpark.app
---
### 佛光大辭典

指佛學以外之教法、典籍等，或學習佛教以外之教法、典籍。佛教為降伏外道及知曉眾生之根機樂欲等，以利教化，故準許比丘學習外教之典籍及世間法。佛陀嘗言，自知明慧、多聞、強識，能摧伏外道者，方可學習外典；此等比丘可將一日分為三時，初、中兩時讀佛經，至晚時始習外典，以免受其不良影響。大宋僧史略卷上載，o洹寺中設有四韋陀院、書院等，凡大千界內所有不同文書皆匯集其中。此類書籍，佛陀皆允許明慧之比丘閱讀，然僅為方便攝伏外道，而不得歸依其教法。此外，佛教以外之宗派，亦稱為外學。﹝根本說一切有部毗奈耶雜事卷六、菩薩地持經卷五、釋氏要覽卷中﹞（參閱‘外典’1861）



### 丁福保佛學大辭典

【術語】學外教之典籍及世間法也。毘奈耶雜事六記舍利弗降伏撥無後世之外道，佛因聽比丘學外論。其文曰：「佛告諸苾芻，非一切處有舍利子，其相似者亦不可求，是故我聽諸苾芻學盧迦耶等諸外俗論。時諸苾芻聞佛世尊許學書論，遂無簡別，愚昧之類亦學外書。佛言：不應愚痴少慧不分明者令學外書，自知明慧多聞強識能摧外道者，方可學習。諸明慧者，鎮學外典，善品不修。佛言：不應如是常習外典。佛言：當作三時，每於兩時讀佛經，一時習外典。苾芻遂於年月分作三時。佛言：人命迅速剎那無定。不應年月分作三時，可於一日分為三分。苾芻朝習外典暮讀佛經。佛言：於日初分及以中後可讀佛經，待至晚時應披外典。苾芻即便暫時尋讀，不誦其文。尋還廢忘，佛言應誦。」僧史略上曰：「祇洹寺中有四韋陀院，外道以為宗極。又有書院，大千界內所有不同文書並集其中，佛俱許讀之，為伏外道，而不許依其見也。」



