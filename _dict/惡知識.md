---
title: 惡知識
source: deerpark.app
---
### 佛光大辭典

梵語pāpa-mitra。為‘善知識’之對稱。又作惡友、惡師、惡師友。即說惡法與邪法，使人陷于魔道之惡德者。法華經卷二譬喻品載，對舍離惡知識而親近善友之人，方可為其說法。又據北本大般涅經卷二十記載，菩薩摩訶薩于惡象等，其心並無怖懼，于惡知識則生畏懼之心。長阿含卷十一善生經舉出六惡友，即方便生欺（說種種欺詐）、好喜屏處（喜好隱秘之處所）、誘他家人（誘拐他家之人）、圖謀他物（謀取他人之財產）、財利自向（圖利自己）、好發他過（好指摘他人缺點）等；又舉出親惡友之四事，即飲酒時友、博戲時友、淫逸時友、歌舞時友。此外，日僧親鸞在愚禿鈔卷下，解釋善導觀經疏散善義中所舉二河譬喻中所說之惡友，謂惡友指雜毒虛假之人，即指妨害往生淨土門旨趣之異學、異見、別解、別行等之人。﹝維摩詰經卷上、屍迦羅越六方禮經﹞



### 陳義孝佛學常見辭彙

教我做惡事的壞師友。



### 丁福保佛學大辭典

【術語】為人所知之惡人。又曰惡師友。知識者乃為人所知之義，非己知事物之理之義也。法華經序品曰：「眾所知識，大阿羅漢等。」維摩經二肇註曰：「大士處世，猶日月昇天，有目之徒，莫不知識。」法華文句四上曰：「聞名為知，見形為識，見形為知，見心為識。」法華經義疏一曰：「知其內德，識其外形。又遠眾則知，近眾則識。」轉為師友之稱。八十華嚴經五十八曰：「遠善知識，近惡知識。」法華經譬喻品曰：「捨知識，親近善友。」涅槃經二十二曰：「菩薩於惡象等，心無怖懼，於惡知識生畏懼心。」



