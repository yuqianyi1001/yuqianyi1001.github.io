---
title: 文殊為釋迦脅侍
source: deerpark.app
---
### 丁福保佛學大辭典

【雜語】文殊與普賢為兩脅侍，文殊為左之侍者。淨名玄四曰：「文殊既是釋迦左面侍者，此土行最高。」釋門正統曰：「若以菩薩人輔，則文殊居左普賢居右。」是由勝劣之次第，故文殊為左（即上），普賢為右（即下）也，若依知行理智定慧等法門時則普賢當在左文殊當在右。以文殊司諸佛之智德，普賢司諸佛之定慧也。故一處以文殊彌勒為兩脅侍，以文殊置右彌勒置左。文殊師利法寶藏陀羅尼經曰：「於佛右邊畫文殊師利，如童子相貌，頂戴寶冠，於釋迦牟尼佛左邊畫彌勒菩薩。」



