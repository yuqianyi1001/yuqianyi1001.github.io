---
title: 藥王菩薩
source: deerpark.app
---

### 丁福保佛學大辭典

【菩薩】觀藥王藥上二菩薩經云：「過去久遠劫有佛，號琉璃光照如來，劫名正安穩，國名懸勝旛。彼佛涅槃後，於像法中有千比丘，發心修行。眾中有一比丘，曰日藏。聰明多智，為諸眾說大乘之平等大慧。眾中有一長者，名星宿光。聞大乘，心生歡喜。持訶黎勒果及諸雜藥，供養日藏比丘及諸眾。因發大菩提心。時星宿光之弟曰電光明，亦隨兄持諸良藥，供養日藏及諸眾，發大誓願。此時大眾讚嘆號兄為藥王，弟為藥上。是今藥王藥上二菩薩也。佛告彌勒：是藥王菩薩久修梵行，諸願巳滿，於未來世成佛，號淨眼如來。藥上菩薩亦次藥王作佛，號淨藏如來。」法華嘉祥疏二曰：「藥王者，過去世以藥救病，因以為名。」



### 佛光大辭典

藥王，梵名Bhaiṣajya -rāja ，音譯@逝舍羅惹。為施與良藥，救治眾生身、心兩種病苦之菩薩。為阿彌陀佛二十五菩薩之一。據觀藥王藥上二菩薩經載，過去無量無邊阿僧o劫，有佛號琉璃光照如來，其國名懸勝幡。彼佛涅後，于像法中，有日藏比丘，聰明多智，為大眾廣說大乘如來之無上清淨平等大慧。時眾中有星宿光長者，聞說大乘平等大慧，心生歡喜，以雪山之良藥，供養日藏比丘及眾僧，並發願以此功德回向無上菩提，若有眾生聞己名者，願其得滅除三種病苦。時長者之弟電光明，亦隨兄持諸醍醐良藥供養日藏及諸僧眾，亦發大菩提心，願得成佛。其時，大眾贊嘆星宿光長者為藥王，電光明為藥上，後即為藥王、藥上二位菩薩。同經並載此二菩薩久修梵行，諸願已滿，藥王菩薩于未來世成佛，號淨眼如來（梵Vimala -netra ）；藥上菩薩亦成佛，號淨藏如來（梵Vimala -garbha ）。

又法華經卷六藥王菩薩本事品載，過去無量恆河沙劫，有日月淨明德如來，其佛壽命為四萬二千劫。時有一菩薩，名‘一切眾生喜見菩薩’，修習苦行，精進經行，一心求佛，經一萬二千歲，證得‘現一切身色三昧’，乃服諸香，飲香油，燃自身供養佛一千二百年。命終後復化生于淨德王之家，受日月淨明德如來之付囑，于彼佛滅度後造八萬四千塔。其自身亦于七萬二千年間，燃臂供養其塔。或謂彼‘一切眾生喜見菩薩’即今之藥王菩薩。

另據法華經卷七妙莊嚴王本事品載，于過去無數劫，有雲雷音宿王華智佛，說法華經。時有國王名妙莊嚴（梵Śubha -vyūha ），夫人名淨德（梵Vimala -datta ），二子名淨藏、淨眼。其王邪見熾盛，信外道之法。夫人與二子乃共設種種方便，使王至宿王華智佛所，聽聞法華經，共得利益。淨藏、淨眼二人即今藥王、藥上二菩薩。

藥王菩薩之形像，一般為頂戴寶冠，左手握拳，置于腰部，右手屈臂，置放胸前，而以拇指、中指、無名指執持藥樹。三昧耶形為阿迦陀藥，或為蓮花。真言為‘（ oṃ）@逝舍羅惹耶（bhaiṣajya-rājaya，藥王）莎訶（svāhā）’，或‘曩莫三曼多沒馱南訖叉多羅閻劍莎訶。’﹝灌頂經卷十二、法華曼荼羅威儀形色法經、法華經文句卷十下、圖像抄卷五﹞


