---
title: 方便殺生
source: deerpark.app
---

### 丁福保佛學大辭典

【術語】謂大菩薩方便之殺生，生無量之福德也。探玄記十九曰：「梁論戒學中釋甚深云：菩薩由如是方便勝智行殺生等十事無染濁過失，生無量福德速得無上菩薩，要大菩薩堪行此事。此有二種：一實行，二變化。實行者，了知前人必應定作無間等業，無別方便令離此惡，唯可斷命使不作惡。又知此人若捨命已必生善道。又菩薩自念，我行殺業，必墮地獄為彼受苦。彼雖現受少輕苦惱，來世必受樂果報也。」



### 佛光大辭典

指大菩薩所行利益眾生之殺生。此等殺生無染濁之過失，反生無量福德，速得無上菩提。如菩薩了知某人必作無間等業，唯有殺之方能避免此惡，或知此人于舍命後必生善道；以此所為之殺生，即謂方便殺生。﹝華嚴經探玄記卷十九﹞


