---
title: 文殊捉劍迫佛
source: deerpark.app
---
### 丁福保佛學大辭典

【傳說】大寶積經一百五曰：「五百菩薩得宿命智，知多劫所作重罪。以憂悔故，不證無生法忍。時文殊知其念已，於大眾中偏袒右肩，手執利劍，直向世尊欲行逆害。佛言文殊汝勿害我，若必欲害，應善害，何以故？一切諸法如幻化，無我無人，為誰殺而受殃。是時諸菩薩知宿罪皆如幻化，得無生忍，異口同音說偈曰：文殊大智人，深達法源底。自手握利劍，馳逼如來身。如劍佛亦爾，一相無有二。無相無所生，是中云何殺？」



