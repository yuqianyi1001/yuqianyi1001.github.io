---
title: 佛頂光聚悉怛多般怛羅
source: deerpark.app
---

**來源：丁福保佛學大辭典**

<p>【真言】首楞嚴經所說大佛頂咒之名也。悉怛多般怛羅，譯曰白傘蓋。以譬大悲之光明徧覆法界。經七曰：「若有宿習不能滅除，汝教是人一心誦我佛頂光明摩訶薩怛多般怛羅無上神咒，斯是如來無見頂相無為心佛從頂發揮，坐寶蓮華所說心咒。」又曰：「佛頂光聚悉怛多般怛羅秘密伽陀微句出生十方一切諸佛，十方如來因此咒心得成無上正徧知覺。」</p>
