---
title: 招提
source: deerpark.app
---
### 佛光大辭典

梵語catur-diśa，巴利語catu-disa。音譯柘鬥提舍。又作招鬥提舍。意譯四方、四方僧、四方僧房。即指自四方來集之各方眾僧（即招提僧）均可止宿之客舍。故為僧團所共有之物，可供大眾共同使用者，即稱為招提僧物，或四方僧物。

據增一阿含經卷十四載，毗沙鬼以一山谷布施招提僧。高僧法顯傳載，營建四方僧房，以供給客僧。又翻譯名義集卷七載，北魏太武帝于始光元年（424）造立伽藍，稱為招提，世人遂以招提為寺院之別稱。

據玄應音義卷十六記載，梵語catur-diśa，音譯柘鬥提奢，略作柘提，一般皆以柘、招字形近似而訛作招提。另據續高僧傳卷二達摩笈多傳、慧琳音義卷二十六等載，亦有將招提二字之義解為：招，即招引；提，即提攜，此說更見謬誤。又據慧琳音義卷四十一載，制底（梵caitya  ），古稱支提、招提；此系誤將招提與制底混同，故其說亦謬。﹝悲華經卷八、五分律卷九、四分律行事鈔資持記卷下二、大宋僧史略卷上、釋氏要覽卷上﹞



### 陳義孝佛學常見辭彙

四方的意思，如四方之僧為招提僧，四方僧之施物為招提僧物，四方僧的住處為招提住處。魏太武造寺，以招提名之，由是招提便成為寺院的別名。



### 丁福保佛學大辭典

【術語】具名拓鬥提舍，梵音Caturdeśa，譯曰四方。謂四方之僧為招提僧，四方僧之施物為招提僧物，四方僧之住處為招提僧坊。魏太武造伽藍，以招提名之，招提二字，遂為寺院之異名。增一阿含經十四曰：「毘沙鬼白世尊曰：我今以此山谷施招提僧，唯願世尊為之受之。」悲華經八曰：「比丘比丘尼無慚無愧，或斷招提僧物，斷現前衣服飲食臥具醫藥。」玄應音義十六曰：「招提，譯云四方也。招，此言四。提，此言方。謂四方僧也。一云：招提者訛也，正言拓鬥提奢，此云四方。譯人去鬥去奢。拓，經誤作招。以拓招相似，遂有斯誤也。」涅槃經十一曰：「招提僧坊。」慧琳音義二十六曰：「招提僧坊，此云四方僧坊也。」名義集七曰：「後魏太武始光元年造伽藍，創立招提之名。」比丘尼鈔中上曰：「拓鬥提奢，隋云四方。但是僧處，舊拓提者訛略也。昔人去鬥除奢，拓復誤作招。以拓招兩字，形濫相似，致久來誤矣。」



