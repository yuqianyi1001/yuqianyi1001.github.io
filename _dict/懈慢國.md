---
title: 懈慢國
source: deerpark.app
---
### 佛光大辭典

懈慢之人所生之國。又稱懈慢界。據菩薩處胎經卷三載，懈慢國位于閻浮提洲之西方十二億那由陀，為至阿彌陀佛極樂國之中途，生于此國者，皆染著此土之快樂，而生懈怠x慢之心，不更前進生于阿彌陀佛國，故稱懈慢國。懷感于釋淨土群疑論卷四中，以此說配于善導所說之專雜二修，謂執心牢固之專修者，能往生于極樂國土；執心不牢固之雜修者，則生于懈慢國。其意以懈慢國為化土，凡疑惑佛智之不可思議，雜修自力之善根而願往生阿彌陀佛之國土者，即生于此。

日本淨土真宗主張願海有真假，故佛土亦隨之而有真土、化土之別，認為懈慢界為化土，系依阿彌陀佛第十九願（修諸功德願）而修諸功德者所生之處。﹝顯淨土教行證文類卷六、往生要集卷下末﹞



### 丁福保佛學大辭典

【界名】在閻浮提西方十二億那由陀，至極樂國之中途，生於此國者，染著其國土之快樂，而起懈怠憍慢之心，不更進而生於極樂，故謂為懈慢國。疑佛智不思議，雜修自力之善根，而願生於極樂者生之。菩薩處胎經二曰：「西方去此閻浮提十二億那由陀，有懈慢界。國土快樂，作倡伎樂，衣被服飾，香花莊嚴，七寶轉圍床。（中略）前後發意眾生，欲生阿彌陀佛國者，皆深染著懈慢國土，不能前進生阿彌陀佛國。億千萬眾，時有一人，能生阿彌陀佛國，何以故？皆由懈慢執心不牢固。」



