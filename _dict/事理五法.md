---
title: 事理五法
source: deerpark.app
---

**來源：丁福保佛學大辭典**

<p>【名數】一切事理之諸法，不過五種。小乘俱舍立之為心外之實法，大乘唯識，盡成於唯一之識體上者：一、心法，是識之自相也，唯識有眼等八種之心王，俱舍有唯一之心王。二、心所法，是與上之八識相應而起者。唯識有五十一，俱舍有四十六。三、色法，是上之心法與心所法所變也。唯識俱舍皆有十一種。四、不相應法，是假上之三法某部分之位而設者。唯識有二十四，俱舍有十四。五、無為法，上四法之實性也。唯識有六種，俱舍有三種。此中上四法為事，第五之無為為理。以知此五法盡一切之事理，不外乎唯識。唯識語七曰：「識自相故，識相應故，二所變故，三分位故，四實性故，如是諸法皆不離識，總立識名。」</p>
