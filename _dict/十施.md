---
title: 十施
source: deerpark.app
---
### 佛光大辭典

為菩薩所修習之十種施舍行。即：(一)修習施法，又作分減施。菩薩稟性仁慈，行好惠施，珍饌美味，不自貪著，惠施一切，其他諸物亦如是，所施之餘然後自食。(二)最後難施法，即菩薩竭盡自己所有之物、資生極要之物，施與眾生以饒益之，故又稱為竭盡施。(三)內施法，菩薩憐愍眾生老病疾苦，而舍身施彼眾生以濟其命。(四) 外施法，即王位福樂財寶等外報之施與，又稱外舍。(五)內外施法，王位為外，身使役為內；內外俱舍而施與之，稱為菩薩內外施法。(六)一切施法，謂一切恩愛會當別離，無所饒益，故菩薩應遠離貪愛行，悉舍一切，惠施眾生。(七)過去施，菩薩為化眾生，示現其身廣說道法，欲令眾生成就佛法，又復觀察過去諸法，十方推求都不可得，乃悉舍離過去諸法，是為菩薩修習過去施法。(八)未來施，謂菩薩聞未來世諸佛菩薩所行善根具足功德，不為生彼專修善根，亦不廢舍，但因彼境界教化眾生觀察真實，非有處所，非無處所，非內非外，若法非有，不可不舍。(九)現在施，聞現在之六欲天、色界、五淨居、二乘等之功德，如幻如化，眾生不知，故流轉惡道，菩薩乃廣為說法，令彼等遠離諸惡，成就佛法，修菩薩道，心無惑亂。(十)究竟施，菩薩具觀人身無有真實，無所有相，乃思棄舍此身，施彼眾生，以充滿其願，令一切眾生隨其所願，開悟示導，皆令成就清淨法身。﹝華嚴經大疏鈔卷二十一、華嚴經探玄記卷七﹞



### 丁福保佛學大辭典

【名數】見布施條。

參照：<a href="/dict/布施">布施</a>



