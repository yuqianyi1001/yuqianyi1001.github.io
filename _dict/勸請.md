---
title: 勸請
source: deerpark.app
---

### 三藏法數

勸請有二：一謂十方世界有佛將入涅槃者，勸請住世，利濟眾生。二謂十方世界有佛初成正覺者，勸請轉於法輪，度諸眾生。雖不面見諸佛而虔心勸請，以達歸敬之誠，是名勸請。

勸請有二：一者謂十方世界有佛將入涅槃者，勸請住世利濟眾生；二者謂十方世界有佛初成正覺者，勸請轉法輪度諸眾生。雖不面見諸佛，而虔心勸請，以達歸敬之誠，是為勸請。（梵語涅槃，華言滅度。）



### 丁福保佛學大辭典

【術語】轉法輪請佛住世等也。而密教之勸請有二種：一，法會之初，勸請梵天夜叉等，以拂魔障者。二，正勸請所祈禱之尊也。其勸請分四方為四種。各隨其修法之方角，而勸請其方面之善眾也。最勝王經三曰：「勸請諸佛轉大法輪。」十住毘婆沙論五曰：「我今頭面禮，勸請令久住。」廣弘明集三十四（淨經子）曰：「勸請者，慇懃之至意也。」



### 佛光大辭典

謂至誠請求佛菩薩來臨。據長阿含卷一大本經載，毗婆屍等過去七佛成道時，梵天嘗前往勸請三轉法輪。另于佛本行集經卷三十三梵天勸請品所載，釋尊成道時，梵天亦前來，以偈頌勸請佛陀轉法輪；佛于入涅時，諸弟子則勸請久住。

于合部金光明經卷二、十住毗婆沙論卷五等，勸請為四悔之一；于大乘三聚懺悔經、菩薩五懺法文等，勸請為五悔之一，與懺悔、隨喜、回向等共為修菩薩行之要項。至後世，于法會時，先用外儀勸請諸佛菩薩降臨道場，次自行發願。然各宗派之用語不同。另如寺院落成時，無實際開山者，乃拜請本師或有德之僧擔任開山，此稱勸請開山。﹝三卷本大般涅經卷上、賢愚經卷一、大毗盧遮那佛說要略念誦經、瑜伽師地論卷四十五、天台四教儀、往生禮贊偈﹞


