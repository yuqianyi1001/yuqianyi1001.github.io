---
title: 四華
source: deerpark.app
---

**來源：三藏法數**

<p>﹝出翻譯名義﹞ 〔一、分陀利〕，梵語分陀利，華言白蓮華。 〔二、優缽羅〕，梵語優缽羅，華言青蓮華。 〔三、缽特摩〕，梵語缽特摩，華言紅蓮華。 〔四、拘勿投〕，梵語拘勿投，亦云拘某陀，華言黃蓮華。</p><p>﹝出法華文句﹞ 〔一、曼陀羅華〕，梵語曼陀羅，華言適意，又云白華。 〔二、摩訶曼陀羅華〕，梵語摩訶，華言大，即大適意，亦云大白華。 〔三、曼殊沙華〕，梵語曼殊沙，華言柔軟，又云赤華。 〔四、摩訶曼殊沙華〕，梵語摩訶曼殊沙，華言大柔軟，亦云大赤華。</p>

**來源：丁福保佛學大辭典**

<p>【名數】一分陀利華，白蓮華也。二優鉢羅華，青蓮華也。三鉢特摩華，紅蓮華也。四拘勿投華，黃蓮華也。見蓮華條。</p><p>參照：<a href="/dict/蓮華">蓮華</a></p><p>一曼陀羅華，白蓮華也。二摩訶曼陀羅華，大白蓮華也。三曼殊沙華，赤蓮華也。四摩訶曼殊沙華，大赤蓮華也。見法華經序品。</p>

**來源：佛光大辭典**

<p>(一)指無量壽經卷上所說之優缽羅華、波頭摩華、俱勿頭華、分陀利華四種蓮華。氣香狀美，以極珍貴，故得以莊嚴淨土。又依其顏色則稱為青蓮華、紅蓮華、白蓮華、大白蓮華。</p><p>(二)即指生于天界之四種華，為顯示瑞兆之華。據法華經序品、法華經文句卷二下等載，即：(一)曼陀羅華（梵māndārava  ），又稱赤華。(二)摩訶曼陀羅華（梵mahā -māndārava ），又稱大赤華。(三)曼殊沙華（梵mañjūṣaka  ），又稱白華。(四)摩訶曼殊沙華（梵mahā -mañjūṣaka ），又稱大白華。然大明三藏法數卷十九，稱曼陀羅華為白華，曼殊沙華為赤華。四華為法華六瑞相中之第三，于佛入定時，自天上落下，故亦稱四種天華。一般將四華與六種震動合稱為四華六動。（參閱‘六瑞’1296）</p>
