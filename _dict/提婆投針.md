---
title: 提婆投針
source: deerpark.app
---
### 丁福保佛學大辭典

【故事】西域記十曰：「時提婆菩薩自執師子國（即錫蘭）來求論議，謂門者曰：為通謁。門者通於龍猛（即龍樹）龍猛知其名，盛滿鉢水命弟子曰：汝持此水示彼提婆。提婆見水，默而投針，弟子持鉢懷疑而返。龍猛曰：彼何辭？對曰：默無所說，但投針於水。龍猛曰：智人也，滿鉢之水，譬我智之周，彼投針遂極其底，是非常人，應速召進。提婆頗自負，期將大對抗，忽覩威顏，忘其所言，自引責，請受教，龍猛曰：遇斯俊彥，寫瓶有寄矣。」



