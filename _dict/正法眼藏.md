---
title: 正法眼藏
source: deerpark.app
---

### 陳義孝佛學常見辭彙

佛的心眼徹見正法，名正法眼，深廣而萬德含藏，叫做藏。正法眼藏，是禪宗用來稱其教外別傳的心印。



### 丁福保佛學大辭典

【術語】又曰清淨法眼。禪家以之為教外別傳之心印。釋氏稽古略一曰：「佛在靈鷲山中，大梵天王以金色波羅華持以獻佛。世尊拈華示眾，人天百萬悉皆罔攝，獨有迦葉，破顏微笑。世尊曰：吾有正法眼藏涅槃妙心，分付迦葉。」今以禪門之意解之，則是正為佛心之德名，此心徹見正法，故曰正法眼。深廣而萬德含藏，故曰藏。法華經所謂佛知見也。涅槃妙心，為佛心之本體。體寂滅，故曰涅槃。不可思量分別，故曰妙。法華所謂妙法也。但法華就客觀而謂為妙法。今就主觀而謂為妙心。對一類頓悟之機，使離言句之假名，直爾會得此佛心，謂之以心傳心。然世尊付囑迦葉以正法眼藏，雖為涅槃經之誠說，而拈華微笑之事，寶為禪門後輩之蛇足。其說基於慧炬之寶林傳，人天眼目，五燈會元已下與之雷同，惟為誇張其宗之具耳，隋唐之諸祖無言此事者。傳燈錄二曰：「說法住世四十九年，後告弟子摩訶迦葉，吾以清淨法眼涅槃妙心實相無相微妙正法將付於汝，並勅阿難副貳傳化無令斷絕。」又曰：「佛告諸大弟子，迦葉來時可令宣揚正法眼藏。」明教傳法正宗記所載亦同之。是正涅槃經二所謂：「爾時佛告諸比丘，我今所有無上正法悉以付囑摩訶迦葉，是迦葉者當為汝等作大依止」是也。然則謂為正法眼藏，謂為清淨法眼，皆總以名佛一代所說無上之正法也。況大悲經教品曰：「如來法付囑諸聖，以正法眼之名，且指滅後三藏結集曰結集法眼，豈限於所謂教外別傳之心印耶？」見拈花微笑條。

參照：<a href="/dict/拈花微笑">拈花微笑</a>

【書名】書名。有明徑山宗杲之正法眼藏。有日本道元禪師之永平正法眼藏。



### 佛光大辭典

(一)指禪宗嫡佛嫡祖于教外相傳之心印。又作清淨法眼。即依徹見真理之智慧眼（正法眼），透見萬德秘藏之法（藏），亦即佛內心之悟境；禪宗視為最深奧義之菩提，系由釋尊輾轉傳至達磨，以心傳心而由師父之心傳至弟子之心。

聯燈會要卷一載，世尊在靈山會上，拈花示眾，眾皆默然，唯迦葉破顏微笑。世尊道（d續一三六·二二一上）：‘吾有正法眼藏，涅妙心，實相無相，微妙法門，不立文字，教外別傳，付囑摩訶迦葉。’

其中，‘正法眼藏涅妙心’一語，略作正法妙心，亦意謂釋尊所體得甚深不可思議之真理，此大悟境界即幽玄微妙之佛心，非言教能表現或把握。又正法眼藏即法華經所謂之‘佛知見’，而涅妙心為佛心之本體，本體寂滅，故稱涅；不可思議分別，故稱妙；乃法華所說之妙法。故正法眼藏、清淨法眼等語，概指佛一代所說無上之正法。

正法眼藏之說，在隋唐時代未見傳載，至宋代始見于禪宗語錄，或系宋僧依北本涅經卷二所載（大一二·三七七下）：‘我今所有無上正法，悉以付囑摩訶迦葉’等語轉變而來。﹝景德傳燈錄卷一摩訶迦葉付法條、人天眼目卷五宗門雜錄拈華條、續傳燈錄卷二、五燈會元卷一、正法眼藏（道元）辨道話﹞

(二)凡六卷。宋代大慧宗杲（1089～1163）撰。收于d續藏第一一八冊。為古尊宿之機緣法語集，總計百餘篇，並附撰者之短評。宗杲于南宋紹興十一年（1141）因罪遷居衡陽，其間與諸方大德往來酬酢之法語，為侍者衝密慧然隨手抄錄，于紹興十七年編錄而成，尋即刊行。俗稱大慧正法眼藏。明萬歷四十四年（1616），普善庵沙門慧悅及居士春門徐弘澤等，附圓澄及李日華之序，另加宗杲之答張子韶侍郎書，而加以重刻。﹝禪籍志卷上﹞

(三)凡九十五卷。日本曹洞宗祖永平道元撰。收于大正藏第八十二冊。系道元于三十二歲至五十四歲，凡二十三年間，以日文匯編而成之法語集。所謂正法眼藏，本指佛陀一生所說之正法。道元所著之正法眼藏，則為佛教教義、經典、日常工夫、法門指示、公案剖析等編錄而成者，全書共分九十五篇，被譽為日人所作之最高哲學書。尤以‘有時’一篇，為道元經由坐禪與修觀所得，對時間與存在之體證，素被視為日本佛教思想最深奧之體現。其要旨謂，時間即是存在，一切存在（萬法）亦無非時間；時間既不相礙，物物之間亦不相礙；每一剎那即是時間之整體，每一剎那亦包含萬物萬象。本書為日本曹洞宗最重要之典籍。﹝正法眼藏隨聞記、禪學雜志第二十之五至十二、第二十二之一、二、第二十二之三、四、十一、十二、第二十三之二至四﹞


