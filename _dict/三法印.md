---
title: 三法印
source: deerpark.app
---

**來源：陳義孝佛學常見辭彙**

<p>諸行無常印、諸法無我印、涅槃寂靜印。諸行無常是說一切世間法無時不在生住異滅中，過去有的，現在起了變異，現在有的，將來終歸幻滅；諸法無我是說在一切有為無為的諸法中，無有我的實體；涅槃寂靜是說涅槃的境界，滅除一切生死的痛苦，無為安樂，故涅槃是寂靜的。凡符合此三原則的，便是佛正法，有如世間印信，用為証明，故名法印。</p>

**來源：三藏法數**

<p>﹝出法華玄義﹞ 釋論云：諸小乘經，若有無常、無我、涅槃三印，印定其說，即是佛說；若無此三法印印之，即是魔說。如世公文，得印可信，故名三法印。（梵語涅槃，華言滅度。） 〔一、無常印〕，謂世間生死及一切法，皆是無常。眾生不了，於無常法中執為常想，是故佛說無常，破其執常之倒，是名無常印。 〔二、無我印〕，謂世間生死及一切法，皆是因緣和合而有，虛假不實，本無有我。眾生不了，於一切法強立主宰，執之為我；是故佛說無我，破其著我之倒，是名無我印。 〔三、涅槃印〕，梵語涅槃，華言滅度。謂一切眾生不知生死是苦，而更起惑造業，流轉三界。是故佛說涅槃之法，令其出離生死之苦，而得寂滅之樂，是名涅槃印。（三界者，欲界、色界、無色界也。）</p>

**來源：丁福保佛學大辭典**

<p>【名數】一切之小乘經，以三法印印之，證其為佛說，大乘經以一實相印印之，證其為大乘之了義教。一、諸行無常印，行有遷流之義，謂有為法。言一切之有為法，念念生滅而無常也。是為諸行無常印。二、諸法無我印，行之名局於有為法，法之名。通於無為法。言一切有為無為諸法中無有我之實體。是諸法無我印也。三、涅槃寂靜印，言涅槃之法。滅一切生死之苦而為無為寂靜。是涅槃寂靜印也。智度論二十二曰：「佛法印有三種：一者一切有為法念念生滅皆無常，二者一切法無我，三者寂滅涅槃。（中略）摩訶衍中說諸法不生不滅，一相所謂無相。」玄義八曰：「釋論云：諸小乘經，若有無常無我涅槃三印，即是佛說，修之得道，無三法印即魔說。大乘經但有一法印，謂諸法實相，名了義經，能得大道，若無實相印，即是魔說。」</p>

**來源：佛光大辭典**

<p>可作為佛教特征之三種法門。即諸行無常、諸法無我、涅寂靜等三項根本佛法。此三項義理可用以印證各種說法之是否正確，故稱三法印。小乘經典若有此‘無常、無我、涅’三法印印定其說，即是佛說，否則即是魔說。此語未見于巴利語系經典。漢譯雜阿含經卷十則有類似之說法。(一)諸行無常（梵anityāḥ sarva -saṃskārāḥ ），又作一切行無常印、一切有為法無常印，略稱無常印。一切世間有為諸法概皆無常，眾生不能了知，反于無常中執常想，故佛說無常以破眾生之常執。(二)諸法無我（梵nirātmānaḥ sarva -dharmāḥ ），又作一切法無我印，略稱無我印。一切世間有為無為諸法概皆無我，眾生不能了知，而于一切法強立主宰，故佛說無我以破眾生之我執。(三)涅寂靜（梵śantaṃ nirvāṇam  ），又作涅寂滅印、寂滅涅印，略稱涅印。一切眾生不知生死之苦，而起惑造業，流轉三界，故佛說涅之法，以出離生死之苦，得寂滅涅。</p><p>以上，諸行無常唯明有為，涅寂靜唯明無為，諸法無我則通明有為無為。又三法印加‘一切行苦’，則稱四法印、四法本末、四憂檀那。此外，復加‘一切法空（一切現象虛幻不實）’，則為五法印。﹝菩薩地持經卷八、有部目得迦卷六、大智度論卷三十二、大毗婆沙論卷九、俱舍論光記卷一﹞</p>
