---
title: 六和敬
source: deerpark.app
---
### 佛光大辭典

指六種和同愛敬。又作六慰勞法、六可喜法、六和。即求菩提、修梵行之人須互相友愛、敬重之六種事；亦即大乘佛教所稱，菩薩與眾生有六種和同愛敬： (一)身和敬，指同禮拜等之身業和敬。(二)口和敬，指同贊詠等之口業和敬。(三)意和敬，指同信心等之意業和敬。(四)戒和敬，指同戒法之和敬。(五)見和敬，指同聖智之見解和敬。(六)利和敬，指同衣食等之利益和敬。又作行和敬、學和敬，即指同修行之和敬。或又作施和敬，即指同布施之行法和敬。又據大乘義章卷十二舉出：(一)身業同，(二)口業同，(三)意業同，(四)同戒，(五)同施，(六)同見等六者，稱為六和敬。另據祖庭事苑卷五列舉出‘六和’，即：(一)身和共住，(二)口和無諍，(三)意和同事，(四)戒和同修，(五)見和同解，(六)利和同均。

此外，據法界次第卷下之下記載，外同他善，稱為和；內自謙卑，稱為敬。菩薩與物共事，外則同物行善，內則常自謙卑，故稱和敬。六和敬又作：(一)同戒和敬，菩薩通達實相正理，知罪不可得，然為安立眾生于實相正理，故以方便善巧同持戒品，而無有乖諍；亦知眾生同此戒善，未來必得菩提大果，是以敬之如佛，故稱為同戒和敬。(二)同見和敬，菩薩通達實相正理，而能了知諸法本無所得，亦無所知見，然為安立眾生于實相正見，故以方便善巧同一切知見，而無有乖諍；亦知眾生因此知見，必得種智圓明，是以敬之如佛，故稱為同見和敬。(三)同行和敬，菩薩通達實相正行，而能了知無作無行，然為安立眾生于實相正行，故以方便善巧同修諸行，而無有乖諍；亦知眾生同此諸行，漸積功德，當成佛道，是以敬之如佛，故稱為同行和敬。(四)身慈和敬，菩薩住于無緣平等大慈，以修其身，常與眾生一切樂事，而無有乖諍；亦知眾生皆有佛性，未來必得金剛之身，是以敬之如佛，故稱為身慈和敬。(五)口慈和敬，菩薩以無緣平等大慈，以修其口，常與眾生說一切法，令其得樂，而無有乖諍；亦知眾生皆有佛性，未來必得無上清淨口業，是以敬之如佛，故稱為口慈和敬。(六)意慈和敬，菩薩住于無緣平等大慈，以修其意，常知眾生諸根性欲，與眾生樂，而無有乖諍；亦知眾生皆有佛性，未來必得心如佛心，是以敬之如佛，故稱為意慈和敬。﹝中阿含卷五十二週那經、增一阿含經卷二十九、仁王般若經卷下、四分律卷五十、大乘義章卷十二﹞



### 三藏法數

﹝出法界次第﹞ 和敬者，和同愛敬也。此六者，通名和敬。蓋外同他善，謂之和；內自謙卑，謂之敬。今稱僧為六和，蓋出於此。 〔一、同戒和敬〕，謂比丘通達實相正理，知罪不可得，為欲安立眾生於實相正理，以方便善巧，同持戒品，無有乖諍；亦知眾生同此戒善，未來必得菩提大果，是以敬之如佛，故名同戒和敬也。（梵語比丘，華言乞士。梵語菩提，華言道。） 〔二、同見和敬〕，謂比丘通達實相正理，而能了知諸法本無所得，亦無所知見，為欲安立眾生於實相正見，以方便善巧，同一切知見，無有乖諍；亦知眾生因此知見，必得種智圓明，是以敬之如佛，故名同見和敬也。（種智者，即一切種智也。） 〔三、同行和敬〕，謂比丘通達實相正行，而能了知無作無行，為欲安立眾生於實相正行，以方便善巧，同修諸行，無有乖諍；亦知眾生同此諸行，漸積功德，當成佛道，是以敬之如佛，故名同行和敬也。 〔四、身慈和敬〕，謂比丘住平等大慈，以修其身，常與眾生，一切樂事，無有乖諍；亦知眾生，悉有佛性，未來必得金剛之身，是以敬之如佛，故名身慈和敬也。（金剛者，言法性之身不可壞。） 〔五、口慈和敬〕，謂比丘住平等大慈，以修其口，常與眾生說一切法，令其得樂，無有乖諍；亦知眾生悉有佛性，未來必得上上清淨口業，是以敬之如佛，故名口慈和敬也。（上上，謂佛也。） 〔六、意慈和敬〕，謂比丘住平等大慈，以修其意，常知眾生諸根性欲，與眾生樂，無有乖諍；亦知眾生悉有佛性，未來必得心如佛心，是以敬之如佛，故名意慈和敬也。



### 陳義孝佛學常見辭彙

僧是和合的意義，而和合復具有二義，即理和與事和，理和是證擇滅，就是大家一同修證此共同選擇的寂滅的道理，事和共有六項，即所謂六和敬。一、身和同住，是身體的和平共處；二、口和無諍，是言語的不起爭論；三、意和同悅，是心意的共同欣悅；四、戒和同修，是戒律的共同遵守；五、見和同解，是見解的完全一致；六、利和同均，是利益的一體均霑。茲列表說明如下：####　六　　┌理　和──證擇滅##　和　─┤　　　　┌身口同住##　敬　　│　　　　│口和無諍##　　　　└事　和　│意和同悅##　　　　　　　　　│戒和同修##　　　　　　　　　│見和同解##　　　　　　　　　└利和同均##



### 丁福保佛學大辭典

【名數】僧以和合為義。和合有二義：一理和，同證滅理也，是在見道以上之聖者。二事和，此有六種，即六種敬具也。屬於見道以前之凡僧。一、身和敬，同禮拜等之身業也。二、口和敬，同讚詠等之口業也。三、意和敬，同信心等之意業也。四、戒和敬，同戒法也。五、見和敬，同空等之見解也。六、利和敬，同衣食等之利也。或名行和敬，同修行也。或名學和敬，與行和敬言別意同。或名施和敬，同布施之行法也。舊譯仁王經下曰：「住在佛家修六和敬，所謂三業、同戒、同見、同學。」本業瓔珞經上曰：「所謂六和敬：三業、同戒、同見、同行。」嘉祥仁王經疏下曰：「餘經以同利為六也。」法界次第下之下曰：「此六通名和敬者，外同他善，謂之為和。內自謙卑，名之為敬。（中略）一同戒和敬，二同見和敬，三同行和敬，四身慈和敬，五口慈和敬，六意慈和敬。」大乘義章十二曰：「六名是何？一身業同，二口業同，三意業同，四同戒，五同施，六同見。」行事鈔上一之四曰：「和者有六：戒見利三名體和，身口意三名相和。又初果已去名理和，所證同故內凡已還名事和，即六和也。」祖庭事苑五曰：「六和：一身和，共住。二口和，無諍。三意和，同事。四戒和，同修。五見和，同解。六利和，同均。」



