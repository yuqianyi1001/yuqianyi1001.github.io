---
title: 二教
source: deerpark.app
---

### 陳義孝佛學常見辭彙

１．顯教和密教。顯教是顯明易懂之教，如應身佛釋迦牟尼如來所說的一切大小乘教法是；密教是秘密難曉之教，如法身佛大日如來所宣示的一切內證真言教法是。２．漸教和頓教。漸教是由淺入深，逐漸使人覺悟的教法；頓教是直說究竟妙理，立刻就能使人覺悟的教法。３．律宗判如來一代時教，為化教與制教二類：化是化導眾生，凡諸經論中所示禪定智慧的法門，使人斷惑證真者，都是屬於化教類；制是制定戒律，如四分律、五分律、十誦律等，為佛所制的律儀，所以統眾防非者，都是屬於制教類。



### 三藏法數

﹝出華嚴孔目﹞ 〔一、化教通內外眾〕，謂如來一代施化之教，通被內眾受道弟子，及外眾在俗之人，皆令依之修行，出離生死之苦，故名化教通內外眾。 〔二、制教唯內眾〕，謂如來說諸律儀，專為禁制內眾受道弟子，令其如法受持，成就聖果，故名制教唯內眾。



### 丁福保佛學大辭典

【名數】一顯教，二密教。顯教之判，有天台真言之別。天台就釋迦佛之說法作法而立顯密二教。蓋以對一會大眾顯露說法，使彼此相知者為顯露教，此時更密對餘眾說法，使一會之人不能知之者為秘密教。如鹿園之會，八萬諸天得聞深法，故在我為顯露教者，於彼為秘密教。在彼為秘密教者，在我則顯露教也。法華玄義一曰：「如來於法得最自在，若智若機若時若處，三密四門無妨無礙。此座說頓，十方說漸、說不定；頓座不聞十方，十方不聞頓座。或十方說頓、說不定；此座說漸，各各不相知聞。於此是顯，於彼是密；或為一人說顯，或為多人說漸、說不定；或為一人說漸，為多人說漸，各各不相知，互為顯密。或一座嘿，十方說；十方嘿，一座說；或俱嘿，或俱說，各各不相知，互為顯密。」又真言所立之顯密二教，以釋迦佛所說之大小乘一切為顯教，大日如來所說之兩部大法為密教。釋迦佛為化身，化身之說法，各應所化之機而說之，其法顯露而淺略，故名顯教。大日為法身，法身為法樂，集自己眷屬說內證之境，其法秘奧而不可思議，故曰密教。顯密二教論上曰：「應化開說名曰顯教，言顯略逗機，法佛談話謂之密藏，言秘奧實說。」

一漸教，二頓教。有三義：一、就佛之化儀而分之。如來成道，直對大乘之菩薩，頓說大乘之法為頓教，從阿含已下至法華涅槃，對二乘之弟子，始說小乘終會大乘為漸教。齊朝隱士劉虬，淨影慧遠等，依此義立頓漸二教（見大乘義章一本，華巖玄談四）。天台之漸頓，亦依此意謂法華為漸圓教（彼宗謂之約部之頓漸）。法華玄義一曰：「若低頭、若小音、若散亂、若微善、皆成佛道，不令有人獨得滅度，皆以如來滅度而滅度之。具如今經，若約法被緣，名漸圓教。若約說次第，醒醐味相。」二、就機之漸頓而判之。對漸悟之機，初說小乘，後說大乘，因大由小起，為漸教，對頓機直說大乘，大不由小為頓教。隋之誕法師等，依此義而立二教（見五教章上二），天台亦依此意判觀經，謂之頓教。以觀經對凡夫之韋提希，直說大乘之圓教也。三、就法之偏圓而分漸頓，偏僻迂曲之方便教為漸教，除圓教外，其餘之諸教是也。直成佛之圓滿至極法為頓教，圓教是也（台家謂之約教之頓漸）。止觀三曰：「漸名次第，蒔淺由深，頓名頓足頓極，此亦無別意，還扶成偏圓，三教止觀悉皆漸，圓教止觀名之為頓。」

一、界內教，台家所立四教中藏通之二教，說凡夫出離解脫三界之教法，故謂之界內教。二、界外教，別圓二教說既出三界，出離解脫三界外方便土及實報土變易生死之教法，故謂之界外教。見七帖見聞三本，同七本。

一、半字教，悉曇章為生字之根本而未成字體，故曰半字，以譬不了義之小乘教。二、滿字教，毘伽羅論文字具足，故曰滿字，以喻了義究竟之大乘教。故半滿二教者，為大小二乘之異名。此說出於涅槃經，西晉曇無讖，依此義而立二教。涅槃經五曰：「如彼長者教半字已，次為演說毘伽羅論。我今亦爾，為諸弟子說於半字九部經已，次為演說毘伽羅論，所謂如來常存不變。」止觀三曰：「半者明九部法也，滿者明十二部法也。世傳涅槃常住，始復是滿，餘者悉半。菩提流支云：三藏是半，般若去皆滿。今明半滿之語，直是扶成大小。前已析體判大小，今亦以體析判半滿如前。」群疑論探要記十四曰：「小乘九部妙義未究，故名半字。大乘三部正理已顯，故名滿字。」大乘義章一曰：「聲聞藏法，狹劣名小，未窮名半。菩薩藏法，寬廣名大，圓極名滿。」

增長煩惱之言說為半字，增長善法之言語為滿字。涅槃經八曰：「半字義者，皆是煩惱言說之本，故名半字。滿字者，乃是一切善法言說之根本也。譬如世間為惡之者為半人，修善之者名為滿人。」

涅槃經之二教也。依台家之意，佛最後說涅槃經，有二意：一、因在世之弟子機根未熟，漏於法華之開會，故更說藏通別圓四教，使之歸入一乘圓常之妙理，以捃拾法華之殘類，故名法華曰大收教，涅槃曰捃收教。又謂之常住之涅槃，三悉檀（除對治）之涅槃。文句十曰：「今世五味，節節調伏，收羅結撮，歸會法華。譬如田家春生夏生，耕種耘治，秋收冬藏，一時穫刈。自法華已後，有得道者，如捃拾耳。」釋籤二曰：「法華開權如已破大陣，餘機至彼，如殘黨不難，故以法華為大收，涅槃為捃收。」四教儀曰：「說大涅槃有二義：一為未熟者，便說四教，具談佛性，令具真常入大涅槃，故名捃收教。」二、因末代之比丘，起惡見，佛入涅槃，則執無常，又或偏貴理性而廢戒律之事行，逐失法身常住之命，故佛以之對治末代之惡見，贖常住之命，謂之贖命涅盤，又曰對治無常涅槃。此贖命涅槃有單複二義。謂涅槃經唯說戒律，是單義，謂乘門與戒門共說是複義。依單義，則此經為扶律，律是贖常住之命之重寶也。若依複義則為乘及戒也。此涅槃經，扶律事談常，乘戒具足。故為贖常住之命之重寶。因之贖命涅槃，又曰扶律談常教。法華玄義十曰：「涅槃臨滅更扶，三藏誡約三乘，使末代鈍根不於佛法中起斷滅見，廣開常宗，破此顛倒令佛法久住。」釋籤二曰：「彼經部前後諸文扶律說常，若末代中諸惡比丘破戒，說如來無常，及讀誦外典，則並無乘戒，失常住命。賴由此經扶律說常，則乘戒具足，故號此經為贖常住命之重寶也。」

一、偏教，即偏僻之教，藏通別三教之所明是也。二、圓教，即圓滿之教，第四圓教之所明是也。止觀三曰：「偏名偏僻，圓名圓滿。」

一、權教，藏通別之三教，為實教權設而還廢者。二、實教，如來出世元意真實之教法，第四之圓教是也。止觀三曰：「權者是權謀，暫用還廢。實是實錄，究竟旨歸。（中略）一大事出世，元為圓頓一實止觀而施三觀止觀。」

一、世間教，可生三界善處之善法也。二、出世間教，出離生死之三乘教法也。大乘義章一曰：「聖教雖眾要唯有二：一是世間，二是出世，三有善法名為世間，三乘出道名出世間。」

一、了義教，大乘經所說，顯了盡深義者。二、不了義教，小乘所說，不盡顯了實義者。涅槃經六曰：「依了義經，不依不了義經。（中略）聲聞乘名不了義，無上大乘乃名了義。」

江南印法師敏法師等所判之一代教也。一、屈曲教，如法華涅槃等釋迦所說之經，逐於物機，屈曲正道而說者。二、平道教，如華嚴經盧舍那佛所說，隨於法性而說平等之法者。見五教章上。

一、化教，如來一代施化之教，通教內眾受道之弟子及外眾在俗之人，使皆依之修行而出離生死之苦者，如經藏之所明是也。二、制教，如來說諸戒律，專禁制內眾受道之弟子。使如法受持而成聖果者，如律藏之所明是也。見華嚴孔目章。



### 佛光大辭典

乃佛法之分類。系由教說之意義內容、實踐方法、說法形式、說教者（即教主）、受教對象之差異而分。其分類如下：(一)小乘教與大乘教。小乘教，指運載聲聞、緣覺之人至灰滅小果之人空、自利等教法。大乘教，指運載菩薩大人至涅大果之二空、二利等教法。

(二)半字教與滿字教。曇無讖所立。半字教，指義理未遍之聲聞藏。滿字教，指義理圓足之菩薩藏。

(三)生空教與法空教。生空教，指說人無我之教。法空教，指說人法二無我之教。　(四)頓教與漸教。頓教，指對直往之大機，一時宣說大乘。漸教，指約漸悟之機，次第由阿含至涅，經五時七階等。如齊朝劉虯、曇延之門人慧誕（于漸教中，不限定五時）等，皆持此等之說。

(五)三乘教與一乘教。隋代信行所立。三乘教，指區別聲聞、緣覺、菩薩等三乘，或初習小乘，後趣大乘之教。一乘教，指一佛乘之華嚴法門，或指直進之教。

(六)權教與實教。權教，指權假方便未了義之教。實教，指真實究竟了義之教。

(七)稱性本教與逐機末教。稱性本教，指華嚴別教一乘之法門。逐機末教，指由別教一乘流出者，即指三乘及小乘。

(八)有相大乘教與無相大乘教。有相大乘，指說菩薩十地功德行相之華嚴經、瓔珞經、大品般若經等。無相大乘，指說一切眾生即涅相之楞伽經、思益經等。

(九)化教與制教。化教，指經論所詮之定慧法門，即指大小乘經論。制教，即律教所詮之戒學法門，指四分律等。

(十)教禪二教。指不立文字之禪與由經論所立之一般佛教。

(十一)顯教與密教。即顯露之教與秘密之教。真言宗以自宗為密教，以其他宗派為顯教。

(十二)屈曲教與平道教。又作印師二教。乃唐初印法師所立。屈曲教，指釋迦佛所說之經，方便委屈，為順應眾生性質能力之教，如涅經等。平道教，指毗盧遮那佛所說之經。即隨順法性，自在而說之教，亦即說法性平等之理，如華嚴經。

(十三)釋迦經與盧舍那經。江南敏法師所立。釋迦經，指釋尊所說之經典，如涅經等屈曲教。盧舍那經，指盧舍那佛所說平等道教之經典，如華嚴經。

(十四)同教一乘與別教一乘。華嚴宗之教判。別教一乘，指全別于三乘教之華嚴一乘獨特之思想。同教一乘，指三乘與一乘共同之教義。

(十五)釋迦教與彌陀教。又作二尊教。釋迦教，即指要門；彌陀教，即指弘願。典出善導之觀經疏玄義分，其後成為日本淨土宗所重教義之一。

(十六)要門教與弘願教。日本淨土真宗所立。要門教，指定散自力之教。弘願教，指他力念佛之教。

(十七)相頓教與性頓教。日本淨土宗鎮西派所立。

又北週時，道安之二教論分為內教（救精神之教）與外教（救形體之教），以此比擬于佛教與儒教。此外，亦有指佛教與道教為二教者。﹝大乘法苑義林章卷一總料簡章、大方廣佛華嚴經疏卷一、四分律刪繁補闕行事鈔卷上一、華嚴玄談卷四、法華玄義卷十上、華嚴五教章卷一、華嚴經探玄記卷一﹞


