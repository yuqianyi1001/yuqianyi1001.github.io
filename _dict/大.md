---
title: 大
source: deerpark.app
---

**來源：陳義孝佛學常見辭彙**

<p>梵語摩訶，華譯為大，是自體寬廣、周遍包含、多、勝、妙、不可思議等的意思。</p>

**來源：法相辭典**

<p>★此數論師義。唯識述記四卷二十一頁雲：由我起思，受用境界，從自性先生大。大者、增長之義。自性相增，故名為大。或名覺，亦名想，名遍滿，名智，名慧。</p>

**來源：三藏法數**

<p>大即常體得名，常遍為義。謂曠兼無際，體不變易，豎窮三際，橫[一/旦]十方也。（三際者，即過去、現在、未來三世也。）</p>

**來源：丁福保佛學大辭典**

<p>【術語】梵語Mahā，摩訶、麼賀。自體寬廣之義，周徧包含之義，又多之義，勝之義，妙之義，不可思議之義。俱舍論一曰：「體寬廣故。」起信論義記上本曰：「包含為義。」法華玄義二曰：「大義有三大多勝。」玄義十曰：「即妙是大，即大是妙也。」止觀三曰：「大經云：大名不可思議也。」長水楞嚴義疏三下曰：「周徧含攝，體無不在，物無不且，非因待小當體受稱，故名為大。」</p>

**來源：佛光大辭典**

<p>(一)梵語mahā。音譯摩訶、麼賀，指自體寬廣、週遍含容。或指多、勝、妙、不可思議。首楞嚴義疏注經卷三之二（大三九·八六七上）：‘週遍含攝，體無不在，物無不是，非因待小，當體受稱，故名為大。’</p><p>(二)指元素。因其廣大造作，故稱為大。如地、水、火、風等‘四大’，或地、水、火、風、空等‘五大’均是。（參閱‘大種’878、‘五大’1056、‘四大’1649）</p><p>(三)泛指大乘之教。據十二門論觀因緣門載，六波羅蜜之道為諸佛所乘，能滅除眾生大苦，予以大利益事，亦能盡一切諸法之邊底，故稱為大。發大菩提心，解最上毗佛略經，修自利利他廣大行，精進苦行三大阿僧o劫，具足福智二莊嚴，遂得諸佛最大妙果，建立廣大之佛事，大乘之名，因之而立。﹝維摩詰所說經卷中、金七十論卷上﹞（參閱‘大乘’807）</p><p>(四)指大諦，梵語mahat，印度數論學派所立二十五諦之第二，為萬象變現最初之法。金七十論卷上（大五四·一二五○下）：‘自性先生大，大者或名覺，或名為想，或名遍滿，或名為智，或名為慧，是大即于智故，大得智名。’</p>
