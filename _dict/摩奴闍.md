---
title: 摩奴闍
source: deerpark.app
---

**來源：丁福保佛學大辭典**

<p>【雜語】Mānusa，又作Manuṣya，末奴沙，摩[少/(兔-、)]沙，摩[少/(兔-、)]賒，摩奴沙，摩努娑摩[少/(兔-、)]奢，摩奴曬，摩努史也。略曰摩[少/(兔-、)]。又曰摩拏赦，摩[少/(兔-、)]舍喃。譯曰人，意。玄應音義二十五曰：「末奴沙亦云摩[少/(兔-、)]沙，此云人。」法華文句四曰：「人者，胡言摩[少/(兔-、)]奢，此云意。」慧琳音義二十五曰：「摩奴沙，此云人，即人之總名也，或云摩奴娑。」梵語雜名曰：「人摩拏史也，娜羅。」又以名外道之邪計。女人眷屬論師之說，大自在天作八女人。第六名摩[少/(兔-、)]，摩[少/(兔-、)]生人。外道小乘涅槃論曰：「摩醯首羅作八女人，（中略）六名摩[少/(兔-、)]，摩[少/(兔-、)]生人。」大日經疏二曰：「經云摩奴闍者，智度翻為人，即是人執也。具譯當言人生，此是自在天外道部類，計人即從人生，故以為名。唐三藏云意生非也。末那是意，今云末奴。聲轉義別，誤耳。」大日經疏十六曰：「滿奴所生者，是一類外道見。滿奴是我，言一切似我而生也。」</p>
