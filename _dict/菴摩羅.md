---
title: 菴摩羅
source: deerpark.app
---

### 丁福保佛學大辭典

【植物】Āmra，一作菴羅，菴沒羅。果名。新稱阿末羅，阿摩洛迦，菴摩洛迦等。舊稱菴摩羅，阿摩勒，菴摩勒等。譯曰無垢清淨。謂如林檎。漢字之使用混亂。Āmra相當於菴羅，菴沒羅，Amara譯曰天果，Amala譯曰無垢，通用阿摩羅，菴摩羅等。漢名混用之而不分明。西域記八曰：「阿摩落迦。印度藥果之名也。」慧琳音義二十六曰：「阿摩勒果，此云無垢。涅槃經作呵梨勒，訛也。」維摩經弟子品肇註曰：「菴摩勒果，形似檳榔，食之除風冷。」有部毘那耶雜事一曰：「餘甘子，出廣州，堪沐髮，西方名菴摩洛迦果也。」梵語雜名九曰：「阿摩楞迦。」


