---
title: 鼻蟲
source: deerpark.app
---
### 佛光大辭典

為有關因果之傳說。據經律異相卷三十七清信士臨亡夫妻相愛生為婦鼻中蟲經載，有一清信士，持戒精進，與一沙門為道友。時清信士得病將死，其婦在旁甚悲，清信士因之益增愛戀，死後魂神即還入于婦鼻中，化生為蟲，婦啼哭不能自止。沙門往見婦人，婦人更加悲慟，不覺蟲自鼻涕墜地，婦羞慚而欲以腳踐之，沙門告以勿殺，並告知該蟲乃其夫婿所化生。沙門又告誡該蟲，本精進持戒，福應生天界見諸佛，然臨終作恩愛戀慕之想，遂致化生為蟲，即宜慚愧。該蟲聞而解意，便自克責，俄頃命終，得生天界。



### 丁福保佛學大辭典

【傳說】經律異相三十七引居士物故為婦鼻中蟲經曰：「有清信士持戒精進，有一沙門為道友。時清信士得病將死，其婦在傍大悲之，清信士增愛戀，死而魂神在婦鼻中為蟲。婦啼吠不能自止。沙門往見婦，蟲自鼻涕墜地。婦慚愧欲以腳蹈之。沙門告曰：勿殺，是汝夫婿化作此蟲。沙門為蟲說曰：卿精進持戒，福應生天見諸佛，但坐恩愛戀慕之想，生此蟲中，即宜慚愧。蟲聞而意解，便自剋責，俄命終即得生天。」



