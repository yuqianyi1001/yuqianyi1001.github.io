---
title: 種熟脫
source: deerpark.app
---

**來源：丁福保佛學大辭典**

<p>【術語】天台所說。依法華法門之意，究佛世尊化導始終之三益法相也：一種者，眾生最初蒙佛之善巧，下佛道之種也。二熟者，中間相值，以圓機之異方便，助顯第一義而成熟之也。三脫者，今日雨華動地，於法華之會座，以如來之滅度而滅度也。而三益涉於三世，有遠有近，由於其人。是一佛之教化，由於其佛而完全之意也。眾生或亘三世，或於一生，由於其下成菩提種之佛而得道成佛也。其可於法華會座成佛者，非限於其一生而得聞法，乃於過去世受釋迦佛之教化也。可為釋迦佛對於所謂久遠實成而起之教義。法華文句一曰：「四示相者，且約三段示因緣相：眾生久遠蒙佛善巧，令種佛道因緣，中間相值。更以異方便助顯第一義，而成熟之，今日雨華動地，以如來滅度而滅度之。復次，久遠為種，過去為熟，近世為脫，地涌等是也。復次，中間為種，四味為熟，王城為脫，今之開示悟入者也。復次，今世為種，次世為熟，後世為脫，未來得度者是也。」法華玄義二曰：「無謀之權，稱緣轉變，若遠若近，若種若熟若脫，皆為一榮故。」</p>

**來源：佛光大辭典**

<p>系下種、調熟、解脫之略稱。為佛化益眾生之三階段。下種，謂將成佛之種子播于眾生心中。調熟，謂傳播教法。解脫，謂從苦中脫離。天台宗認為自佛最初將成佛之種子播于眾生心中，以迄最後之開悟，可分為此三階段。又此三者皆是從佛處蒙受利益，故亦稱三益。下種即眾生與佛法最初之結緣，調熟即有成佛可能之種子逐漸成長至近于開悟，解脫即成佛種子全然成長，終得圓滿之悟果。</p><p>以種熟脫配于法華經化城喻品之內容，即謂聲聞、菩薩等大眾，往昔在大通智勝佛之會下聽聞法華經得信受領解，稱為下種；于大通智勝佛以後，漸志樂小法而深著五欲，如來深知眾生此性，遂設種種方便誘導之，稱為調熟；及至靈山會上更聞法華經而得當來成佛之記別，稱為解脫。</p><p>法華經玄義卷一上（大三三·六八四上）：‘巧為眾生作頓、漸、不定顯密種子，中間以頓漸五味調伏長養而成熟之，又以頓漸五味而度脫之；並脫、並熟、並種，番番不息，大勢威猛，三世益物。’</p><p>又俱舍論卷二十三以聲聞之三生得果配于種熟脫之三位。即于第一生起順解脫分，于第二生起順決擇分，于第三生入于聖位乃至得解脫；猶如下種、成苗、結實等三位之不同。﹝大毗婆沙論卷一七八、法華經文句卷一上、法華玄義釋簽卷一上﹞</p>
