---
title: 十三難十遮
source: deerpark.app
---
### 佛光大辭典

小乘之律法，授具足戒時，教授師為簡別受戒者之器或非器，而設有十三難與十遮，以詢問受戒者。略作遮難。又作遮道法、十三遮難。遮者非自性之惡，但以不適受具戒，故遮止不使受；難者為自性惡，畢竟非受具之器，亦不得受具戒。故比丘于受戒前，先有教授師依罪之輕重，次第向受者問此遮難之有無。細別遮罪，雖有十六種，然正向受者質問時，則合衣、缽為一，合父、母為一，合五病（癩、癰疽、白癩、幹h、癲狂）為一，而成十遮。即：(一)受戒人名字，(二)和尚名字，(三) 年滿二十，(四)衣缽具不，(五)父母聽不，(六)負債人，(七)奴，(八)官人，(九)丈夫，(十)五種病。十三難則為：(一)邊罪難，先受具足戒，後犯四重禁戒而舍戒，其後再來受者。(二)犯比丘尼，于白衣時犯淨戒之比丘尼者。(三)賊心入道，為利養活命，或為盜法而出家。 (四)破內外道，原為外道，來投佛法，受具竟，還復外道，再舍外道欲入內道者。(五)黃門，五種之不男。(六)殺父。(七)殺母。(八)殺阿羅漢。(九)破僧，破法輪身。然若為破羯磨僧，則非難。(十)出佛身血。以上五種（由(六)至(十)）為五逆罪人。(十一)非人難，八部之鬼神變化人形者。(十二)畜牲難，畜牲變為人者。(十三)二形難，兼具男女二根者。

比丘尼之遮難略異于比丘者，諸律所傳亦不盡相同，據四分比丘尼羯磨法所述，十三難中，第(二)犯淨行比丘；十遮中，第(五)父母夫主，第(七)婢，缺第(八)官人，第(九)丈夫作第(八)女人，第(十)之五種病作第(九)癩等，別加第(十)學戒清淨。﹝十誦律卷五十四、四分律刪繁補闕行事鈔卷上三、僧羯磨卷上、尼羯磨卷上﹞



### 丁福保佛學大辭典

【名數】依罪之輕重，次第遮難，細別遮罪，雖有十六種，然正向受者質問時，於十六遮中，合衣鉢為一，合父母為一，合五病為一，總合之為十遮。且初問十三難之重難，後問十遮之輕難也。見行事鈔上三。



