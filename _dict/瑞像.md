---
title: 瑞像
source: deerpark.app
---

### 丁福保佛學大辭典

【圖像】優填王始以栴檀作釋迦佛之形像，瑞相圓滿，故名瑞像。西域記五曰：「城內故宮中有大精舍，高六十餘尺，有刻檀佛像，上懸石蓋，鄔陀衍那王之所作也。靈相間起，神光時照，諸國君王恃力欲舉，雖多人數莫能轉移。遂圖供養，俱言得真，語其源迹，即此像也。初如來成正覺已，上昇天宮為母說法，三月不還。其王思慕願圖形像，乃請尊者沒特迦羅子，以神通力接工人上天宮，親觀妙相彫刻栴檀，如來自天宮還也。刻檀之像起迎世尊，世尊慰曰：教化勞耶？開導末世。」



### 佛光大辭典

諸佛菩薩之造像大多祥瑞圓滿，稱為瑞像。如大唐西域記卷五載，世尊成正覺後，上升忉利天宮為母說法，三月不還，優填王朝暮思慕，乃請尊者沒特伽羅子以神通力接工人上天宮，親睹世尊妙相，而以旃檀雕刻之，是為歷史上佛像雕刻之始。﹝增一阿含經卷二十八﹞


