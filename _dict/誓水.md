---
title: 誓水
source: deerpark.app
---

**來源：丁福保佛學大辭典**

<p>【雜語】又曰金剛水。真言行者受三昧耶戒時，為表誓約所飲之水名。大日經疏五曰：「又於別器調和香水，以鬱金龍腦旃檀等種種妙香，亦以真言加持，授與令飲少許，此名金剛水。以秘密加持故，乃至地獄重障皆悉除滅。內外俱淨，堪為法器也。阿闍梨言：此即名為誓水。亦順世諦猶如盟誓之法，令於一切眾聖前喢此香水自誓真心，要令不退大菩提心願也。」大疏演奧鈔十二曰：「今謂即事而真，自宗大旨也。而第六日是受戒日也，其戒體者即此誓水也。常途教淺深雖異，皆以幽邃玄理為戒體，而今作秘密加持戒香和鍐水令飲服受者。故尸羅戒體納得心中，甚深得益難思法門也。」又名五瓶所盛之灌頂水。以是為諸佛本誓之智水故也。</p>

**來源：佛光大辭典**

<p>又作金剛水（梵vajrodaka  ）、金剛誓水。為密教修行者灌頂受三摩耶戒時，為表不退菩提心之誓約所飲之淨香水。大日經疏卷五（大三九·六三○上）：‘又于別器調和香水，以鬱金、龍腦、旃檀等種種妙香亦以真言加持，授與令飲少許，此名金剛水。以秘密加持故，乃至地獄重障皆悉除滅，內外俱淨，堪為法器也。阿^梨言，此即名為誓水。亦順世諦，猶如盟誓之法，令于一切眾聖前噬此香水自誓其心，要令不退大菩提願也。’依七日作壇法行灌頂時，于第六日或第七日授三摩耶戒，飲此誓水。現今多于一日之中，晝授三摩耶戒，夜行灌頂，即于授戒終了時，阿^梨將齒木授予弟子，以佔其器量之後，授飲此水。此外，五瓶中所盛之灌頂水，為表示諸佛本誓之智水，故亦稱誓水。﹝三卷本大教王經卷下、金剛頂瑜伽中略出念誦經卷四、蕤湟□□砩稀□勇弈峒□□硭摹□筧站□柩蒞魯□硎□﹞</p>
