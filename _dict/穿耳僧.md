---
title: 穿耳僧
source: deerpark.app
---

### 丁福保佛學大辭典

【雜名】印度之僧，多繫耳環，謂之穿耳僧。風穴眾吼集指達磨為穿耳客。西域記七曰：「阿避陀羯刺拏僧伽藍，唐言不穿耳。（中略）昔大雪山北覩貨羅國有樂學沙門，二三同志禮誦餘閑，每相謂曰：妙理幽玄，非言談所究。聖迹明著，可足趾相尋。（中略）既至印度，寓諸伽藍，輕其邊鄙，莫之見舍。外迫風露，內累口腹。顏色憔悴，形容枯槁。時此國王出遊近郊，見諸客僧，怪而問曰：何方乞士，何所因來？耳既不穿，衣亦垢弊。（中略）王聞其說，用增悲感。即斯勝地建立伽藍。白[(畾/(冗-几+互))*毛]題書，為之制曰：我惟尊居世上，貴極人中，皆三寶之靈祐也。既為人王，受佛付囑。凡厥染衣，吾當惠濟。建斯伽藍，式招羈旅。自今已來，諸穿耳僧，我此伽藍不得止舍。」


