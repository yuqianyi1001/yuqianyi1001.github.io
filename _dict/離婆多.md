---
title: 離婆多
source: deerpark.app
---

**來源：丁福保佛學大辭典**

<p>【人名】Revata，又云梨婆多，離越，離曰。羅漢名。正云頡隸伐多。二十八宿中室宿之名。祈星而得之子也。或名假和合。彼遇二鬼爭屍，悟人身假和合之理而為出家得道之因緣也。法華文句二曰：「離婆多亦云離越，此翻星宿或室宿，或假和合。文殊問經云常作聲，父母從星辰乞子，既其感獲，因星作名。」玄應音義六曰：「離婆多，案文殊問經云：此譯云室星，則北方宿也。祠之得子，仍以名焉。正言頡隸伐多，經中作梨婆多，或作黎離多，訛也。即首楞嚴經中坐禪第一如離婆多者是也。頡音賢結切。」</p>

**來源：佛光大辭典**

<p>梵名Revata  。(一)又作離越多、隸婆哆、哩縛帝、離婆、離曰、離越，或頡離伐多、褐麗筏多。意譯常作聲、所供養、金、室星、適時。佛弟子之一，為舍利弗之弟。常坐禪入定，心無錯亂。因其父母祈離婆多星而得，故取此名。曾遭雨而止宿神祠，至深夜見有二鬼爭屍而食，乃思人身之虛幻。復詣佛所，聞人身由四大假和合之理，遂出家入道。後遊行陀婆國，遇寒雪，因無著革屣，腳為之凍傷；佛贊其少欲知足，爾後聽許于寒地得著富羅（短靴）或革屣等。﹝中阿含經卷八、增一阿含經卷三弟子品、佛本行集經卷四十七、五分律卷二十一、法華文句卷二、玄應音義卷六、卷二十二、慧琳音義卷八、卷二十三、卷二十六﹞</p><p>(二)又作梨婆多、釐波多。為阿難之弟子。年壽甚高。精通律法，曾居止僧伽賒（巴Saṅkassa  ）。約當釋尊入滅百年後，毗舍離國跋^子比丘（巴Vajjiputta  ）主張十事合法，耶舍長老（巴Yasa  ）即赴僧伽賒，請離婆多長老共赴毗舍離國，決議十事非法。﹝善見律毗婆沙卷一、四分律卷五十四、五分律卷三十、大唐西域記卷七﹞（參閱‘跋^子’5287）</p>
