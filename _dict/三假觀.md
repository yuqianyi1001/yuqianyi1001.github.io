---
title: 三假觀
source: deerpark.app
---

**來源：丁福保佛學大辭典**

<p>【名數】一、法假虛實觀，色陰之法是也。二、受假虛實觀，受想行識之四陰是也。三、名假虛實觀，法受之二是也。此三者自實無體，依他方有，故皆稱為假。虛實觀者，一虛一實，相形而不得稱，三者皆虛，凡夫謂為實，智者以為虛，實即為虛，故名虛實。是通教之意也。若依別教之意，則三假之中，各有三觀，法即虛，是空觀也。假即實，一色一香，莫非般若，是假觀也，觀之一字，是中觀也。空假是方便道，故不立觀之名，入於中道，故方獨稱為觀。受及名準此可解。說詳仁王經合疏上。</p>

**來源：佛光大辭典**

<p>為仁王般若波羅蜜經卷上序品所揭舉之三種假觀之名，天台宗乃進一步詮釋之，即：(一)法假虛實觀，為色陰之法。(二)受假虛實觀，為受、想、行、識之四陰。(三)名假虛實觀，為法、受二種。此三者自實無體，依他方有，故稱為假。又一虛一實，相形而不得稱，三者皆虛，凡夫謂為實，智者以為虛，實即虛，故稱虛實，此為通教之意。若依別教之意，則三假之中，各有三觀，法即虛，是空觀；假即實，是假觀；觀之一字，是為中觀。空假是方便道，故不立觀之名，入于中道，故獨稱為觀。受假及名假依此可解。若依圓教之意，三法即空即假即中，雙照雙亡。﹝仁王經合疏卷上﹞</p>
