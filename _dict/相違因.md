---
title: 相違因
source: deerpark.app
---

### 法相辭典

★瑜伽五卷十二頁雲：依障礙因依處，施設相違因。所以者何？由欲系法將得生，若障礙現前，便不得生。如欲系法，如是色無色系，及不系法，亦爾。如生，如是得，成，辦，用，亦爾。是故依障礙依處，施設相違因。

★二解　瑜伽三十八卷九頁雲：于所生法能障礙因，名相違因。無記中雲：霜雹災等諸障礙法，望彼滋稼，為相違因。雜染中雲：此雜染法相違因者：謂出世間種姓具足，值佛出世，演說正法，親近善士，聽聞正法，如理作意，法隨法行，及與一切菩提分法。清淨中雲：種姓不具足，不值佛出世，生諸無暇處，不親近善士，不聽聞正法，不如理作意，數習諸邪行；彼望清淨，為相違因。

★三解　成唯識論八卷二頁雲：十四、障礙依處。謂于生住成得事中，能障礙法。即依此處，立相違因。謂彼能違生等事故。



### 三藏法數

謂三界繫縛之法及不繫縛法，將得生時，若障礙現前，便不得生，是名相違因。



### 丁福保佛學大辭典

【術語】十因之一。為法將生而障礙之使不生者。



### 佛光大辭典

(一)為唯識宗所主張形成一切法的十因之一。指三界之諸法中，能障礙某一法之生、住、成、得等狀態，均為該法之相違因。（參閱‘十因’418）

(二)因明用語。因明三支作法中，因（理由）支所顯之過誤總括有十四種，其末四項即屬相違因之過。此四項為：法自相相違、法差別相違、有法自相相違、有法差別相違。蓋于因明論式中，因之成立，必須具備三種條件，即：(一)遍是宗法性，(二)同品定有性，(三)異品遍無性。上記四項過誤乃因僅具有‘遍是宗法性’，而缺乏後二性，既非同品定有，亦非異品遍無，而恰與‘正因’相反，故稱相違因。相違因不僅無法證明所欲證明之宗（命題），反而證明與其反對之宗，故相違因與正因相違之結果，反成相違宗之正因。（參閱‘四相違’1734）


