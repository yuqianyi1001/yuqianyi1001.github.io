---
title: 十世隔法異成門
source: deerpark.app
---
### 佛光大辭典

為華嚴宗十玄門之一。此門乃就時間而言，表示時間之圓融無礙，彰顯諸法皆為緣起一體，以破眾生執時間有遷流相不能于一念具足之疑。過去、現在、未來三世各含過、現、未三際，共為九世，九世諸法不出當前一念，前九世為別，一念為總，總別相合，故稱十世；十世區分，不相雜亂，稱為隔法；十世隔法相即相入，不失前後長短等差別相，稱為異成。時間本無始終，三世相因互攝，故一念即無量劫，無量劫即一念，如一夕之夢，翱翔百年，入時出時、入世出世，相融無礙，乃佛海印定中所表現之無礙相之一。又如智者大師于閱法華經時，入于法華三昧，于一念頃神遊靈山，參與千年前釋迦開講之法華盛會，聞佛說法，同時又與千年後之慧思禪師對語，傳為千古佳話。﹝華嚴經不思議法品、離世間品、普賢行品、華嚴五教章卷四、華嚴經探玄記卷一、華嚴經隨疏演義鈔卷十﹞（參閱‘十玄門’416）



### 三藏法數

謂三世各三為別，一念為總，故名十世。三世區分，不相雜亂，故云隔法。三世互在，遞相成立，乃稱異成。經云：菩薩有十種說三世。過去說過去，過去說現在，過去說未來；現在說過去，現在說平等，現在說未來；未來說過去，未來說現在，未來說無盡；又云無量無數劫，解之即一念。是也。（平等者，謂現在中現在，望前後過去未來得平等故也。無盡者，謂未來中未來，於未來際無有盡故也。）



### 丁福保佛學大辭典

【術語】十玄緣起之一。見玄門條。

參照：<a href="/dict/玄門">玄門</a>



