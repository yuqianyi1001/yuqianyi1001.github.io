---
title: 波斯匿
source: deerpark.app
---
### 陳義孝佛學常見辭彙

古印度舍衛國國王的名字。



### 丁福保佛學大辭典

【人名】舍衛國之王名，譯曰和悅，又曰月光，新稱鉢邏犀那時多Prasenajit，巴Pāsenādi，玄奘譯作勝軍，義淨譯曰勝光，梵授王之子也。與佛同日生。有部毘奈耶雜事所謂憍薩羅國王勝光王是也。王第二夫人曰末利（譯曰勝鬘，勝鬘經之勝鬘夫人，此王夫人之女也，母子名同），本為劫比羅城（迦毘羅之城也）婢女，以歸佛之福力為王聘為夫人，生一子，名惡生Virñḍhaka，有逆害自立之心，長行大臣諫止之，後王將長行大臣至佛所聽法，久不出，長行意變，竊引車馬還城，策立惡生太子為王，驅逐大王之二夫人行雨勝鬘。二夫人詣王所，中途遇王白事，王便令勝鬘還城，自與行雨共向王舍城，城外有一園林，王停此，令行雨報未生怨王（阿闍世王）。未生怨王聞之大喜，嚴駕自出迎之。時勝光王久不得食，乞於園主，得蘿菔五顆食之，往水邊過量飲之，因成霍亂，遂仆死。未生怨王後來厚葬之（見有部毘奈耶雜事八）。仁王經上曰：「舍衛國主波斯匿王，名曰月光。」西域記六曰：「如來在世之時，鉢羅犀那恃多王，唐言勝軍。舊曰波斯匿，訛略也。」毘奈耶雜事二十曰：「室羅伐城（即舍衛國，又曰憍薩羅國），王名梵授。（中略）其梵授王告人曰：我子生時，光明殊勝，普照世間，應與我子名曰勝光。」勝鬘經寶窟上本曰：「波斯匿王者，此翻為和悅。以其情用弘和，故云和悅。又以德接民，能令萬姓和悅。又翻為月光。如仁王經云月光王。有人言：波斯匿王與佛同日生，佛號日光，國人言：佛既號日光，當號大王為月光也，因國人稱為月光。若依父母所立名者，字為勝軍。以其鬥戰無敵不勝，故云勝軍。」

參照：<a href="/dict/佛">佛</a>

參照：<a href="/dict/佛">佛</a>



