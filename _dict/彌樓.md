---
title: 彌樓
source: deerpark.app
---

**來源：丁福保佛學大辭典**

<p>【地名】山名。譯曰高山，光山。或謂與須彌山一體。或謂為別體。依法華經則為別山也。法華嘉祥疏十一曰：「彌樓山此云高山，又云光山。」慧琳音義十五曰：「彌樓山即須彌樓山也，皆梵語訛轉也，唐云妙高山，或云妙光山。」大部補註十曰：「有人謂彌樓，此云光明山，即七金山也，金色光明故云耳。若準第一義法勝經云：須彌樓山，則彌樓山是須彌山也。如新俱舍云蘇迷盧山，舊譯俱舍，其須彌山亦云彌據山，是則梵音有楚夏耳。若據今文（法華經）下句自云須彌鐵園，是則彌樓須彌有異。」以同一為正。</p>
