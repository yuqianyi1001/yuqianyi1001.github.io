---
title: 舍利會
source: deerpark.app
---

**來源：丁福保佛學大辭典**

<p>【行事】又曰舍利講，舍利報恩講。供養佛舍利之法會也。</p>

**來源：佛光大辭典**

<p>全稱舍利供養會。即供養佛舍利，贊嘆其功德之法會。又稱舍利懺法。印度自古即崇敬舍利並行供養。據長阿含卷四遊行經載，佛陀涅後，大眾以香花、伎樂等供養其全身舍利。又大品般若經卷十法稱品、大悲經卷二舍利品等載有供養佛舍利之諸功德，如得受天上、人中之福樂，得涅之果等。</p><p>廣弘明集卷十七、法苑珠林卷四十述及我國唐代以前，造舍利塔、行供養之事，如唐顯慶五年 （660）以後，屢次迎請岐陽法門寺之佛舍利入禁中供養。其後，歷代皆有供養舍利之舉，至清代，繼僧撰舍利懺法一卷、弘贊撰禮舍利塔儀式一卷傳世。</p><p>在日本，初有司馬達等感得舍利之事，繼有鑑真、空海、圓行、圓仁等請來佛舍利，于唐招提寺、東寺、延歷寺、法隆寺、藥師寺、中尊寺等依年例而行舍利供養，稱為舍利會、舍利講，或舍利報恩會；于真言宗則為涅講、羅漢講、遺蹟講、舍利講等四座講式之一。﹝蓮華面經卷上、分別善惡報應經卷下、大智度論卷五十九、興禪護國論卷三、今昔物語卷十二﹞</p>
