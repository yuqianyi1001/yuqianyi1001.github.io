---
title: 大梅
source: deerpark.app
---
### 佛光大辭典

即浙江鄞縣大梅山。位于鄞縣東南四十公裡，以山上有大梅樹，故名大梅。唐貞元十二年（796），馬祖之法嗣法常，自天台山來此棲隱，故後世稱之為大梅法常。（參閱‘法常’3384）



### 丁福保佛學大辭典

【人名】馬祖大寂禪師法副明州大梅山之法常，初參大寂，問如何是佛？大寂云：即心是佛。師即大悟。唐貞元中居天台山，餘姚南七十里，梅子真舊隱居。大寂聞師住山，乃使一僧來問：和尚見馬師得什麼住於此山？師云：馬師向我教即心是佛，我即向這裏住。僧云：馬師近日佛法又別。師云：作摩生別？僧云：近日又道非心非佛。師云：這老漢惑亂人未有了日，任汝非心非佛，我祇管即心即佛。其僧迴，舉似馬祖。祖云：大眾，梅子熟也。自此學者漸臻，師之道彌顯。某年寂，壽八十八。傳燈錄七呼為梅子。



