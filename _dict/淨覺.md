---
title: 淨覺
source: deerpark.app
---
### 佛光大辭典

(一)為佛之異稱。心體無污染稱為淨，對境不迷稱為覺。佛，梵名Buddha  ，意譯為覺；佛之體清淨本然，故一般以淨覺為佛之異稱。

(二)（683～750?）唐代禪僧。俗姓韋，為唐中宗庶人之弟。雖受恩澤預將為侯，卻遁而乞食，入太行山剃發受具足戒，居某禪師之舊蘭若，猛虎舐足、毒蛇燻體，或山神獻果、天女散花，亦未嘗喜懼。曾師事北宗禪之神秀，神秀示寂後，聞東京有玄賾者，即隨從親受指導，律儀週密，深解經典。爾後于太行山靈泉谷撰楞伽師資記，復住長安大安國寺。入寂後，荼毗于少陵原赤谷蘭若。王維撰有大唐大安國寺故大德淨覺師塔銘（收于全唐文卷三二七）。師致力于闡明北宗禪之祖統，著有注般若心經，入室弟子u七十名。﹝楞伽師資記序（胡適，收于校刊唐寫本楞伽師資記）、禪宗史研究（宇井伯壽）﹞

(三)（992～1064）北宋天台學僧。川（浙江吳興縣）人，俗姓姜。名仁岳。字寂靜。自號潛夫，賜號‘淨覺’。曾師事四明知禮十餘年，究其蘊奧，及至山家山外論諍漸激烈，師扶助知禮對抗山外之徒，出力甚多。後因疾，宴坐靜室，恍若夢覺，悟從來所學之非，遂投遵式門下，與知禮相辯論，自成一派，世稱雜傳派或後山外派之泰鬥。住持昭慶寺及石壁、靈芝、慧安、清修諸寺，又主永嘉之淨社十年，大弘法化，後還鄉住祥符寺。晚年專意淨業，燃三指供養佛，嚴守戒範。治平元年安坐示寂，世壽七十三。著有大論節文十二卷、楞嚴集解十卷、楞嚴文句燻聞記五卷、楞嚴文句發軫鈔二卷、彌陀經疏、彌陀經疏指歸、金剛般若經疏、十諫書、雜錄名義等凡五十五卷。﹝佛祖統紀卷二十一、釋門正統卷五﹞



### 丁福保佛學大辭典

【術語】清淨之覺悟也。圓覺經曰：「以淨覺心取靜為行。」

【人名】名仁岳，自號潛夫。淨覺是勅賜號也。初從四明法智學，後背師成一家，世謂之為山外派之泰斗。所著有楞嚴會解十卷，熏聞記五卷，楞嚴文句三卷，金剛般若經疏二卷，發軫鈔五卷，彌陀經疏二卷，指歸記二卷，十不二門文心解二卷，雜錄名義十二卷，義學雜編六卷等。見佛祖統紀二十一。

【雜名】魏書曰：「浮屠正號曰佛施，佛施與浮圖聲相近，皆西方言。其來轉為二音，華言譯之，則謂淨覺。」



