---
title: 正智
source: deerpark.app
---

### 法相辭典

★瑜伽七十二卷五頁雲：何等為正智？謂略有二種。一、唯出世間正智。、二世間出世間正智。何等名為唯出世間正智？謂由此故；聲聞、獨覺、諸菩薩等，通達真如。又由此故；彼諸菩薩、于五明處，善修方便。多住如是一切遍行真如智故；速證圓滿所知障淨。何等名為世間出世間正智？謂聲聞、獨覺、以初正智、通達真如已；由此後所得世間出世間正智，于諸安立諦中，令心厭怖三界過患；愛味三界寂靜。又由多分安住此故；速證圓滿煩惱障淨。又即此智未曾得義，名出世間。緣言說相為境界義，亦名世間。是故說為世間出世間。世尊依此，密意說如是言：我說有世間智，有出世間智，有世間出世間智。若分別所攝智，唯名為世間。初正智所攝智，唯名出世間。第二正智所攝智，通名世間出世間。

★二解　顯揚六卷一頁雲：正智者：略有二種。一、唯出世間。二、世間出世間。唯出世間正智者：謂由正智、聲聞獨覺諸菩薩等，通達真如。又諸菩薩、以世出世智，于五明處精勤學時，由遍滿真如智，多現在前故；速疾證得所知障淨。世間出世間正智者：謂諸聲聞及獨覺等，初通達真如已；由初一向出世間正智力後所得世間出世間正智故；于諸安立諦中，起厭怖三界心，及愛味三界寂靜處。又由彼正智多現在前故；速疾證得煩惱障淨。

★三解　大毗婆沙論九十七卷十八頁雲：雲何正智？答：五識相應善慧，及無漏忍所不攝意識相應善慧。此有二種。一、有漏。即世俗正見。二、無漏。即學無學八智。



**來源：三藏法數**

正智者，如來明了正見之智也。謂了前諸法如幻如化，非斷非常，超過一切凡夫小乘偏邪異見，是為正智也。



### 丁福保佛學大辭典

【術語】與聖智同。正了法之如何之智也。往生論註下曰：「正者聖智也，如法相而知，故稱為正智。」大乘義章三曰：「言正智者，了法緣起無有自性，離妄分別契如照真，名為正智。」

參照：<a href="/dict/聖智">聖智</a>



### 佛光大辭典

梵語samyag-jñāna，巴利語sammā-ñāṇa。(一)指契于正理之智慧，為‘邪智’之對稱。即離凡夫外道之邪執分別及二乘人之偏執，契于中道妙理者。在因明中，則指真現量與真比量，系梵語jñāna 之意譯。據因明入正理論載，即如實量知諸法的自性差別之智，為離染緣以到達涅之智慧。﹝大智度論卷三、因明入正理論疏卷下、往生論注卷下（曇鸞）﹞

(二)指無學位所成就之無漏盡智及無生智。系無學十支之一。俱舍論卷二十五（大二九·一三三下）：‘正脫正智其體是何？頌曰：“學有餘縛故，無正脫智支，解脫為無為，謂勝解惑滅，有為無學支，即二解脫蘊，正智如覺說，謂盡無生智。”’此正智即以盡智、無生智為體，唯無學位能成就之。就見與智之寬狹而言，據大毗婆沙論卷九十七所說，于有漏及無漏之十智中，盡智與無生智屬無漏智，其餘之世俗智、法智、類智等八智皆攝于無漏正見。成實論卷十六見智品則謂，正見與正智一體而無差別。﹝中阿含卷四十七‘五支物主經’、大毗婆沙論卷九十四、順正理論卷七十三、俱舍論光記卷二十五﹞

(三)三乘人所修之無漏根本智及後得智。據瑜伽師地論卷七十二載，正智有二種：(一) 唯出世間正智，即聲聞、獨覺等二乘菩薩通達真如之根本智。(二)世間出世間正智，聲聞、獨覺以最初之正智通達真如後，由此後所得之世間的出世間正智，亦即能分辨一切差別相之後得智。﹝大乘入楞伽經卷五、唐譯攝大乘論釋卷五、三無性論卷上、辯中邊論卷中﹞


