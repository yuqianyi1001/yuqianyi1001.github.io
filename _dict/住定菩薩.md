---
title: 住定菩薩
source: deerpark.app
---
### 佛光大辭典

指百劫修三十二相之菩薩。又作真實菩薩。菩薩經三阿僧o劫間修六度行，更于百大劫中修三十二相妙果之福業，以至成佛。其中，于百大劫修行階段之菩薩，即稱為住定菩薩。住定菩薩住于六種之決定，即：(1)善趣定，定生于人、天等善趣。(2)生貴家定，定生于婆羅門、剎帝利、巨富、長者等尊貴之家。(3)具根定，身體定無殘缺。(4)男定，定生為男子。(5)念定，常憶念宿命。(6)堅固定，常行善事，不因迫害而屈服，亦不生厭倦。﹝大毗婆沙論卷一七六、俱舍論卷十八、雜阿毗曇心論卷十一、順正理論卷四十四、俱舍論光記卷十八﹞



### 法相辭典

★俱舍論十八卷六頁雲：如上所言住定菩薩，為從何位，得住定名？彼復于何，說名為定？頌曰：從修妙相業，菩薩得定名。生善趣貴家，具男念堅固。論曰：從修能感妙三十二大丈夫相異熟果業，菩薩方得立住定名。以從此時，乃至成佛，常生善趣及貴家等。生善趣者，謂生人天。趣妙可稱，故名善趣。于善趣內，常生貴家。謂婆羅門，或剎帝利，巨富長者大婆羅門家。于貴家中，根有具缺。然彼菩薩，恆具勝根。恆受男身。尚不為女；何況有受扇搋等身。生生常能憶念宿命。所作善事，常無退屈。謂于利樂有情事中，眾苦逼身，皆能堪忍。雖他種種惡行違逆，而彼菩薩，心無厭倦。如世傳有無價馱婆，當知此言目彼菩薩。由彼大士，雖已成就一切殊勝圓滿功德；而由久習無緣大悲，任運恆時系屬他故；普于一切有情類中，以無慢心，皆攝同己。或常觀己，如彼僕使。故于一切難求事中，皆能堪忍；及于一切勞迫事中，皆能荷負。



### 丁福保佛學大辭典

【術語】菩薩既終三大阿僧祇劫之行，尚修百大劫間可感三十二相妙果之福業。其百大劫之間謂之住定。住定者，居住於六種之決定也：一定生於善趣，二定生於貴家，三定六根具足，四定生為男子，五定得宿命通，六定所作之善事堅固而不退屈。殺害此菩薩一者，則犯類似之五逆罪也。見俱舍論十八。



