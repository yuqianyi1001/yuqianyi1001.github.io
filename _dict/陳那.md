---
title: 陳那
source: deerpark.app
---
### 佛光大辭典

梵名Dignāga， Dinnāga  ，西藏名Phyogs-kyi glaṅ-po 。又稱域龍、大域龍、方象。西元五、六世紀時人。印度佛教因明論集大成者。一說陳那為南印度香至國人，屬婆羅門種姓。初習外道教旨，又入小乘犢子部；後師事世親，研究大小乘佛教；曾自一阿^梨受明咒，深得秘法；至烏荼國（梵Odiviśa  ）修習禪定。能言善道，折服諸多外道，因與尼夜耶學派辯論而著稱于世，于那爛陀寺講說俱舍論、唯識、因明學說。後受文殊菩薩之勸誡撰述‘集量論’。未久，歷遊南印度降伏外道諸論師，復興已荒廢之道場，常行十二頭陀行，示寂于烏荼國森林中之洞窟。有關陳那生平，另一說以其為南印度案達羅國人，受國王供養，證阿羅漢果，依文殊菩薩之啟示遂起兼濟之志。師講說因明論，宣暢瑜伽師地論。

陳那有關俱舍、唯識之著作頗多。在認識論方面，就心、心所而立見分、相分、自證分，稱為三分家；昔來與安慧之一分、難陀之二分、護法之四分說並稱。師更于因明學方面留有不朽之功績，集因明說之大成，始創‘新因明’，由九句因，始確立因之三相，改五支作法為三支作法，變古因明之歸納為演繹，造成印度論理學（因明學）劃時代之新裡程，被稱為中世紀正理學之父，或新因明之祖。關于師之因明學著作甚多，南海寄歸內法傳卷四列有八論，漢譯藏經中現存有九部九卷：真諦譯解卷論（與義淨譯掌中論同本）及無相思塵論（與玄奘譯觀所緣緣論同本）、義淨譯取因假設論及觀總相論頌、施護等譯佛母般若波羅蜜多圓集要義論、玄奘譯因明正理門論本（與義淨譯因明正理

門論同本）。西藏譯藏經中則收十一部。另外師亦善于文學，曾作雜贊、戲曲。承繼陳那之因明學說者，有商羯羅主及法系繼承者護法。﹝大唐西域記卷十、卷十一、因明入正理論疏卷一（文軌）、成唯識論述記卷一本﹞



### 丁福保佛學大辭典

【人名】Dinnāga，菩薩名。譯曰童授，或譯曰域龍。佛滅後一千百年頃出現於南印度案達羅國，作因明正理門論，是新因明之祖也。西域記十曰：「陳那。唐言童授。」慈恩傳四曰：「此言授童。」因明後記曰：「域龍者，梵語此云陳那是也。」大部補註曰：「陳那，具云摩訶陳那迦，此翻大域龍。」



