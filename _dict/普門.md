---
title: 普門
source: deerpark.app
---

**來源：丁福保佛學大辭典**

<p>【術語】華嚴經所明一門之中攝入一切法，謂之普門，又云普法。探玄記二曰：「入緣起陀羅尼，一門中即攝圓融法界，故云普門。」又曰：「一門有一切門名普門。又若依普門一位即一切位。」</p><p>佛菩薩神通之力開通無量之門，示現種種之身，圓通一切眾生，亦名普門，如觀音之普門示現，大日之普門三昧是也。普門品曰：「聞是觀世音菩薩品自在之業普門示現神通力。」往生論註下曰：「示應化身者，如法華經普門示現之類。」大日經疏四曰：「法界圓壇，普門無限。」同六曰：「如來以普門善巧，圖作悲生漫荼羅，乃至出生世界微塵數隨類之形，猶不窮盡。」</p>

**來源：佛光大辭典**

<p>梵語samanta-mukha。又作無量門。意指普及于一切之門。天台宗認為，法華經所說之中道、實相之理，即遍通于一切，無所壅塞，故諸佛菩薩乘此理，能開無量之門，示現種種身，以拔眾生苦，成就菩提。又以此為根據而有‘十普門’之說，即：慈悲普、弘誓普、修行普、斷惑普、入法門普、神通普、方便普、說法普、成就眾生普、供養諸佛普等十普門。依此可順序完成自行化他之德。</p><p>華嚴宗認為，圓教所說重重無盡主伴具足之理，即于一之中攝一切法，亦即華嚴經所說之一門教法，實包含一切門，故稱為普門、普法。又密教認為，總該諸尊之德用，而包含一切總智總德之大日如來，稱為普門；對此，彌陀及藥師等諸尊僅現一智一德，此種佛、菩薩則稱為一門。以大日如來為中心，而諸佛、菩薩、諸天等群聚會合之胎藏、金剛兩部大曼荼羅，稱為普門曼荼羅、都會曼荼羅；又建立此曼荼羅、稱為普門壇；悉誦持此等海會諸尊之真言，稱為普門持誦尊。此外，由‘一即一切’之立場而言，修行一門法，可得普門法之萬德。然于此亦有持異說者。</p><p>又佛、菩薩依種種緣，顯示其種種形相，而來救度眾生，稱為普門示現。﹝大日經疏卷一、卷四、卷八、觀音經玄義卷下（智）、法華玄論卷十、法華文句卷十下、華嚴經探玄記卷二（法藏）、法華經科注卷八﹞（參閱‘一門普門’54、‘十普門’471）</p>
