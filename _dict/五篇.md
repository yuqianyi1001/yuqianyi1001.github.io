---
title: 五篇
source: deerpark.app
---
### 佛光大辭典

為戒律之大科。又作五犯、五犯聚、五眾罪、五種制。即：波羅夷（梵pārājika  ）、僧殘（梵saṃghāvaśeṣa  ）、波逸提（梵pāyattika  ）、波羅提提舍尼（梵pratideśanīya  ）、突吉羅（梵duṣkṛta  ），總括比丘之二百五十戒及比丘尼之三百四十八戒。(一)波羅夷，意譯為斷頭，乃戒律中最重之罪，犯者如斷頭，永遠擯棄于僧團之列；即比丘戒中之四波羅夷、比丘尼戒中之八波羅夷。(二)僧殘，為次于波羅夷之重罪，犯者如人被他人所殘，僅存咽喉，猶有殘命，得賴僧眾為其行懺悔之法以除其罪；即比丘戒中之十三僧殘、比丘尼戒中之十七僧殘。(三)波逸提，意譯為墮，謂犯者墮于寒熱地獄；即比丘戒中之三十舍墮及九十單墮、比丘尼戒中之三十舍墮及百七十八單墮。(四)波羅提提舍尼，意譯作向彼悔，犯者須向其他比丘懺悔；即比丘戒中之四提舍尼、比丘尼戒中之八提舍尼。(五)突吉羅，意譯為惡作，謂身口二業所犯之過，此戒難持易犯，常須念學；即比丘與比丘尼戒中之二不定、百眾學、七滅諍等。

此五篇加上偷蘭遮（梵sthūlātyaya  ），稱為六聚。偷蘭遮，意譯作大障善道，即犯波羅夷、僧殘而未成就之罪。或更由突吉羅開立惡說而成七聚，即身所作之罪為突吉羅，稱為惡作；口所說之罪則稱為惡說。依四分律行事鈔資持記卷中一之一所載，篇、聚之異，乃取均而名篇，據雜而名聚。一般即以五篇七聚總稱戒品。又據翻譯名義集所載，以五篇配五刑，五刑即死、流（流放異地）、徒（拘禁犯人之自由，並罰令服役）、杖（以大荊杖決打）、笞（以小杖決打）五種罪刑，依修行人犯戒之輕重，順次施以刑行。﹝摩訶僧o律卷三十二、四分律卷五十九、卷六十、四分律刪繁補闕行事鈔卷中之一、四分律含注戒本疏卷一﹞



### 陳義孝佛學常見辭彙

波羅夷、僧殘、單墮、提舍尼、突吉羅。見八段五篇條。



### 丁福保佛學大辭典

【名數】一波羅夷罪Pārājika，譯曰斷頭。其罪最重，如斷頭而不能再生，不復得為比丘也。比丘有四戒，比丘尼有八戒。二僧殘罪，梵名僧伽婆尸沙Saṁghāvasesa，僧者，僧伽之略，殘為婆尸沙之譯，殘者，比丘犯此罪，殆瀕於死，僅有殘餘之命。因此而向於僧眾懺悔此罪，以全殘命，故名僧殘。比丘有十三戒，比丘尼有十七戒。三波逸提罪Pāyattika，譯曰墮，墮獄之人也。此有捨墮與捨二種，二種合而比丘有一百二十戒，比丘尼有二百八戒。四提舍尼罪，具云波羅提提舍Pratideśaniya，譯曰向彼悔，向他比丘而懺悔，便得除滅之罪也。比丘有四戒，比丘尼有八戒。五突吉羅罪Duṣkṛta，譯曰惡作，其所作之惡也，其罪尤輕，比丘二不定，百眾學，七滅諍，合有一百九戒，比丘尼亦同。行事鈔資持記中一之一曰：「五篇名者：一波羅夷，二僧殘，三波逸提，四提舍尼，五突吉羅。」

【術語】律學慣讀為五篇七聚。見篇聚條。

參照：<a href="/dict/篇聚">篇聚</a>



