---
title: 禪師
source: deerpark.app
---
### 佛光大辭典

梵語dhyāyin，巴利語jhāyin。通達禪定之比丘。原始佛教時代，阿羅漢為通曉一切禪法者；以後至部派佛教時代，比丘間產生各種專門人才，如經師、律師、論師、三藏師、法師、禪師等。其中專意坐禪，通曉禪定者，稱禪師。在中國，禪師之稱，不限用于禪宗名德，于天台宗、淨土宗、三階教等專習坐禪者，亦稱禪師。續高僧傳習禪篇收載之達磨禪師、慧文禪師、慧思禪師、保志禪師、道綽禪師、信行禪師等即屬其例。

後朝廷亦賜有德之僧予禪師號，中國以禪宗北宗之祖神秀獲謚‘大通禪師’為最早。後有南宗之祖慧能于示寂後百餘年獲謚‘大鑑禪師’。生前即有賜號者，以宋代宗杲之受賜‘大慧禪師’為嚆矢。



### 陳義孝佛學常見辭彙

專修禪定的出家人。



### 丁福保佛學大辭典

【術語】修禪定之師也。善住意天子所問經曰：「天子問：何等比丘得言禪師？文殊師利答言：天子！此禪師者，於一切法一行思量，所謂不生，若如是知得言禪師。」獨孤及文曰：「間生禪師，俾以教尊。」三教指歸一曰：「修心靜慮曰禪師。」毘奈耶雜事十三曰：「經師律師論師法師禪師，不以同類令聚一處。」禪師之稱號有二種：一係天子之褒賞，一禪僧呼前人為禪師。師家眾僧通用之，天子之褒賞始於陳宣帝大建元年，崇南岳慧思和尚為大禪師；唐中宗神龍二年賜化宗神秀上座以大通禪師之謚號。



