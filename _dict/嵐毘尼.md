---
title: 嵐毘尼
source: deerpark.app
---

### 丁福保佛學大辭典

【地名】Lumdini，又作藍毘尼、嵐鞞尼、留毘尼、流毘尼、流彌尼、林毘尼、林微尼、樓毘。新稱臘伐尼、藍軬尼。花園名。在迦毘羅城之東，摩耶夫人生佛之處。藍軬尼，譯作鹽，上古守園之婢名，因以名園。或譯曰可愛。西域記六曰：「箭泉東北行八九十里，至臘伐尼林，有釋種浴池，澄清皎鏡，雜華彌漫。其北二十四五步，有無憂華樹，今已枯悴。菩薩誕靈之處。」玄應音義十九曰：「嵐毘，或言流毘尼，或言林微尼，正言藍軬尼，此云鹽。即上古守園婢名也，因以名園。飯那，此云林，或譯云解脫處，亦云滅，亦名斷。軬音扶晚切。」智度論二十六曰：「佛世世當愛遠離行，若菩薩在母胎，母亦樂遠離行，去城四十里，嵐鞞尼林中生。」翻梵語九曰：「樓毘，譯曰可愛，長阿含第四。」


