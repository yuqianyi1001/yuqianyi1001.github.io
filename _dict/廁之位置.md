---
title: 廁之位置
source: deerpark.app
---
### 丁福保佛學大辭典

【雜語】天竺精舍，其西置廁院，或置於其南。摩訶僧祇律曰：「廁屋不得在東在北，應在南在西，小行亦如是。」祇園圖經曰：「次北第六院名為流廁，有大高屋，三重而立，飛橋雙上，甚是清淨。下施廁坑，砌以伏竇，天帝手作，上無臭氣。大渠從大院北西注，南入廁院，伏流入竇，北出會於大河，人無見者。一切比丘，皆此便利。」業疏濟緣記二上曰：「西土僧寺門皆東向故，塔廟置前，廚在後角，僧在兩間。行來處即大小便處，彼多東風故。廚廁皆在西南吹氣於後，而廁在廚後。」同卷曰：「然此土寺門多是南向，尚正陽故。廚廁宜在東北，亦以多南風故也。」



