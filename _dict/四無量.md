---
title: 四無量
source: deerpark.app
---
### 佛光大辭典

梵語catvāry apramāṇāni，巴利語catasso appamaññāyo。又作四無量心、四等心、四等、四心。即佛菩薩為普度無量眾生，令離苦得樂，所應具有之四種精神。據中阿含卷二十一說處經、大智度論卷二十所列舉阿毗曇說之解釋，即：(一)緣無量眾生，思惟令彼等得樂之法，而入‘慈等至’，稱為慈無量（梵maitry -apramāṇa ，巴metta appamaññā  ）。(二)緣無量眾生，思惟令離苦之法，而入‘悲等至’，稱為悲無量（梵karuṇāpramāṇa  ，巴karuṇā appamaññā  ）。(三)思惟無量眾生能離苦得樂，于內心深感喜悅，而入‘喜等至’，稱為喜無量（梵muditāp ramāṇa  ，巴muditā appamaññā  ）。(四)思惟無量眾生一切平等，無有怨親之別，而入‘舍等至’，稱為舍無量（梵upekṣāpramāṇa  ，巴upekkhā appamaññā  ）。

據增一阿含經卷二十一載，修四等心得度欲界天，而住于梵處，故四無量又稱四梵堂、四梵處、四梵行。蓋四梵堂之說，或系外道婆羅門所倡，雜阿含經卷二十七所載諸外道亦有同類說法。而佛陀轉用彼說，以教授諸弟子。

據俱舍論卷二十九載，‘無量’一詞，凡有三義：(一)以無量之眾生為此四心之所緣，(二)此四心能牽引無量之福，(三)此四心能招感無量之果。同卷又舉出四無量對治四障之說，即以慈無量對治嗔，悲無量對治害，喜無量對治不欣慰，舍無量對治欲界之貪嗔。關于四無量之依地，喜無量為喜受所攝，故依初靜慮與二靜慮，慈、悲、舍三無量則通依四靜慮、未至定、中間定等六地。或謂四無量為有漏之根本靜慮所攝，不能斷諸惑之得，故除去未至定，而僅依五地。或謂四無量廣攝定、不定地，通欲界地、四根本定、近分定、中間定等十地。蓋于小乘，唯緣無量眾生，而起慈、悲、喜、舍四心；然于大乘，則廣說眾生緣、法緣、無緣等三種慈，故說法自有不同。大智度論卷二十列舉三種慈，即：(一)眾生緣，為凡夫及有學之人所生起，即緣一切眾生而無怨親之別，普欲令得利益。(二)法緣，為無學或闢支佛等所起，即以慈念緣五蘊之法，令不知人空者得樂。(三)無緣，為諸佛所行，以佛住于實相而無分別，故心無所緣，唯以諸法實相智慧，令眾生得。上述三緣于悲、喜、舍亦如是。此乃于所緣有異，故各得三種分別。﹝長阿含卷八散陀那經、未曾有因緣經卷上、彌勒菩薩所問經卷七、品類足論卷七、成實論卷十二、大乘莊嚴經論卷九、十地經論卷五、四念處卷三、法界次第初門卷上之下、法華經玄贊卷三、瑜伽師地論卷四十四﹞



### 法相辭典

★瑜伽十二卷十二頁雲：復次，雲何建立四無量定？謂諸有情有三品故，一者無苦無樂，二者有苦，三者有樂。如其次第，欲與其樂，欲令離苦，欲令其樂永不相離。于彼作意，有四種故。如其次第，建立四種，謂由與樂作意故，拔苦作意故，樂不相離隨喜作意故。建立前三，即于此三欲與樂等。為欲令彼不樂思慕不染污作意故，嗔恚不染污作意故，貪欲不染污作意故，建立于舍。經言：以慈俱心，乃至廣說。現前饒益，故名慈俱；饒益相故，名慈善友。其饒益相，略有二種：一欲利益，二欲安樂。此二種相，一切無量之所顯示。無怨者，離惡意樂故。無敵者，離現乖諍故。無惱害者，離不饒益事故。廣者，所緣廣大故。大者，利益安樂思惟最勝故。無量者，果無量故。如四大河，眾流雜處。善修習者，極純熟故。設有問言：慈俱等心有何等相？故次答言：勝解遍滿，具足而住。勝解遍滿者，增上意樂勝解週普；義具足者，圓滿清白故；住者，所修觀行日夜專注，時專注故。問：如經言：善修習慈，極于遍淨，乃至廣說。此何密意？答：第三靜慮，于諸樂中其樂最勝，憶念此樂，修習慈心，慈最第一故，說修慈極于遍淨。憶念空處，修習悲心，亦最第一，以修悲者，樂欲拔苦，無色界中，遠離眾苦，斷壞等苦，彼都無故，是故憶念無邊空處。修悲等至，作如是念，當令一切有苦有情，到無眾苦及所依處。修喜定者，亦常憶念無邊識處，慶諸有情所得安樂，作如是念，當令一切有情之類受無量樂，猶如識處，識無限量，是故憶念識無邊處。修習喜定，為最第一。修舍定者，亦常憶念無所有處，作如是念，無所有處無漏心地最為後邊，舍最第一，如阿羅漢芻，一切苦、樂、不苦不樂現行位中皆無染污，當令一切有情之類得如是舍。是故憶念無所有處，修習舍定，為最第一。如是一切皆是聖行，唯聖能修。故經宣說覺分俱行。

★二解　瑜伽十四卷八頁雲：又有四法，于諸有情對治恚害、不樂、欲、貪。善修習時，能生大福，能趣離欲：一慈，二悲，三喜，四舍。

★三解　瑜伽四十四卷九頁雲：雲何菩薩修四無量慈、悲、喜、舍？謂諸菩薩略有三種，修四無量：一者有情緣無量，二者法緣無量，三者無緣無量。若諸菩薩，于其三聚一切有情安立，以為無苦、無樂、有苦有樂，于其最初欲求樂者，發起與樂增上意樂，普緣十方安住無倒有情勝解，修慈俱心，當知是名有情緣慈。若諸菩薩，住唯法想增上意樂，正觀唯法，假說有情，修慈俱心，當知即此名法緣慈。若諸菩薩，復于諸法遠離分別，修慈俱心，當知即此名無緣慈。如有情緣、法緣、無緣三慈差別，悲、喜、舍三，當知亦爾。若諸菩薩，于有苦者，發起除苦增上意樂，普緣十方修悲俱心，是名為悲。若諸菩薩，于有樂者，發起隨喜增上意樂，普緣十方修喜俱心，是名為喜。若諸菩薩，即于如是無苦、無樂、有苦有樂三種有情，隨其次第，發起遠離癡、嗔、貪惑增上意樂，普緣十方修舍俱心，是名為舍。

★四解　顯揚四卷一頁雲：論曰：無量者，謂四無量，廣說如經。一、慈無量：謂慈心俱，無怨、無憎、無有損害，廣大無量極善修習，于一方面如是次第乃至十方一切無邊世界，意解遍滿具足住。慈心俱者，于無苦無樂眾生，欲施樂，具阿世耶心相應故；無怨者，即彼對治欲加苦具嗔故；無憎者，即彼對治障礙樂具嗔故；無損害者，即彼對治欲與不宜嗔故；廣者，于見所行作意故；大者，于聞所行作意故；無量者，于覺知所行作意故；極善修習者，由串習相應離諸蓋故；于一方面如是次第乃至十方一切無邊世界者，遍緣器世間及有情世間故；意解者，緣意解思惟境界故；遍滿者，緣無間有情境界故；具足住者，如前靜慮中說。二、悲無量：謂悲心俱，乃至廣說悲心俱者，于有苦眾生欲拔苦，具阿世耶心相應故；無怨者，即彼對治與苦害故；無憎者，即彼對治障礙拔苦害故；無損害者，即彼對治欲與不宜不喜樂故；餘如前說。三、喜無量；謂喜心俱，乃至廣說喜心俱者，于有樂眾生隨喜彼樂，阿世耶心相應故。無怨者,即彼對治欲與苦具不喜樂故;無憎者,即彼對治障礙樂具不喜樂故;無損害者,即彼對治欲與不宜不喜樂故;餘如前說。四、舍無量：謂舍心俱，乃至廣說舍心俱者，欲令不染阿世耶心相應故；無怨者，即彼對治令染貪嗔故；無憎者，即彼對治障礙除染貪嗔故；無損害者，即彼對治顛倒不染貪及嗔故；餘如前說。此四無量體性雲何？謂慈以無嗔善根為體，悲以不害善根為體，喜以不嫉善根為體，舍以無貪無嗔善根為體，皆是憐愍眾生法故。于此四中，慈唯無嗔，次二無量無嗔一分，舍是無貪無嗔一分。又復與彼相應等持諸心心法，並彼眷屬，皆是四無量體。

★五解　雜集論十三卷十七頁雲：無量者，謂四無量：一、慈無量，二、悲無量，三、喜無量，四、舍無量。慈雲何？謂依止靜慮，于諸有情與樂相應意樂，住具足中若定若慧，及彼相應諸心心法。此中顯慈無量，以靜慮為所依，有情為境界，願彼與樂相應為行相，定慧為自體，一切功德皆奢摩他、毗缽舍那所攝故，諸心、心法為助伴。當知悲等一切功德，隨其所應亦爾。悲雲何？謂于諸有情離苦意樂，住具足中若定若慧，餘如前說所依、自體、助伴，與慈相似故。喜雲何？謂于諸有情不離樂意樂，住具足中若定若慧，餘如前說。?四無量不斷結	★大毗婆沙論一百六十二卷二頁雲：慈斷何系結？答：無。悲、喜、舍、斷何系結？答：無。問：何故四無量，不斷煩惱？答：行相異故。謂十九行相，能斷煩惱。無量非彼行相。四行相，是無量。斷煩惱，不以此行相故。復次無量是勝解作意。唯真實作意，能斷煩惱。復次無量是增益作意。唯不增益作意，能斷煩惱。復次無量唯緣現在。要緣三世，或無為道，能斷煩惱。復次無量緣有情。要法想能斷煩惱。復次無量緣一分境。非緣一分境道，能斷煩惱。復次無間道能斷煩惱。無量是解脫道時得故。問：若無量不能斷煩惱者；經說雲何通？如說：慈，若習，若修，若多修習；則能斷嗔。悲，若習，若修，若多修習，則能斷害。喜、若習，若修，若多修習；能斷不樂。舍、若習，若修，若多修習；能斷貪恚。答：斷，有二種。一、暫時斷。二、究竟斷。契經說暫時斷。此阿毗達磨遮究竟斷。如是則二說善通。如暫時斷，究竟斷；如是有餘斷，無餘斷，有影斷，無影斷，有隨縛斷，無隨縛斷，摧枝葉斷，拔根本斷，制伏纏斷，害隨眠斷，應知亦爾。



### 丁福保佛學大辭典

【名數】佛菩薩慈悲喜捨之四德也。與樂之心為慈，拔苦之心為悲，喜眾生離苦獲樂之心曰喜，於一切眾生捨懇親之念而平等一如曰捨。緣無量眾生而起此心，謂之無量。又曰四等，四梵行。俱舍論二十九曰：「無量有四：一慈、二悲、三喜、四捨，言量者。無量有情為所緣故。引無量福故。感無量果故。」

【術語】與四無量心同。

參照：<a href="/dict/四無量心">四無量心</a>



