---
title: 三惡趣
source: deerpark.app
---

**來源：丁福保佛學大辭典**

<p>【術語】地獄、餓鬼、畜生之三處也。又曰三塗。</p><p>【名數】即三惡道也。</p><p>參照：<a href="/dict/三惡道">三惡道</a></p>

**來源：佛光大辭典**

<p>指地獄、餓鬼、畜生三惡趣。又作三惡道、三塗、三途、三惡。乃眾生造作惡行所感得之世界。即：(一)地獄，在地之下、鐵圍山間，有八寒八熱等地獄，造上品十惡者墮入此趣。(二)餓鬼，造中品十惡者墮入此趣。其中罪重者，積劫不聞漿水之名；其次者，但伺求人間蕩滌膿血糞穢；又其次者，時或一飽。(三)畜生，造下品十惡墮入此趣。有披毛戴角、鱗甲羽毛、四足多足、有足無足、水陸空行等。此三惡趣之次第，增一阿含經卷十三、無量壽經卷上、佛地經等列序為地獄、餓鬼、畜生；法華經卷二、大阿彌陀經卷上、北本大般涅經卷十等列序為地獄、畜生、餓鬼。一般于大乘佛教之理論中，畜生勝于餓鬼，此因餓鬼系帶火而行，受苦甚重，頸小腹大，恆患飢渴，若遇清流，猶如猛火；而畜生道中無此等之事，故勝于餓鬼。又瑜伽論略纂卷三載餓鬼有二種，福德之鬼為下品惡業所感，薄福之鬼則是中品惡業所感。﹝增一阿含經卷五、正法念處經卷五至卷二十一、隨相論、大乘阿毗達磨雜集論卷七、卷十三﹞</p>
