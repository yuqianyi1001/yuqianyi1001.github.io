---
title: 薩婆若
source: deerpark.app
---

**來源：陳義孝佛學常見辭彙**

<p>華譯為一切種智，就是諸佛究竟圓滿果位的大智慧。</p>

**來源：丁福保佛學大辭典**

<p>【雜名】Sarvajña，又作薩云若，薩雲若，薩云然，薩婆若，薩伐若，薩婆若囊，薩婆若那，薩婆若多，薩嚩吉孃，薩栰若，薩芸然等。譯曰一切智。放光般若經十一曰：「又云薩云然，此云一切智。」慧琳音義七曰：「薩婆若，記也，正音薩嚩吉孃（二合），唐言一切智。即般若波羅蜜之異名也。又云薩栰若心，梵語不正也。」圓覺大疏鈔一曰：「薩婆若，此云一切種智，即諸佛究竟圓滿果位之智也。種謂種類，即無法不通之義也。謂世出世間種種品類無不了知故，云一切種智。故華嚴如來名號品中，列佛種種名。於中云：亦名一切義成。一切義成者，即翻梵語悉達多，為此言也。謂於一切義理悉皆通達成就，即是一切種智也。」</p>
