---
title: 十金剛心
source: deerpark.app
---

### 陳義孝佛學常見辭彙

十種像金剛寶石一樣晶瑩銳利的心，即覺了法性、化度眾生、莊嚴世界、善根回向、奉事大師、實證諸法、廣行忍辱、長時修行、自行滿足、令他願滿。



### 三藏法數

﹝出華嚴經﹞ 金剛是喻。金剛心者，謂菩薩之心，堅固不動，猶如金剛也。（菩薩，梵語具云菩提薩埵，華言覺有情。） 〔一、覺了諸法〕，謂菩薩發大願心，誓欲了知無量無邊不可窮盡一切微妙法門，無有遺餘，故云覺了諸法。 〔二、化度眾生〕，謂菩薩以無上涅槃之道，度脫十方無量無邊一切眾生，悉得出離諸趣，故云化度眾生。（梵語涅槃，華言滅度。） 〔三、莊嚴世界〕，菩薩謂十方世界，無量無邊，不可窮盡；我當以諸佛國土最上莊嚴之具而莊嚴之，故云莊嚴世界。 〔四、善根迴向〕，謂菩薩以種種修行善根，皆悉迴向無上佛果菩提，普及法界眾生，故云善根迴向。（梵語菩提，華言道。） 〔五、奉事大師〕，大師即佛也，謂菩薩以所修善根功德，承事供養無量無邊一切諸佛，悉令周遍，無所闕少，故云奉事大師。 〔六、實證諸法〕，謂菩薩於諸法實相之理，非實非虛，非有非無，悉皆真實證知，故云實證諸法。 〔七、廣行忍辱〕，謂菩薩或被眾生訶罵，或被楚撻，或截手足，或割耳鼻，或挑其目，或級其頭，如是一切皆能忍受，無有瞋恨，故云廣行忍辱。 〔八、長時修行〕，菩薩謂未來世劫，無量無邊，不可窮盡；我當盡彼之劫，行菩薩道，教化眾生，永無疲倦，故云長時修行。（劫，梵語具云劫波，華言分別時節。） 〔九、自行滿足〕，謂菩薩建立妙行，以心為本，心體清淨，則能圓滿一切功德善根，具足無上大菩提道，故云自行滿足。 〔十、令他願滿〕，謂菩薩自行既滿，慈悲之心轉更增上。故為求解脫者，說於涅槃之道，為求佛法者，說於大乘之法，悉皆令其願心滿足，故云令他願滿。



### 丁福保佛學大辭典

【名數】一、覺了法性，菩薩發大願心，誓欲了解無量無邊不可窮盡之一切微妙法門，而不使有遺餘，故曰覺了諸法。二、化度眾生，菩薩以無上涅槃道，度脫十方無量無邊之一切眾生，悉使出離諸趣，故曰化度眾生。三、莊嚴世界，菩薩謂十方世界無量無邊不可窮盡，我當以諸佛國土最上莊藏之具莊嚴之，故曰莊嚴世界。四、善根回向，菩薩以種種修行之善根，悉皆回向於無上之佛果菩提及法界之眾生，故曰善根回向，五、奉事大師，菩薩以所修之善根功德，奉事供養無量無邊之一切諸佛，悉使周徧而無所闕少，故曰奉事大師。六、實證諸法，菩薩於諸法實相之理，非實非虛，非有非無，悉皆真實證知，故曰實證諸法，七、廣行忍辱，菩薩或被眾生呵罵，或被眾生楚撻，或被截手足，或被割耳鼻，如是一切，皆能忍受，無有瞋恨，故曰廣行忍辱。八、長時修行，菩薩謂未來世劫，無量無邊，不可窮盡，我當盡彼之劫，行菩薩之道，教化眾生，永不疲倦，故曰長時修行。九、自行滿足，菩薩建立妙行，以心為主，心體寂靜，則能圓滿一切功德善根，具足無上大菩提道，故曰自行滿足。十、令他願滿，菩薩自行既滿，慈悲之心，轉更增上，故為求解脫者，教涅槃之道，為求佛法者，說大乘之法，悉使其願心滿足，故曰令他願滿。見華嚴經五十五。



### 佛光大辭典

(一)指華嚴經卷五十五離世間品所說之菩薩十種堅固願心，以其堅固如金剛，故稱十金剛心。即：(一)覺了法性，菩薩發大願心，誓欲了解無量無邊不可窮盡之一切微妙法門，不使有任何遺餘。(二)化度眾生，菩薩以無上涅道，度脫十方無量無邊一切眾生，悉使出離諸趣。(三)莊嚴世界，菩薩謂十方世界無量無邊不可窮盡，我當以諸佛國土最上莊嚴之具莊嚴之。(四)回向善根，菩薩以種種修行之善根，悉皆回向于無上之佛果菩提及法界眾生。(五)事奉大師，菩薩以所修之善根功德，事奉供養無量無邊一切諸佛，悉使週遍無所缺少。(六)實證諸法，菩薩于諸法實相之理，非實非虛，非有非無，悉皆真實證知。(七)廣行忍辱，菩薩被眾生呵罵，或楚撻，或被截手足、割耳鼻，如是悉皆能忍受，無有嗔恨。(八)長時修行，菩薩謂未來世劫無量無邊不可窮盡，我當盡彼之劫，行菩薩道，教化眾生，永不疲倦。(九)自行滿足，菩薩建立妙行，以心為主，心體寂靜，則能圓滿一切功德善根，具足無上大菩提道。(十)滿足他願，菩薩自行既滿，慈悲之心轉更增上，故為求解脫者，教涅之道；為求佛法者，說大乘之法，悉使其願心滿足。

(二)地前菩薩所修行之十種心。梵網經卷上說三十心，其中金剛心為最後之十心。從十長養心入堅修忍中，有十金剛心向果，即：(一)信心，(二)念心，(三)回向心，(四)達心， (五)直心，(六)不退心，(七)大乘心，(八)無相心，(九)慧心，(十)不壞心。從此十金剛心入堅聖忍中。明代智旭之梵網經合注卷二以此十金剛心類似于圓教之十信；梵網經菩薩戒本疏卷上則謂十金剛即十回向。


