---
title: 七隨眠
source: deerpark.app
---

**來源：法相辭典**

<p>★大毗婆沙論五十卷一頁雲：有七隨眠。謂欲貪隨眠、嗔恚隨眠、有貪隨眠、慢隨眠、無明隨眠、見隨眠、疑隨眠。問：此七隨眠以何為自性？答：以九十八事為自性。謂欲貪嗔恚隨眠各欲界五部，為十事。有貪隨眠，色無色界各五部，為十事。慢無明隨眠，各三界五部，為三十事。見隨眠三界各十二，為三十六事。疑隨眠三界各四部，為十二事。由此七隨眠以九十八事為自性。已說自性；所以今當說。問：何故名隨眠？隨眠是何義？答：微細義、隨增義、隨縛義、是隨眠義。微細義是隨眠義者：欲貪等七，行相微細；如七極微，成一細色。隨增義是隨眠義者：欲貪等七，普于一切微細有漏，皆悉隨增。乃至一極微，或一剎那頃，欲貪等七，皆隨增故。隨縛義是隨眠義者：如空行影，水行隨故。空行，謂鳥；水行，謂魚。鳥以翅力，欲度大海；水中有魚，善取其相，而作是念，無有飛鳥能過大海。唯除勇迅妙翅鳥王。即逐其影。鳥乏墮水，魚便吞之。如是隨眠，于一切位恆現起得；非理作意，若現前時，即受等流，或異熟果。復次微細義是隨眠義者：依自性說。隨增義是隨眠義者：依作用說。隨縛義是隨眠義者：依彼得說。復次微細義是隨眠義者：依自性說。隨增義是隨眠義者：依相續說。隨縛義是隨眠義者：依習氣堅牢說。復次微細義是隨眠義者：依過去隨眠說。隨增義是隨眠義者：依現在隨眠說。隨縛義是隨眠義者：依未來隨眠說。復次微細義是隨眠義者：依行相說。隨增義是隨眠義者：依所緣縛說。隨縛義是隨眠義者：依相應縛說。復次微細義隨增義是隨眠義者：依相應隨眠說。隨縛義是隨眠義者：依不相應隨眠說。問：隨眠皆與心等相應。如何言依不相應說？答：此中于得，立隨眠名。得隨眠故，說名隨眠。外國諸師，作如是說：由四種義，故名隨眠。謂微細義、隨入義、隨增義、隨縛義、是隨眠義。微細義是隨眠義者：謂欲貪等。自性行相。俱極微細。隨入義是隨眠義者：謂欲貪等。隨入相續。無不週遍。如油在麻。膩在團中。無不週遍。隨增義是隨眠義者：謂欲貪等，于相續中，展轉隨增；如孩乳母。隨縛義是隨眠義者：如空行影，水行隨逐。復次微細義是隨眠義者：依自性說。隨入義是隨眠義者：依相應說。隨增義是隨眠義者：依行相說。隨縛義是隨眠義者：依彼得說，應以三事。知諸隨眠。一、以自性故，二、以果故，三、以補特伽羅故。以自性故者：欲貪隨眠，如食興蕖。嗔恚隨眠，如食辛辣。有愛隨眠，如乳母衣。慢隨眠如x傲人。無明隨眠，如盲瞽者。見隨眠，如失道者。疑隨眠，如臨岐路。以果故者：欲貪隨眠若習若修若多所作，當生鴿雀鴛鴦等中。嗔恚隨眠，若習若修若多所作，當生蜂蠍毒蛇等中。有貪隨眠，若習若修若多所作，當生色無色界。慢隨眠，若習若修若多所，作當生卑賤種族。無明隨眠，若習若修若多所作，當生愚盲種族。見隨眠，若習若修若多所，作當生外道種族。疑隨眠，若習若修若多所作，當生邊鄙種族。以補特伽羅故者：欲貪隨眠，如難陀等。嗔恚隨眠，如氣噓指N等。有貪隨眠，如遏璽多阿邏荼齏□邋鵲取Ｂ隨眠，如傲士等。無明隨眠，如鄔盧頻螺婆迦葉波等。見隨眠，如善星等。疑隨眠，如摩洛迦子等。</p><p>★二解：集異門論十七卷九頁雲：七隨眠者：雲何為七？答：一、欲貪隨眠，二、嗔隨眠，三、有貪隨眠，四、慢隨眠，五、無明隨眠，六、見隨眠，七、疑隨眠。雲何欲貪隨眠？答：若于諸欲，諸貪等貪，乃至廣說。是名欲貪隨眠。雲何嗔隨眠？答：若于有情，欲為損害，乃至廣說。是名嗔隨眠。雲何有貪隨眠？答：于色無色，諸貪等貪，乃至廣說。是名有貪隨眠。雲何慢隨眠？答：諸慢恃執，乃至廣說。是名慢隨眠。雲何無明隨眠？答：三界無智，是名無明隨眠。雲何見隨眠？答：五見是名見隨眠。謂有身見、邊執見、邪見、見取、戒禁取。如是五見，名見隨眠。雲何疑隨眠？答：于諦猶豫，是名疑隨眠。</p>

**來源：三藏法數**

<p>﹝亦名七使，出阿毗達磨毗婆沙論﹞ 煩惱妄惑依附不捨曰隨，五情暗冥曰眠。以無明種子潛伏藏識，而能生起一切煩惱結業，故名隨眠。又名七使者，使猶驅使也，由此妄惑，驅使心神，流轉三界故也。（五情者，即眼耳鼻舌身之情也。藏識者，即第八識，能含藏一切善惡種子故也。三界者，欲界、色界、無色界也。） 〔一、貪隨眠〕，貪者，引取無厭也。謂此貪欲之惑，潛伏藏識，隨附不捨，而為種子。能生一切貪染之欲，故名貪隨眠。 〔二、瞋隨眠〕，瞋者，忿怒不息也。謂此瞋恚之惑，潛伏藏識，隨附不捨，而為種子，能起一切麤重忿怒，故名瞋隨眠。 〔三、愛隨眠〕，愛者，於順情境上愛著不捨也。謂此愛惑種子，潛伏藏識，隨附不捨，能生三界麤重愛欲，故名愛隨眠。 〔四、慢隨眠〕，慢者，恃己凌他也。謂慢惑種子，潛伏藏識，隨附不捨，能生種種麤重憍慢，故名慢隨眠。 〔五、無明隨眠〕，無明者，無所明了也。謂此無明種子，潛伏藏識，隨附不捨，能生種種麤重煩惱，故名無明隨眠。 〔六、見隨眠〕，見者，分別執取也。謂此分別妄惑種子，潛伏藏識，隨附不捨，能生三界種種妄見，故名見隨眠。 〔七、疑隨眠〕，疑者，猶豫不決也。謂此疑惑種子，潛伏藏識，隨附不捨，能生三界麤重疑惑，故名疑隨眠。</p>

**來源：丁福保佛學大辭典**

<p>【名數】俱舍論所說，前貪之一，分為欲界之貪與上二界之貪，而為七隨眠：一欲貪隨眠（欲界之貪也），二瞋隨眠，三有貪隨眠（上二界之貪），四慢隨眠，五無明隨眠，六見隨眠，七疑隨眠。見俱舍論十九。</p><p>【名數】見睡眠條。</p><p>參照：<a href="/dict/睡眠">睡眠</a></p>

**來源：佛光大辭典**

<p>即將貪、嗔、癡、慢、疑、見等六隨眠中之貪隨眠分為欲貪、有貪二種，合為七隨眠。又稱七使。隨眠者，根本煩惱之異稱，隨逐有情而起，且其行相微細，故稱隨眠。欲貪者，于欲界貪著外在五欲妙境；有貪者，為上二界之貪，即貪著上二界之定及依身，故稱有貪。﹝俱舍論卷十九、大乘義章卷五﹞（參閱‘六隨眠’13 11）</p>
