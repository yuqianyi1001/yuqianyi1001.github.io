---
title: 無想天
source: deerpark.app
---

**來源：陳義孝佛學常見辭彙**

<p>無想的眾生所居住之天，在色界之第四禪天。</p>

**來源：法相辭典**

<p>★瑜伽五十六卷一頁雲：依何分位，建立無想天？答：依已生無想有情天中，名滅分位；建立無想。此亦三門。自性者，無覆無記。補特伽羅者，唯異生性；彼非諸聖者。起者，謂能引發無想定思，能感彼異熟果。後想生已；是諸有情，便從彼沒。</p><p>★二解　顯揚一卷十四頁雲：無想天者：謂先于此間，得無想定；由此後生無想有情天處，不恆現行諸心心法滅性。</p><p>★三解　成唯識論七卷七頁雲：無想天者：謂修彼定，厭粗想力，生彼天中；違不恆行心及心所，想滅為首，名無想天。故六轉識，于彼皆斷。有義，彼天常無六識。聖教說彼無轉識故。說彼唯有有色支故。又說彼為無心地故。有義，彼天將命終位，要起轉識，然後命終。彼必起下潤生愛故。瑜伽論說：後想生已；是諸有情，從彼沒故。然說彼無轉識等者；依長時說。非謂全無。有義，生時亦有轉識。彼中有必起潤生煩惱故。如餘本有初，必有轉識故。瑜伽論說：若生于彼；唯入不起。其想若生；從彼沒故。彼本有初，若無轉識；如何名入。先有後無，乃名入故。抉擇分言：所有生得心心所滅，名無想故。此言意顯彼本有初，有異熟生轉識暫起。宿因緣力，後不復生。由斯引起異熟無記分位差別，說名無想。如善引生二定名善。不爾；轉識一切不行，如何可言唯生得滅。故彼初位，轉識暫起。彼天唯在第四靜慮。下想粗動，難可斷故。上無無想異熟處故。即能引發無想定思，能感彼天異熟果故。</p><p>★四解　廣五蘊論十三頁雲：雲何無想天？謂無想定所得之果。生彼天已；所有不恆行心心法滅為性。</p><p>★五解　俱舍論五卷二頁雲：已辯同分；無想者何？頌曰：無想無想中，心心所法滅。異熟居廣果。論曰：若生無想有情天中，有法能令心心所滅；名為無想。是實有物。能遮未來心心所法，令暫不起。如堰江河。此法一向是異熟果。誰之異熟？謂無想定。無想有情，居在何處？居在廣果。謂廣果天中，有高勝處，如中間靜慮；名無想天。彼為恆無想？為亦有想耶？生死位中，多時有想。言無想者，由彼有情，中間長時，想不起故。如契經說：彼諸有情，由想起故；從彼處沒。然彼有情，如久睡覺，還起于想。從彼沒已，必生欲界；非餘處所。先修定行，勢力盡故。于彼不能更修定故。如箭射空，力盡便墮。若諸有情，應生彼處；必有欲界順後受業。如應生彼北俱盧洲，必定應有生天之業。</p><p>★六解　大毗婆沙論一百五十四卷八頁雲：問：無想天在何處攝？答：外國師說：第四靜慮，處別有九；此是一處。迦濕彌羅國諸論師言：即廣果天攝。然以高勝寂靜，故別立名。猶如村邊阿練若處。問：彼天身量雲何？答：五百逾繕那。問：彼壽量雲何？答：五百劫。問：作何等威儀住？有說：結加趺坐，如沙門釋子。有說：卻踞而坐，如婆羅門。如是說者，如先入此定所住威儀，則以此威儀，于彼五百劫住。如彼廣說。</p>

**來源：丁福保佛學大辭典**

<p>【界名】無想有情之天處也。有部與經部攝之於第四禪之廣果天，不立別處，上座部於廣果天之上，立無想天之一處，俱舍論五曰：「無想有情居在何處？居在廣果。廣果天中有高勝處，如中間靜慮，名無想天。」</p>

**來源：佛光大辭典**

<p>無想，梵名Asaṃjñisattvāḥ  。又作無想有情天、無想眾生天、少廣天、福德天。色界天之一。即修無想定所感之異熟果報。生此天者，念想滅盡，僅存色身及不相應行蘊，故稱無想天。此天為外道婆羅門之最高涅處，亦為異生凡夫以‘出離想’作意，修無想定，所感得的異熟之果報，稱為無想果，或無想異熟、無想事、無想報。此天之位置，有部與經部攝之于第四禪天之廣果天，不另立別處；上座部則于廣果天之上，別立無想天一處。此外，此天眾生之身長有五百由旬，壽命為五百大劫（立世阿毗曇論卷七謂一千大劫），壽終之時，再生念想，而墮欲界。﹝起世經卷八、俱舍論卷五、瑜伽師地論卷四﹞</p>
