---
title: 妙莊嚴王
source: deerpark.app
---
### 佛光大辭典

梵名Śubhavyūha -rāja 。又作嚴淨王。據法華經卷七莊嚴王本事品載，過去無量無邊不可思議阿僧o劫前有佛，名雲雷音宿王華智佛，國名光明莊嚴，劫名喜見。彼佛之教法中有王，名妙莊嚴，其夫人名淨德（梵Vimaladatta  ，又作離垢施），有二子，一名淨藏（梵Vimalagarbha  ，又作離垢藏），一名淨眼（梵Vimalanetra  ，又作離垢眼），二王子善神通，修菩薩行，勸原信婆羅門之王歸佛，王終以其國付弟而出家。蓋此王即後之蓮華德菩薩（梵Padmaśrī  ），後即光照莊嚴相菩薩，二王子即藥王菩薩（梵Bhaiṣajya -rāja ）、藥上菩薩（梵Bhaiṣajya -samudgata ）。﹝法華經藥王菩薩本事品、觀藥王藥上二菩薩經﹞



### 丁福保佛學大辭典

【本生】法華經妙莊嚴王本事品，說過去無數劫有佛，名雲雷音宿王華如來。說法華經。爾時國王名妙莊嚴，夫人名淨德，有二子，名淨藏，淨眼。時妙莊嚴信外道婆羅門法，夫人與二子共設種種方便，以翻王心。遂詣宿王華如來所，聞法華經，共得妙益。



