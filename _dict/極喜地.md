---
title: 極喜地
source: deerpark.app
---

### 法相辭典

★瑜伽七十八卷三頁雲：世尊！緣何最初名極喜地、乃至何緣說名佛地？善男子！成就大義，得未曾得出世間心，生大歡喜；是故最初名極喜地。

★二解顯揚三卷一頁雲：一、極喜地。謂諸菩薩、住此地中，先已于心增上法行、善修治故；超過一切聲聞獨覺現觀，得諸菩薩現觀。由正證得無上現觀故；諸大菩薩、于此地中，住增上喜。是故此地、名為極喜。

★三解攝論三卷二頁雲：復次何故初地、說名極喜？由此最初得能成辦自他義利，勝功能故。世親釋七卷十七頁雲：何故初地名為極喜？由于此時，初得能辦自他俱利、勝堪能故。諸聲聞等、真現觀時，唯得能辦自利堪能；不得他利故。彼不生如是歡喜，同諸菩薩。無性釋七卷十九頁雲：依聲轉因。故作是說。由最初得能成辦自他義利勝功能故。謂如菩薩、入現觀時，得能成辦自他義利最初功能，生極歡喜。非聲聞等入現觀時，唯得成辦自利功能，生如是喜；故不說彼名極喜地。若初地中不相應者；自後諸地，亦不相應。此為先故。

★四解成唯識論九卷十三頁雲：一、極喜地。初獲聖性，具證二空，能益自他，生大喜故。



### 丁福保佛學大辭典

【術語】又曰歡喜地。菩薩修道位十中之第一地。菩薩既竣第一阿僧祇劫之行，無始已來，初發真無漏，而達於一分二空所顯之理，斷分別起之煩惱，因而得離凡夫之性，成為法身之菩薩。為極生歡喜之位，故曰極喜地，又曰歡喜地。唯識論九曰：「極喜地，初獲聖性，具證二空，能益自他，生大喜故。」



### 佛光大辭典

梵語pramuditā-bhūmi。又作歡喜地。為菩薩十地中最初之位，故又稱初歡喜地。略稱初地。菩薩入此位，始獲聖性，具證二空，能自利利他，心生大喜，故稱歡喜地。﹝舊華嚴經卷二十三、解深密經卷四、菩薩瓔珞本業經卷下、成唯識論卷九﹞


