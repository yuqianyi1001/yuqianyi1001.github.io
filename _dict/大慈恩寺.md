---
title: 大慈恩寺
source: deerpark.app
---
### 佛光大辭典

位于西安城南之古寺。又稱慈恩寺。唐貞觀二十二年（648），太子治（高宗）為報其母文德皇後之慈恩，故于進昌無漏寺（一說淨覺寺）之舊址營築該寺。寺分十餘院，一千餘間，莊嚴雄麗。寺成，太子親幸，拜佛像幡華，敕度三百僧，別請五十大德，迎玄奘為上座。且于寺之西北，築造翻經院，安置玄奘所攜回之經像舍利等。後天竺三藏阿地瞿多請來梵k，因玄奘擔憂經像遭火難、散佚，帝乃令採西域之制，建大雁塔（五層磚塔），安置梵k等。玄奘所譯出瑜伽師地論一百卷，太宗親制‘大唐三藏聖教序’，太子亦親撰序記，各鐫之于石碑。永徽四年（653），由中書令褚遂良書此兩碑文，亦各刻之，置于塔南之後壁。玄奘一生譯經事業大半完成于斯，先後譯有如來示教勝軍王經、佛地經論、因明正理門論本、大乘廣百論釋論、阿毗達磨順正理論等多部。顯慶元年（656），玄奘奏請建立大慈恩寺碑，帝乃親制其文，賜之與寺，仍奉迎于芳林門。三年，西明寺新成，玄奘奉敕移住。麟德元年（664），玄奘示寂于玉華宮，門人遵其遺命，將其柩遷往翻經院，並葬于憾□茁乖□：笥幸甯＜討

，住二十餘年而入寂。德宗時，北印度三藏牟尼室利來此譯經，其後示寂于此。後歷經數代災變，本寺之故址僅存者唯大雁塔，至清康熙年間重加整修，以迄于今。﹝釋氏六帖卷二十一、開元釋教錄卷八、舊唐書本紀第四、古今圖書集成職方典第五○五﹞



### 丁福保佛學大辭典

【寺名】唐太宗貞觀二十二年，皇太子治，為文德皇后於長安創大慈恩寺，高宗永徽三年，玄奘三藏奏請建大塔，奉安西來之經論梵本佛舍利，塔高二百尺。見稽古史略三。



