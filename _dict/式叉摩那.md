---
title: 式叉摩那
source: deerpark.app
---
### 佛光大辭典

梵語śikṣamāṇā，巴利語sikkhamānā。即未受具足戒前學法中之尼眾。為七眾之一，出

家五眾之一。又作式叉摩那尼、式叉摩尼、式叉尼、式叉摩。意譯作學戒女、正學女、學法女。蓋受具足戒之前，凡二年內，須修學四根本戒和六法，即學習一切比丘尼之戒行；藉此二年之時間，以驗知是否有妊，並藉修行戒法磨練其性情，使習慣出家生活，以堅固其道心。四根本戒即戒淫、戒殺、戒盜、戒大妄語等四重戒。六法指染心相觸、盜人四錢、斷畜生命、小妄語、非時食、飲酒。據瑜伽師地論之說，女人多煩惱，故須行此漸次受戒之法。﹝四分律卷四十八、瑜伽師地論卷五十七、大智度論卷十三、四分律刪繁補闕行事鈔卷下之四﹞（參閱‘七眾’105）



### 三藏法數

梵語式叉摩那，華言學法女。行事鈔云：式叉尼具學三法，一根本，謂不作四重，（即殺、盜、婬、妄也。）二學六法，（一不染心相觸，二不盜四錢，三不斷畜生命，四不小妄語，五不非時飲食，六不飲酒。）三學行法，（即大尼所行，一切行法。）為學此三法，故名式叉摩那。

梵語式叉摩那，華言學法女。行事鈔云：式叉尼具學三法，一學根本，二學六法，三學行法，是名學法女。（根本者，謂不殺、不盜、不婬、不妄語也。六法者，不染心相獨、不盜人四錢、不斷畜生命、不小妄語、不非時食、不飲酒也。行法者，謂大尼之戒行也。）



### 丁福保佛學大辭典

【術語】又作式叉摩拏。式叉摩那尼之略。



