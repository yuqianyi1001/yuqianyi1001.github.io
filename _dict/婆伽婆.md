---
title: 婆伽婆
source: deerpark.app
---
### 佛光大辭典

梵語bhagavat。(一)為諸佛通號之一。又作薄伽梵、婆伽梵、婆伽伴、薄阿梵、婆哦縛帝、婆哦縛底、薄伽跋帝。意譯作有德、有大功德、有名聲、眾v巧分別、能破、世尊。即具備眾德為世所尊重恭敬者之意。亦即佛之尊稱。

關于婆伽婆之語義，于大智度論卷二、佛地經論卷一、法蘊足論卷二證淨品等諸經論中，皆有引用或釋義。又據佛地經論卷一、玄應音義卷三載，婆伽婆（薄伽梵）一名總攝眾德，故將其置于經首。此即指諸經首之‘如是我聞，一時佛在’中之‘佛’字，譯自婆伽婆。由上所述，足證婆伽婆之名廣為人知。此外，婆伽婆原無世尊之義，‘世尊’一詞為一般人所易解，故自古以來譯者多以其為婆伽婆之意譯。

又據佛地經論卷一，舉出薄伽梵六義，即：(一)自在義，(二)熾盛義，(三)端嚴義，(四)名稱義，(五)吉祥義，(六)尊貴義。另據北本涅經卷十八，亦列舉出婆伽婆七義，即：(一) 能破煩惱。(二)能成就諸善法。(三)善解諸法義。(四)有大功德，無人能勝。(五)有大名聞，遍于十方。(六)能做種種大惠施。(七)于無量阿僧o劫吐（即不受之義）女根，盡舍諸惡煩惱。此外，在印度一般人尊稱神仙、貴人亦用婆伽婆一語，此時之婆伽婆則具有自在、正義、離欲、吉祥、名稱、解脫等六義。（參閱‘世尊’1522）

(二)為阿彌陀佛三十七號之一。于贊阿彌陀佛偈中載有‘我頂禮婆伽婆’一語，即擷取諸佛之通號而立名，此乃因十方菩薩為恭敬歌頌阿彌陀佛無量廣大之功德，故以具有大功德意味之婆伽婆名，贊嘆阿彌陀佛。﹝增一阿含經卷十四、百論卷上、瑜伽師地論卷三十八、大乘義章卷二十末、異部宗輪論述記、翻梵語卷一﹞



### 丁福保佛學大辭典

【術語】Bhagavat，一作婆伽伴、婆誐鍐、婆伽梵、薄伽梵、薄阿梵Bhagavān（體聲，一言聲，男聲），佛地論舉自在、熾盛、端嚴、名稱、吉祥、尊貴之六義，智度論出有德、巧分別、有名聲、能破之四義。又密教有稱女人之秘釋。經中多單譯曰世尊。佛地論一曰：「薄伽梵者，謂薄伽聲依六義轉：一、自在義。二、熾盛義。三、端嚴義。四、名稱義。五、吉祥義。六、尊貴義。」智度論二曰：「云何為婆伽婆。天竺語。婆伽，秦言德。婆言有。是名有德。復次，婆伽名分別，婆名巧，巧分別諸法總相別相，故名婆伽婆。復次，婆伽名名聲，婆名有。是名有名聲。無有得名聲如佛者。復次，婆伽名破。婆名能。是人能破婬怒痴，故稱婆伽婆。」玄應音義三曰：「婆伽婆，舊云大功德，至聖之名。正言薄伽梵。」慧琳音義十曰：「薄伽伴，或云薄伽梵，或云婆伽婆，或云薄伽跋帝。皆佛第十號也。」飾宗記三本曰：「本音薄伽梵，此方義釋為世尊，或名婆伽婆音之轉也。」仁王念誦儀軌曰：「婆誐嚩底沒馱（引）麼（引）諦，婆誐嚩底，敵對翻云具福智者，會意釋云世尊。沒馱，此云覺。麼諦，此云母也。順此方言，言佛世尊母。婆伽梵者，男聲呼也。婆誐嚩底，女聲呼也。二俱會意，釋云世尊。若依聲明敵對釋者，婆伽，云破。梵，翻為能。能破四魔，名婆伽梵。又云薄阿梵。依聲明論云：薄，名為破。阿，名無生。梵，名為證。智能證阿，名為阿梵。由阿梵故，能破煩惱。故佛世尊不生不滅不來不去不一不異不斷不常不增不減。具如是德，名薄阿梵。又云薄伽梵。薄伽，云福智。梵，名為具。會意釋云：由具福智莊嚴滿足故，名薄伽梵。又薄伽梵亦是男聲。」大日經疏一曰：「薄伽梵者，論師所解，具有六義。今此宗中，薄伽梵是能破義。如人執持利器，多所摧伏。（中略）復次，帝釋聲論謂女人為薄伽，是欲求因緣能息煩惱義，又是所從生義。金剛頂宗即翻此義云：女人者即是般若佛母，無礙知見人，皆悉從是生。有其志求因緣，得與相應，煩惱戲論，皆悉永息。非如世間欲熱，雖小止息，而實更增也。以密教不可直宣故，多有如是隱語，學者當觸類思之。（中略）經中多釋為世尊，是嘆德之總稱，西法語法，言及尊者不敢直斥其名，必先歎其功德。如云大智舍利弗、神通目犍連、頭陀大迦葉、持律優婆離等。故此經中例云薄伽梵毘盧遮那，今順此方文勢或以世尊居下也。」



