---
title: 末利夫人
source: deerpark.app
---

### 丁福保佛學大辭典

【人名】Mālika，舍衛國波斯匿王之夫人也，為自末利華園將來者，故號曰末利夫人。四分律十八曰：「舍衛城波羅門耶若多有一婢，名黃頭，常守末利園（高麗本作末利園明本作末羅園）。一日值如來入城乞食，黃頭見佛相好，生信心，以食奉施佛，自為要誓，願脫婢使而為王之夫人。後值王出遊獵，時天暑，遙見其園馳就之。黃頭見王，迎接引至涼處，敷衣使坐，供奉巧稱王心。王知其聰明，請彼耶若多，聘為夫人，以自末利園中將來，號為末利夫人。」又曰摩利迦。譯為鬘者。以彼在花園。為主常作花鬘，故名鬘者。又名勝鬘。毘奈耶雜事七曰：「佛在劫比羅城多根樹園時，釋子大名有一婢，名明月。彼常在花園摘花結作勝鬘，上於大名，因號此女為勝鬘（與勝鬘經所說之夫人同名，但彼為夫人之女），後以奉獻食於佛之功德，為憍薩羅國勝光王（即波斯匿王）夫人，生惡生太子。」唯識述記八末曰：「摩利迦名鬘者，即末利夫人也。此夫人之女名摩利室羅，即勝鬘也。」智度論則言：以供養須菩提比丘之故。論三十三曰：「如末利夫人，供養須菩提故，得今世果報，為波斯尼示王后。」即末利夫人，為波斯匿王之后，生惡生太子及勝鬘夫人。



### 佛光大辭典

末利，梵名Mallikā  ，巴利名同。又作摩利夫人、摩利迦夫人。意譯作勝N夫人。中印度迦比羅衛城人。幼名明月。父為摩納婆，母為婆羅門種。于其父歿後，淪為摩訶男（巴Mahānāma  ）之婢，嘗受命至園林採花結鬟以呈之，摩訶男見之大喜，令住園中日日結N，故又名‘勝N’（與勝N經所說之夫人同名，但彼為此末利夫人之女）。後因以飯食供養佛陀之功德，而得脫離婢身，成為x薩羅國勝光王（即波斯匿王，梵名Prasenajit  ）之夫人，生有惡生太子（即毗琉璃太子，梵名 Viḍūḍabha）。以上系有部毗奈耶雜事卷七所傳之說。增一阿含經卷二十六則謂波斯匿王求婚于釋種女子，釋種族遂以摩訶男之婢之女欺瞞而嫁之。

又四分律卷十八則言末利夫人系舍衛城婆羅門耶若達之婢女，名黃頭，常守末利園（末羅園）。後值如來入城乞食，黃頭見佛相好而生信心，以食施佛，自誓願脫婢身，求為王之夫人。其後，適逢勝光王駕兵遊獵，以天暑而避至園內，黃頭接引王至涼處，敷衣使坐，供奉巧稱王心，王知其聰明，乃聘為夫人。以其來自末利園中，故稱末利夫人。又據成唯識論述記卷八末載，末利夫人之女，名摩利室羅，即勝N。故知末利夫人乃波斯匿王之後，生有惡生太子及後來成為阿ū國王妃之勝N夫人。﹝增一阿含經卷三清信女品、法句譬喻經卷二、賢愚經卷二、四分律卷十六、十誦律卷十六、摩訶僧o律卷十九、玄應音義卷五﹞（參閱‘勝N夫人’4871）


