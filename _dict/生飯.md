---
title: 生飯
source: deerpark.app
---

### 丁福保佛學大辭典

【飲食】又曰出飯。律有出眾生食之語。於食前為眾生出少許食而施與之，持戒者之一法式也。略曰出飯，亦曰生飯。其起因，一為曠野鬼也。涅槃經十六謂，佛嘗遊曠野，有一鬼名曠野。食血肉，日殺一人，不受佛之教化。佛為大力之鬼神。鬼怖伏。佛還本身，使受不殺生戒。命以後從佛弟子受飯食。

一為鬼子母神也。毘奈耶雜事三十一記佛化鬼子母曰：「於贍部洲所有我聲聞弟子，每於食次出眾生食，並於行末設食一盤，呼汝字並諸兒子，皆令飽食永無饑苦。」行事鈔赴請篇曰：「明出眾生食，或在食前唱等，得已出之。或在食後，經論無文，隨情安置。」



### 佛光大辭典

于食前為眾生出少許食物而供養之。因散食施予曠野鬼神，故又稱散飯。供養之對象，通常為大鵬金翅鳥、曠野鬼神眾、羅剎鬼子母。若供養三寶、不動明王與鬼子母神，則稱三飯（或三把）。又含有拿出食物施予眾生之意，故又稱出食、出生、生食、眾生食。據北本涅經卷十六梵行品、有部毗奈耶雜事卷三十一等所載，佛陀曾向弟子制定此法，雖然施食以飯七粒為限，但鬼神能變，能以少量成為多量而致飽食。復次，在人煙稀少安靜之所設台，上置所供養之飯，以供鳥、獸、蟲食，此台稱為生台或生盤。又用以撒飯之器亦稱生盤。

出食之法，念供養咒時，侍者將食筷持于手中，挾于拇指中間合掌，復以雙手持起食筷，將食筷頭架成斜角形。先念偈，後持咒。所念之供養偈，早齋為（大八二·七七一上）：‘法力不思議，大悲無障礙，七粒遍十方，普施週沙界。’咒為：‘度利益莎訶。’午齋之偈為：‘大鵬金翅鳥，曠野鬼神眾，羅剎鬼子母，甘露悉充滿。’咒為：‘穆帝莎訶。’以上供養咒之持法，為侍者心中默念，偈各一遍，咒各七遍。﹝寶雲經卷五、四分律刪繁補闕行事鈔卷下之三、敕修百丈清規卷下大眾章、禪林象器箋祭供門﹞


