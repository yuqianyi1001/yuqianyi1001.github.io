---
title: 八大人覺
source: deerpark.app
---

**來源：三藏法數**

﹝出佛遺教經論﹞ 覺，即覺悟。謂此八法乃是菩薩、緣覺、聲聞大力量人之所覺悟，故名八大人覺。（菩薩，梵語具云菩提薩埵，華言覺有情。） 〔一、少欲覺〕，謂人寡欲，乃得心安。是則，臥覺一榻之寬，覆覺一衾之溫，食覺一餐之飽，處覺容膝之適，心無過想，是名少欲覺。 〔二、知足覺〕，謂人雖貧乏，常知止足，是則雖服麤弊，而有狐貉之溫；雖食藜糗，而有膏梁之美；雖居蓬蓽，而有廈屋之安，是名知足覺。 〔三、寂靜覺〕，謂人離眾憒鬧，閒居獨處，厭世纏縛，思滅貪欲之苦本，而能斷除煩惱，寂靜其心，是名寂靜覺。 〔四、正念覺〕，謂人思念正道，一心專注，無有間雜，不起邪想，是名正念覺。 〔五、正定覺〕，謂人修習禪定，攝諸亂想，而得身心寂靜，三昧現前，是名正定覺。（梵語三昧，華言正定。） 〔六、精進覺〕，謂人勇猛精勤，修習善法，不令間斷，則道業日進，無有退失，是名精進覺。 〔七、正慧覺〕，謂人欲入道者，必須從聞而思，從思而修，以此三者而自增益，則智慧真正，離諸邪見，斷惑證果，是名正慧覺。 〔八、無戲論覺〕，以言嘲謔名為戲論。謂人欲得涅槃寂靜之樂，必須清淨口業，捨諸戲論，一循正語，是名無戲論覺。（梵語涅槃，華言滅度。）



### 丁福保佛學大辭典

【名數】有八法。菩薩，聲聞，緣覺之大力量人所覺悟，故名八大人覺。一世間無常覺，二多欲為苦覺，三心無厭足覺，四懈怠墮落覺，五愚痴生死覺，六貧苦多怨覺，七五欲過患覺，八生死熾然苦惱無量覺。見八大人覺經。



### 佛光大辭典

指大人八種教法。又作大人八念、八大人念、八生法。乃聲聞、緣覺、菩薩等聖者（大人）為入菩提道所覺知思念之八種教法。依中阿含經卷十八之八念經，八大人覺，即：(一)少欲覺，為修道而欲求所須，但不多求。(二)知足覺，少取心即滿足。(三)遠離覺，身離世間纏縛，心離諸煩惱。(四)精進覺，行正勤，修善法而不懈怠。(五)正念覺，常于身、受、心、法修正安念。(六)正定覺，修習禪定攝亂想。(七)正慧覺，以智眼觀佛法，覺知正道。(八)不戲論覺，遠離諸戲論，住于正語。又據八大人覺經載，八覺乃指世間無常覺、多欲為苦覺、心無厭足覺、懈怠墮落覺、愚癡生死覺、貧苦多怨覺、五欲過患覺、生死熾然苦惱無量覺。﹝成實論卷五無相應品、遺教經論記卷中﹞（參閱‘大人八念’750）


