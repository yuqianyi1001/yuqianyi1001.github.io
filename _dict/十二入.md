---
title: 十二入
source: deerpark.app
---

### 陳義孝佛學常見辭彙

即六根與六塵。與十二處同。



**來源：三藏法數**

﹝出法界次第﹞ 入即涉入之義。謂六根、六塵互相涉入，故名十二入也。（六根者，眼根、耳根、鼻根、舌根、身根、意根也。六塵者，色塵、聲塵、香塵、味塵、觸塵、法塵也。） 〔一、眼入〕，謂眼根對色，即能見色，是名眼入。 〔二、耳入〕，謂耳根對聲，即能聞聲，是名耳入。 〔三、鼻入〕，謂鼻根對香，即能嗅香，是名鼻入。 〔四、舌入〕，謂舌根對味，即能嘗味，是名舌入。 〔五、身入〕，謂身根對觸，即能覺觸，是名身入。 〔六、意入〕，謂意根對法，即能分別於法，是名意入。 〔七、色入〕，謂一切可見之色，而對於眼，是名色入。 〔八、聲入〕，謂一切可聞之聲，而對於耳，是名聲入。 〔九、香入〕，謂一切可嗅之香，而對於鼻，是名香入。 〔十、味入〕，謂一切可嘗之味，而對於舌，是名味入。 〔十一、觸入〕，謂一切可覺之觸，而對於身，是名觸入。 〔十二、法入〕，謂一切可分別之法，而對於意，是名法入。

入，涉入也。謂六根、六塵互相涉入也。如來為迷色偏重者，開色為眼耳鼻舌身，及以色聲香味觸合受想行識四種心法，但名為意。意之所對，唯一法塵。令其細觀於色，是為開色合心，故說為十二入也。（六根者，眼根、耳根、鼻根、舌根、身根、意根也。六塵者，色塵、聲塵、香塵、味塵、觸塵、法塵也。）



### 丁福保佛學大辭典

【名數】與十二處同。見三科條。

參照：<a href="/dict/十二處">十二處</a>

參照：<a href="/dict/三科">三科</a>


