---
title: 他利利他深義
source: deerpark.app
---
### 丁福保佛學大辭典

【術語】淨土論有「菩薩如是修五門行。自利利他。速得成就阿耨多羅三藐三菩提故。」等語，曇鸞於論註釋之曰：「然覈求其本阿彌陀如來為增上緣他利之與利他，談有左右。若自佛而言，宜言利他。自眾生而言，宜言他利。」蓋不言自利他利，而言自利利他者，他利以眾生得利益為主題，施利者之力難顯，言利他，則表利眾生之意，而顯與力者。佛建大願，自成佛而利益眾生者，不可不謂為自利利他之意也。



