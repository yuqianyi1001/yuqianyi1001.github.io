---
title: 持明仙
source: deerpark.app
---

### 丁福保佛學大辭典

【術語】誦持陀羅尼，或以藥力成就通力之仙人也。大日經疏六曰：「持明仙者，是餘藥力等所成。悉地持明仙者，皆是專依咒術得悉地人。」同十一曰：「或以法加童男女，亦令彼成就以為供侍，即遊十方剎也。西方有一人成，引五百人昇空而去，不知所去也。此法成就即是持明仙也。」



### 佛光大辭典

乃密教胎藏界曼荼羅外金剛部院之尊。又作悉地持明仙、成就持明仙。即持誦陀羅尼，或藉藥力而得神通力之仙人。本為婆羅門教濕婆神之侍從，相傳住于雪山，具有咒力。以其所持之明咒，密教遂列之于曼荼羅海會中。有持名藥叉、成就仙眾、成就持明仙眾、成就明仙四類。大日經疏卷十二（大三九·七○七下）：‘持明者，謂持誦人得妙成就悉地之果，即能遍遊一切佛土，供養諸佛，成就眾生也。’

另據大日經疏卷三載，凡得密嚴佛國、十方淨嚴、諸天修羅宮等三品之悉地者，皆可稱為持明仙，此系就其

廣義之解釋而言。然大日經疏卷六又記載，所謂持明仙，系依藥力而成就其神通力；悉地持明仙則專依咒術而得成就，此為二者之別而異于上述之說者。此外，持明仙亦泛指持誦明咒（真言、陀羅尼）之人。﹝大日經疏卷十一、兩部曼荼羅義記卷三﹞


