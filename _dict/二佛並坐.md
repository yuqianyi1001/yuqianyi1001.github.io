---
title: 二佛並坐
source: deerpark.app
---

### 丁福保佛學大辭典

【術語】法華會座，迹門三周說法已後，涌出於靈山空中之多寶塔中二佛也。初寶塔涌出在空中，依大眾之請釋迦佛開其塔門，多寶佛全身舍利結跏趺座，結法界定印，其時多寶佛在寶塔中分半座使釋迦佛坐，謂之二佛並座。多寶表法佛及定，釋迦表報佛及慧，並座表法報不二，定慧一如也。此二佛孰左孰右之說，各有異義。但以多寶在左，釋迦在右為正。蓋觀智之法華儀軌，謂為「塔門西開」，則知釋迦未入塔以前，向東而說迹門，迹門為因位之法，故向發心之東方而說之。多寶塔表本門之壽量，則塔之門，開於西。本門為果上之法，則或向菩提之西方也。然則法華之曼荼羅曰：東向西中央多寶塔中之二佛中，多寶佛在南方，即左位，結定印，釋迦佛在北方即右位，結轉法輪印，左為定位，右為慧位，顯密之通則也，隨屬於定門之多寶為左位。屬於慧門之釋迦為右位。見法華秘略要鈔三，參照多寶塔條。

參照：<a href="/dict/多寶塔">多寶塔</a>



### 佛光大辭典

釋迦佛于靈鷲山說法華，蹟門三週說法以後，地下忽湧一寶塔現于空中，多寶佛全身舍利結跏趺座，結法界定印。其時，多寶佛于塔中分半座使釋迦佛坐，稱為二佛並坐。多寶佛表法佛及定，釋迦佛表報佛及慧，二佛並坐表法報不二，定慧一如。


