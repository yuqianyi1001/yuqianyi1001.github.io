---
title: 豐干
source: deerpark.app
---
### 丁福保佛學大辭典

【人名】豐一作封。原居天台山國清寺，剪髮齊眉，衣布裘，身量重七尺。餘人或借問，則止對曰隨時二字，更無他語。嘗乘虎直入松門。眾僧驚懼。口唱道歌。時眾方崇重。終後於先天年中在京兆行化，非恒人常調。士庶見之，無不敬禮。嘗養二士，云寒山拾得。見宋僧傳，傳燈錄。又傳燈錄云：「閭丘徹出牧丹陽。豐干禪師謂曰：到任須謁文殊普賢，在天台國清寺執爨洗器者，寒山拾得也。閭丘訪之，見二人致拜。寒山笑曰：豐干饒舌。」釋文曰：「豐干是阿彌陀佛。」



