---
title: 無分別智
source: deerpark.app
---

**來源：法相辭典**

<p>★攝論三卷八頁雲：如是已說增上心殊勝。增上慧殊勝、雲何可見？謂無分別智、若自性，若所依，若因緣，若所緣，若行相，若任持，若助伴，若異熟，若等流，若出離，若至究竟，若加行無分別後得勝利，若差別，若無分別後得譬喻，若無功用作事，若甚深，應知無分別智、名增上慧殊勝。如彼卷八頁至十頁廣釋。世親釋八卷十二頁雲：此中意說無分別智名增上慧。此復三種。一、加行無分別智。謂尋思慧。二、根本無分別智。謂正證慧。三、後得無分別智。謂起用慧。此中求慧，是第一增上慧。內證慧，是第二增上慧。攝持慧，是第三增上慧。今且成立無分別智。由唯此智，通因果故。其尋思智，是此智因；其後得智，是此智果。所以成此，兼成餘二。</p><p>★二解　世親釋一卷八頁雲：無分別智、說名此中增上慧體者：若諸聲聞、離四顛倒分別，名無分別。若諸菩薩、離一切法分別，名無分別。二無分別，差別如是。</p><p>★三解　雜集論十四卷二十一頁雲：此無分別智、復離五相。謂非無作意故，非超過故，非寂止故，非自性故，非于所緣作加行故；名無分別。所以者何？若無作意故名無分別；熟眠醉等、應是無分別智。由彼不思惟諸法相故。若超過故名無分別；從第二靜慮已上一切地、應是無分別智。由彼超過尋伺故。若爾；三界心心法、是分別體言，即為相違。若寂止故名無分別；滅受想定、應是無分別智。分別心心法、于彼寂止故。若爾；智亦應無。若自性故名無分別；色等應是無分別智。彼非分別自性故。若于所緣作加行故名無分別；即分別性、應是無分別智。若謂此是無分別；此加行相、即分別相故。是故無分別智、非彼五相。若爾；雲何觀無戲論無分別相？謂于所緣不起加行。此復雲何？若諸菩薩、過隨順教，觀察諸法若性若相，皆不真實。由此觀察串習力所持故；不由加行，于如實無戲論界一切法真如中，內心寂定。如是乃名無戲論無分別智。</p>

**來源：丁福保佛學大辭典**

<p>【術語】又云無分別心。正體會真如之智也。真如者，離一切之相而不可分別也。故以分別之心者，不能稱其體性，以離一切情念分別之無相真智方始冥符也。攝大乘論釋十二曰：「若智與所取不異，平等平等起，是名無分別智。」起信論曰：「無分別心與體相應。」</p>

**來源：佛光大辭典**

<p>梵語nir-vikalpa-jñāna。又作無分別心。指舍離主觀、客觀之相，而達平等之真實智慧。即菩薩于初地入見道時，緣一切法之真如，斷離能取與所取之差別，境智冥合，平等而無分別之智。亦即遠離名想概念等虛妄分別之世俗認識，唯對真如之認識能如實而無分別。此智屬于出世間智與無漏智，為佛智之相應心品。此智有加行、根本、後得等三種之別：(一)尋思之慧，稱為加行無分別智，又作加行智，乃道之‘因’。(二)正證之慧，稱為根本無分別智，又作出世無分別智、根本智，乃道之‘體’。(三)出觀起用之慧，稱為後得無分別智，又稱後得智，乃道之‘果’。另據成唯識論卷十之說，根本無分別智與後得無分別智屬同一種智，惟作用不同，後得智依根本智方能掌握佛教真理，根本智則靠後得智方可于世俗世界之認識中發揮功能。</p><p>又據唐譯攝大乘論釋卷八謂，無分別智遠離五種相以為自性，即：(一)離睡眠等之無作意，(二)離二禪以上之過有尋有伺地，(三)離無心定之想受滅寂靜，(四)離色，(五)于真實義離有分別之計度。又無分別智以修慧為體，菩薩于十地之位數數修習，至第八地以後即可相續任運。梁譯攝大乘論釋卷十二亦謂，無分別與菩薩無異，無分別之自性即菩薩之自性，菩薩以無分別智為體。﹝梁譯攝大乘論釋卷八、卷九、卷十一、大乘莊嚴經論卷三、大乘阿毗達磨雜集論卷十四、成唯識論卷九﹞</p>
