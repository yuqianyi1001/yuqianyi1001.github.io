---
title: 一角仙人
source: deerpark.app
---
### 佛光大辭典

一角仙，梵名Ekaśṛṅga  。為印度古代神話中之仙人名，亦為佛本生事蹟中之名。又作獨角仙人。謂于過去久遠世時，波羅奈國山中有一仙人，因動淫心，精流澡盤，為一母鹿所飲，鹿遂當下有孕，滿月生一子，此子形狀似人，頭有一角，足似鹿，故稱一角仙。及長，其父勤教學問，通十八種大經，又學坐禪，行四無量心，得五神通。一日上山，值大雨泥滑，L地傷其足，仙人嗔而咒令不雨，致五谷不生，人民窮乏；波羅奈王乃命淫女扇陀以種種珍寶、美食惑之，仙人見色心動，遂失神通。此一角仙人即釋尊之過去身，扇陀即耶輸多羅。﹝大智度論卷十七、經律異相卷三十九﹞



### 丁福保佛學大辭典

【人名】又名獨角仙人。過去久遠之昔，於波羅奈山中由鹿腹而生，頭有一角，形如人，故以為名。及長修禪定。而得通力。因惑於名扇陀之婬女，遂失其通力，出山為國之大臣。此一角仙人即今之釋尊也。扇陀即今之耶輸多羅女也。見智度論十七，經律異相三十九。



