---
title: 如來日
source: deerpark.app
---

### 丁福保佛學大辭典

【術語】又云實相日。越過現未三時無相平等之日時也。大日經一曰：「越三時如來之日。」同疏一曰：「以淨眼觀之，三際之相了不可得，無終無始，亦無去無來，此實相之日。覺明常住，湛若虛空，無有時分修短之異。然以佛神力故，令瑜伽行者於無量劫謂如食頃，或演食頃以為無量劫，延促自在，無定相可得，故云如來日也。」


