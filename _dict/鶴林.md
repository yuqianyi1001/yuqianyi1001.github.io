---
title: 鶴林
source: deerpark.app
---

### 丁福保佛學大辭典

【地名】釋尊於娑羅雙樹間入滅時，樹一時開華，林色變白，如鶴之群居，故云鶴林。涅槃經一曰：「爾時，拘尸那城娑羅樹林，其林變白，猶如白鶴。」止觀一上曰：「始鹿苑，中鷲嶺，後鶴林。」同七上曰：「鶴林施化既足於榮枯中間，而入涅槃。」



### 佛光大辭典

指世尊于印度拘屍那揭羅城跋提河畔入滅之娑羅樹林。又稱白鶴林、白林、鵠林。據大般涅經後分卷上所載，世尊入涅已，娑羅林乃垂覆寶床，遮蓋如來，其時娑羅樹慘然變白，猶如白鶴。即以世尊入滅時，娑羅樹變成白色，猶如白鶴，故有此稱。又因世尊于此林入滅，故‘鶴林’一詞亦轉用為‘佛涅’之意。另據大般涅經義記卷一載，娑羅樹變白之原因有二說：(一)白色乃樹之死相，表示聖者之入滅。(二)白色為色之本，即意謂佛之涅乃歸返其本。此外，後世對僧園亦稱為鶴林，或稱鶴苑。﹝北本大般涅經卷一、摩訶止觀卷一上、卷七上、大般涅經集解卷三、止觀輔行傳弘決卷一之一、廣弘明集卷二十﹞（參閱‘娑羅樹’4079）


