---
title: 摩呼洛伽
source: deerpark.app
---

**來源：陳義孝佛學常見辭彙**

<p>又譯作摩羅伽，八部眾之一，即大蟒神，其形人身而蛇首。</p>

**來源：丁福保佛學大辭典**

<p>【異類】Mahoraga，莫呼洛伽摩，舊曰休勒，摩睺羅伽，新曰莫呼洛伽，摩護囉誐。八部眾之一。大蟒神也。胎藏界第三院之一尊，釋迦如來之眷屬也。是為大日如來普門示現之一法門身，一類眾生，因此法而遂得到於一切智地。大日經一曰：「爾時執金剛秘密主，於彼眾會中坐。白佛言：世尊云何如來應供正徧知，得一切智智？彼得一切智智，為無量眾生，廣演分布，隨種種趣種種性欲，（中略）夜叉乾闥婆乃至說生摩睺羅伽法。」法華玄贊二曰：「梵云莫呼羅伽，此云大腹，摩睺羅伽訛也。」慧琳音義十一曰：「摩休勒，古譯質朴，亦名摩睺羅伽。亦是樂神之類，或曰非人，或云大蟒神，其形人身而蛇首也。」同一曰：「莫呼洛伽，梵語不妙，正云摩護囉誐。人形蛇首，亦名大蟒神也。」慧苑音義上曰：「摩睺此云大也，羅伽云胸腹行也。此於諸畜龍類所攝，舊云蟒神者相似翻名，非正對也。」種子通諸摩睺羅伽。總有三字：一<img src="gaiji/DF-8752.png"/>伽。行動之義，去來之義，入阿字門，則為行不可得，來不可得。是大日如來不行之行，不來之來，以遊化法界而度眾生之意也。二<img src="gaiji/DF-876A.png"/>囉。塵垢之義，入阿字門，則為燒除一切諸障，生如來實慧之意。三<img src="gaiji/DF-87A9.png"/>[口*藍]。是相之義，上加圓點，是為大空，如來住於大空三昧，示現一切諸相之意也。以此中一字為其種子。真言為伽囉[口*藍]伽囉[口*藍]。阿闍梨不說其句義，是彼土呼摩睺囉伽之方言也，而所以重言之者，或斷二障，或對於自利利他，自證加持等種種之二法門故也。見大日經疏十，同義釋七。</p>
