---
title: 五扇提羅
source: deerpark.app
---
### 丁福保佛學大辭典

【傳說】五惡比丘各得石女之報者。止觀一曰：「如五扇提羅者，此發地獄心。」同輔行曰：「言扇提羅者。未曾有經下卷云：昔五比丘懶惰懈怠，不修經書。時世穀貴，為人所輕，不供養之。五人議云：夫人生計隨其行儀，人命至重，不可守死。各共乞求辦具繩床，坐曠野中，掃灑莊嚴，依次而坐。外形似禪，內思邪濁，見者謂聖，因此招供，飽足有餘。有一女人名曰提韋，聞之喜供，提韋有十頃園林，令住終身。（中略）提韋真心供養福盡命終生化樂天，其五比丘專行巧偽邪濁心，福盡命終生於地獄。經八千劫償其施主，雖復為人，諸根闇鈍，無男女根，名為石女。經爾所劫償施主已，佛告匿王，時提韋者今皇后是，五比丘者隨從擔轝五人者是。」



