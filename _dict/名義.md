---
title: 名義
source: deerpark.app
---

### 丁福保佛學大辭典

【術語】名者體上之名稱，義者體上之義理。如言諸行無常，諸行為名，無常為義。又呼召之名目，謂之名，為名所顯之法體謂之義，依此義則名義者，與所謂名體或名法同。然就其名與義言之，有名即於義者，有不即者，名即於義，如呼火而出熱，諸佛之名號及陀羅尼是也，此云真言。名不即於義，如火之名無熱之用，世間一切之名字是也，此云假名。智度論二十五曰：「問曰：義之與名為合耶為離耶？若合名，說火時應燒口。若離，說火時水應來。答曰：亦不合，亦不離。古人假為立名，以名諸法。後人因此名字識是事，如是各各有名字。」肇論曰：「名無得物之功，物無當名之實。」



### 佛光大辭典

指名稱與義理。如謂‘諸行無常’，則諸行為‘名’，無常為‘義’。蓋呼召表顯諸法之本體者，稱為名；而諸法本體之真實義，稱為義；以名能詮顯法體之真實義，故稱名義。然名系假立施設，雖能詮義，卻非諸法之本體，故名與義二者有相即、不即之二種關系。就相即而言，如諸佛菩薩之名號、真言、咒語等皆是，此乃諸佛菩薩之名號中，蘊含廣大不可思議之願力及功德，故其名號與其法體之實義不二，名即是義，義即是名，稱為名義相即、名義不離、名義不二；與‘名體不二’同義。若就不即而言，如說火時，無熱之用，即為名義不相即之關系。﹝大智度論卷二十五、肇論、往生論注卷下﹞（參閱‘名’2254、‘名體不二’2262）


