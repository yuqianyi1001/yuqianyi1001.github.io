---
title: 行森
source: deerpark.app
---

### 丁福保佛學大辭典

【人名】三十二祖傳曰：「行森號[卄/卬]溪，又號慈翁。博羅人，俗姓黎氏。參大覺普濟能仁國師，玉琳秀，洞明心要。秀令分座說法，接引海眾。一時目為大鵬劈海，又稱為森鐵棒。清康熙十六年，遊華巖曰：此中修篁奇石，可以臥數江帆，吾老此畫圖中矣。乃自刻化期，手書封龕偈而寂。世壽六十四，僧臘三十有六。雍正十一年追封明道正覺禪師。」



### 佛光大辭典

（1614～1677）明末清初臨濟宗僧。博羅（廣東）人，俗姓黎。世稱茆溪行森禪師。其母夢白光入懷而妊，既誕，眉宇俊秀。七歲，棄家從宗寶獨公削發出家，參學于雲門雪嶠圓信，復參謁玉林通L于大雄，得嗣其法，隨侍多年。清代順治十七年（1660），蒙聖恩召入內廷，師力辭封號，上遂賜呼‘慈翁’，既歸，隱于浙江杭州龍溪庵，開法弘化，帝下詔改龍溪為圓照寺，恩寵殊隆。康熙十六年示寂于吳山華嚴寺，世壽六十四。雍正十一年（1733），追謚‘明道正覺禪師’。師生平言行收入禦選語錄卷十一。有茆溪森禪師語錄一卷行世。﹝正源略集卷四﹞


