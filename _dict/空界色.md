---
title: 空界色
source: deerpark.app
---

**來源：丁福保佛學大辭典**

<p>【術語】有部之所立。虛空之外，別有空界，眼可見，門窗口鼻等內外之竅隙是也。既為眼可見，故附色之名，而謂之空界色。俱舍論一曰：「諸有門窗及口鼻等內外竅隙，名為空界。」此空界色，名鄰阿伽色。見鄰阿迦色條。</p><p>參照：<a href="/dict/鄰阿迦色">鄰阿迦色</a></p>

**來源：佛光大辭典**

<p>指虛空界之色。空界，梵語ākāśa-dhātu。據俱舍論卷一載，虛空之外，別有空界，為眼可見，如諸門窗及口鼻等內外之竅隙；因系眼可見，故附‘色’之名，稱為空界色。</p><p>另據俱舍論光記卷一所說，空界色以青、黃、赤、白、雲、煙、塵、霧、影、光、明、等十二顯色中之影、光、明、為體；然因影、光、明、亦隨青、黃、赤、白等四顯色而應現，故空界色亦攝于青、黃、赤、白中。又青、黃、赤、白即須彌四大洲各現于空中的純一之淨色，故空界色即空一顯色。</p><p>俱舍論卷一又謂（大二九·六下）：‘故說空界，明為體，應知此體不離晝夜，即此說名鄰阿伽色。’是知，空界色另有鄰阿伽色（梵agha -sāmantaka ）之譯名，意指鄰近阿伽之色。﹝俱舍論釋論卷一、俱舍論光記卷一、俱舍論寶疏卷一下、玄應音義卷二十四﹞（參閱‘空一顯色’3470、‘鄰阿伽色’6194）</p>
