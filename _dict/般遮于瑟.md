---
title: 般遮于瑟
source: deerpark.app
---
### 丁福保佛學大辭典

【行事】Pañcavārṣika，又作般闍于瑟、般遮婆瑟、般遮跋瑟迦。般遮越師。具曰般遮跋利沙，又曰般遮婆栗迦史。直譯則為五年會。每五年一設之大齋會也。義譯曰無遮會。以容受一切之人而不遮遣故也。玄應音義十七曰：「般闍于瑟，或作般遮于瑟，皆訛略也。應言般遮跋利沙，又言般遮婆栗史迦。般遮，此云五。婆栗史迦，此云年，謂五年大會也。佛去世一百年後，阿輸迦王設此會也。」十誦律五曰：「般遮婆瑟會。」註「云五歲會也。」法顯傳曰：「般遮越師，漢言五年大會也，國王作大會也。」文句私記二曰：「育王經云五年功德會，開元錄云五年一切大集會，探玄記云無遮大會。」



