---
title: 法比量
source: deerpark.app
---

**來源：法相辭典**

<p>★瑜伽十五卷十二頁雲：法比量者：謂以相鄰相屬之法，比餘相鄰相屬之法。如屬無常，比知有苦。以屬苦故，比空無我。以屬生故，比有老法。以屬老故，比有死法。以屬有色、有見、有對、比有方所、及有形質。屬有漏故，比知有苦。屬無漏故，比知無苦。屬有為故，比知生住異滅之法。屬無為故，比知無生住異滅法。如是等類，名法比量。</p>

**來源：三藏法數**

<p>謂於一切相屬著法，以一比餘。如屬無常，比知有苦；以屬苦故，比空無我；以屬生故，比有老法；以屬老故，比有死法；以屬有色，有見，有礙，比有處所，及有形質；屬有漏故，比知有苦；屬無漏故，比知無苦；屬有為故，比知是生住異滅之法；屬無為故，比知非生住異滅之法。如是等類，名法比量。</p>

**來源：丁福保佛學大辭典**

<p>【術語】五種比量之一。由一法而推知他法也。如見生法知老法之至，由老法有推知死法，由無常知有苦等是也。</p>

**來源：佛光大辭典**

<p>梵語anumānaṃ dharmatas。因明用語。五種比量之一。指由一法而推知其他相鄰相屬之法。如見無常即推知苦，見生即推知老，見老即推知死等。﹝顯揚聖教論卷十一、因明入正理論義纂要、因明入正理論疏前記卷上、卷下﹞</p>
