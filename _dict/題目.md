---
title: 題目
source: deerpark.app
---

### 丁福保佛學大辭典

【術語】經論之題號也。凡大乘之經典置重題號，題為一部之總標，題與本文，以但為廣略之別為通規。故受持題目之功德，等於受持一經之功德。觀無量壽經曰：「命欲終時，遇善知識為說大乘十二部首題名字，以聞如是諸經名故，除卻千劫極重惡業。」以是日本日蓮宗於彼宗所依法華經一部八卷題號，妙法蓮華經之五字，示歸敬信受之意，冠以南無二字。唱為南無妙法蓮華經。



### 佛光大辭典

(一)經之題號。諸大乘經載，讀誦受持經之題號，即有莫大功德。故自古中國及日本均盛行唱誦經題之風。（參閱‘題號’6650）

(二)日本日蓮宗特取法華經之題號‘妙法蓮華經’五字，冠以‘南無’二字，而成‘南無妙法蓮華經’七字，稱為題目、首題、玄題，乃三大秘法之一；並主張唱誦其題目，末法眾生即可成佛。然並不限于唱誦題目，亦有將本尊之名刻寫于碑上者；其字蹟筆端細長銳利，恰如放出光明，故俗稱‘須題目’。又日蓮宗于法會之時，以大鼓及鉦配合唱踴法華之題目，稱為題目踴。而于題目之外，雜和贊而歌者，稱為歌題目。﹝祖書綱要刪略卷一﹞


