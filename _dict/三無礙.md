---
title: 三無礙
source: deerpark.app
---

### 三藏法數

﹝出大寶積經﹞ 〔一、總持無礙〕，謂菩薩獲大總持，於種種善法，持令不失；種種惡法，持令不生。故一切言語諸法分別悉知，皆不忘失，無所罣礙，是為總持無礙。 〔二、辯才無礙〕，謂菩薩獲大辯才，於大小乘種種諸法，隨眾生機，縱辯宣揚，悉使通達，皆無疑礙，是為辯才無礙。 〔三、道法無礙〕，謂菩薩獲大智慧，於大小乘一切道法及世間種種語言文字，悉能通達，照了無礙，是為道法無礙。



### 丁福保佛學大辭典

【名數】見無礙條。

參照：<a href="/dict/無礙">無礙</a>



### 佛光大辭典

據大寶積經卷十四載，菩薩有三種無礙，即：(一)總持無礙，菩薩獲大總持，于種種善法持令不失，種種惡法持令不生，故一切言語諸法分別悉知，皆不忘失，無所掛礙。(二)辯才無礙，菩薩獲大辯才，于大小乘種種諸法，能隨眾生之機類，縱辯宣揚，悉使通達，皆無所礙。(三)道法無礙，菩薩獲大智慧，于大小乘一切道法及世間種種語言文字悉能通達，照了無礙。


