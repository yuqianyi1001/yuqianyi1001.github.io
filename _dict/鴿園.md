---
title: 鴿園
source: deerpark.app
---
### 佛光大辭典

(一)梵名Kapotika -saṃghārāma 。音譯迦布德迦伽藍。位于中印度摩揭陀國東部之精舍。佛陀過去世曾為大鴿，為引導獵者入正道，于此地投火而死。英國考古學家康林罕（A. Cunningham， 1814～1893）指其地即大唐西域記中因陀羅窟北北東十六公裡處。﹝大唐西域記卷九、大慈恩寺三藏法師傳卷三、 A.Cunningham: The Ancient Geography of India﹞

(二)位于迦濕彌羅國。為五百僧園之一。異部宗輪論述記（d續八三·二一六下）：‘爾時，雞園諍猶未息，後隨異見，遂分二部，一上座部，二大眾部。時諸賢聖知眾乖違，便舍雞園，欲住佗處。（中略）王聞既嗔，便敕臣曰：“宜皆別至伽河邊，載以破般（疑作船），中流墜溺，即驗斯輩是聖是凡？”臣奉王言，便將驗試，時諸賢聖各起神通，猶如雁王，凌虛而往，復以神力攝取船中同舍雞園未得通者，現諸神變，作種種形，相次乘空，西北而去。王聞見已，深生愧悔，（中略）速即遣人尋其所趣，使還，知在迦濕彌羅，後固請還，僧皆辭命。王遂總舍迦濕彌羅國，造僧伽藍，安置賢聖眾，隨先所變作種種形，即以標題僧伽藍，號謂鴿園等。’



### 丁福保佛學大辭典

【寺名】在迦濕彌羅國。五百僧園之一。宗輪論述記曰：「爾時雞園，諍猶未息。後隨異見，遂分二部：一上座部，二大眾部。時諸賢聖，和眾乖違，便捨雞園，欲往他處。王聞既瞋，便勅臣曰：宜皆引至殑伽河邊，載以破船，中流墜溺，即驗斯輩是聖是凡。臣奉王言，便將驗試。時諸賢聖，各起神通。猶如雁王，凌虛而往。復以神力，攝取船中同捨雞園未得通者，現諸神變，作種種形。相次乘空，西北而去。王聞見已，深生愧悔。速即遣人尋其所趣，使還。知在迦濕彌羅，後固請還，僧皆辭命。王終總捨迦濕彌羅國，造僧伽藍，安置賢聖眾。隨先所變作種種形，即以標題僧伽藍號，謂鴿園等。」見迦布德迦條附錄。梵Kapotakasaṁghārāma。

參照：<a href="/dict/迦布德迦">迦布德迦</a>



