---
title: 弘誓
source: deerpark.app
---

**來源：陳義孝佛學常見辭彙**

<p>弘大的誓願。</p>

**來源：丁福保佛學大辭典**

<p>【術語】具曰弘誓願。謂佛菩薩弘大之誓也。無量壽經上曰：「發斯弘誓，建此願已，一向專志莊嚴妙土。」同下曰：「以弘誓功德，而自莊嚴。」法華經普門品曰：「弘誓深如海。」文句十下釋之曰：「弘，廣也。誓，約也。廣制要心，故言弘誓。」輔行一之三曰：「僧那西音，此云弘誓。」法界次第下之上：「廣普之緣，謂之為弘。自制其心，名之曰誓。志求滿足，故云願也。」</p>

**來源：佛光大辭典**

<p>梵語mahāsarnāha-sannaddha。廣大之誓願。又作弘誓願、大誓莊嚴。以其所願之事，廣大普被眾生，故稱弘誓。其梵語之原意乃‘著大鎧’；亦即建立弘大誓願廣度眾生，以期成就無上菩提，猶如被著大鎧，以自莊嚴，投于陣中；即指菩薩之總願。此弘誓堅固無比，故以甲冑為喻，稱為弘誓鎧。無量壽經卷上（大一二·二六八中）：‘為眾生故，被弘誓鎧，積累德本，度脫一切。’</p><p>一般，佛、菩薩共通之誓願有四弘誓願。此外，佛、菩薩另有別願，如彌勒菩薩之奉行十善願，法藏菩薩（阿彌陀佛未成佛前之名稱）之四十八願。日本淨土真宗即以阿彌陀佛四十八願中之第十八願稱為本弘誓願（本願、弘願、誓願、弘誓）；且日本淨土真宗以此弘願之教為真實法，故有‘弘願真宗’之稱。</p><p>此弘誓乃超越普通思慮而無法臆測者，故稱難思弘誓。此難思弘誓為阿彌陀佛廣大之誓願力，為眾生能往生淨土強有力之增上緣，故稱弘誓強緣。即謂彌陀之本願弘誓，乃眾生往生之殊勝因緣。弘誓能負載眾生渡過生死大海而至淨土，故以船為喻，稱為弘誓船，又作大願船。迦才淨土論卷下（大四七·一○二上）：‘阿彌陀佛舉慈悲棹，乘大願船，運度一切苦惱眾生。’又如大海能包容一切，無論善、惡眾生均可渡過；或謂其深廣如海，稱為弘誓海。﹝道行般若經卷一、大方等大集經卷十七虛空藏菩薩品、放光般若經卷三問僧那品、往生要集卷三﹞（參閱‘四弘誓願’1677、‘要門’3953）</p>
