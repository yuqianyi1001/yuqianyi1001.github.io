---
title: 形色
source: deerpark.app
---

**來源：陳義孝佛學常見辭彙**

<p>有形的物質。色即物質的意思。</p>

**來源：法相辭典**

<p>★瑜伽一卷六頁雲：形色者：謂長、短、方、圓、粗、細、正、不正、高、下色。又雲：形色者：謂若色、積集長短等分別相。又雲：形色者：謂長短等積集差別。</p><p>★二解　成業論二頁雲：即于合和諸眾色中，見一面多，便起長覺。見一面少，便起短覺。見四面等，便起方覺。見諸面滿，便起圓覺。見中凸出，便起高覺。見中坳凹，便起下覺，見面齊平，起于正覺，見面參差，起不正覺。如旋轉輪、觀錦繡時，便生種種異形類覺。不應實有異類形色，同在一處，如諸顯色。若許爾者；應于一切處，起一切形覺。然無是事。是故形色，無別有體。即諸顯色，于諸方面，安布不同，起長等覺。如樹蟻等行列無過。</p>

**來源：三藏法數**

<p>謂長短方圓，麤細高下，正不正等，形相可見，是名形色。</p><p>形即形相，謂長短方圓、麤細高下，若正不正，皆有形相，故名形色。</p>

**來源：丁福保佛學大辭典**

<p>【術語】梵語Saṃsthānarūpa之譯。有形之色也。對於顯色而言。即色法中，質礙麤著，因觸而憶知長短等者。此有八種：一長，二短，三方，四圜，五高，六下，七正，八不正。一面多生曰長，一面少生曰短，四面齊正曰方，周徧一切處而生曰圓，中凸出曰高，中坳凹曰下，面齊平曰正，面參差曰不正。有部雖謂是等諸色，極微各別，各有別體，而唯識大乘則謂青等四顯色分位假立非實色也。</p><p>梵語Rūpavacara之譯。即人之顏色形貌也。無量壽經上所謂「國中人天，形色不同，有好醜者，」法華經信解品所謂「二人形色憔悴無威德者，」是也。</p><p>【術語】形體與色相。法華經譬喻品曰：「即遣二人形色憔悴。」無量壽經上曰：「國中人天，形色不同。」</p><p>謂長短方圓等形之可見於眼者。二色之一。俱舍論一曰：「形色有八，（中略）長短方圓高下正不正。」</p>

**來源：佛光大辭典**

<p>(一)梵語saṃsthāna-rūpa。有形之色。‘顯色’之對稱。指色法中，質礙粗著，因觸而覺知其長短大小凹凸等者。計有八種：(一)長（梵dīrgha  ），一面多生。(二)短（梵hrasva  ），一面少生。(三)方（梵caturaśra  ），四面齊等。(四)圓（梵vṛtta  ），週遍一切處而生。(五)高（梵unnata  ），中間凸出。(六)下（梵avanata  ），中間拗凹。(七)正（梵śāta  ），表面齊平。(八)不正（梵viśāta  ），表面參差。說一切有部以此等諸色極微各別，各有別體；唯識大乘則以為非實色。﹝俱舍論卷一、瑜伽師地論卷一、大毗婆沙論卷十三、卷七十五、俱舍論光記卷一、成唯識論述記卷二本﹞</p><p>(二)形體與色相。即指人畜等之顏色形貌。﹝法華經卷二信解品、無量壽經卷上、分別善惡報應經卷下﹞</p>
