---
title: 五體
source: deerpark.app
---

**來源：三藏法數**

<p>﹝出華嚴經隨疏演義鈔﹞ 凡禮敬三寶，必須五體投地，所以折伏憍慢，用表虔誠故也。（三寶者，佛寶、法寶、僧寶也。） 〔一、右膝〕，疏云：願我右膝著地之時，令諸眾生得正覺道也。 〔二、左膝〕，疏云：願我左膝著地之時，令諸眾生於外道法不起邪見，悉得安立正覺道中也。 〔三、右手〕，疏云：願我右手著地之時，猶如世尊坐金剛座，地震現瑞，證大菩提也。（梵語菩提，華言道。） 〔四、左手〕，疏云：願我左手著地之時，令諸眾生遠離外道，難調伏者，以四攝法而攝取之，令入正道也。（四攝法者，布施攝、愛語攝、利行攝、同事攝也。） 〔五、首頂〕，疏云：願我首頂著地之時，令諸眾生離憍慢心，悉得成就無見頂相也。</p>

**來源：丁福保佛學大辭典**

<p>【名數】又作五輪：一右膝，二左膝，三右手，四左手，五頭首。資持記下三之二曰：「五處皆圓，故名五輪。四支及首，名為五體。輪則別指五處，體則通目一身。」</p>

**來源：佛光大辭典**

<p>又稱五輪。指全身。謂筋、脈、肉、骨、毛皮，或右膝、左膝、右手、左手、頭首之並稱。四分律行事鈔資持記卷下三（大四○·三九五中）：‘五處皆圓，故名五輪。四支及首，名為五體。輪則別指五處，體則通目一身。’</p>
