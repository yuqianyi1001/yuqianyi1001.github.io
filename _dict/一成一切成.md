---
title: 一成一切成
source: deerpark.app
---

**來源：三藏法數**

<p>﹝出華嚴經疏﹞ 一成一切成者，謂一佛成道，法界無非此佛之依正也。依即所依之土，正即能依之身。以其迷時，則眾生國土皆迷；悟時，則眾生國土皆悟。蓋約一人惟心即具而說。故楞嚴經云：一人發真歸源，此十方空皆悉消殞。是也。</p>

**來源：丁福保佛學大辭典**

<p>【術語】一人成道即萬人成道。一事成就即萬事成就。一切例皆然。名之為事事無礙法界。此為華嚴經所明。華嚴大疏二曰：「有分之事，全同無分之理，故一小塵即徧法界。（中略）出現品云：如來成正覺時，於其身中，普見一切眾生成正覺。（中略）理徧事故，一成一切成。」</p>

**來源：佛光大辭典**

<p>意謂若一事得以成就，則一切之事悉皆能成就。此乃就華嚴宗‘事事無礙法界’之觀點而言。系指成道者之境界。新華嚴經卷五十二、華嚴經疏卷二謂，如來成正覺時，于其身中普見一切眾生亦成正覺，乃至普見一切眾生皆入涅，皆同一性，即所謂無性。又由于理遍于事，故說‘一成一切成’；以事遍于理，故言‘皆有所成’。此外，華嚴經旨歸、華嚴經問答卷上等所舉‘一得一切得’之語，即與‘一成一切成’同義。﹝華嚴五十要問答卷上、新華嚴經論卷一﹞</p>
