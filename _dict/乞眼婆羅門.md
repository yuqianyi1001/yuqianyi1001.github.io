---
title: 乞眼婆羅門
source: deerpark.app
---

### 丁福保佛學大辭典

【人名】舍利弗遇此乞眼婆羅門退失大乘者。智度論十二曰：「如舍利弗於六十劫中，行菩薩道欲渡布施河時，有乞人來乞其眼，舍利弗言：眼無所住，何以索之？若須我身及財物者，當以相與？答言不須汝身及財物，唯欲得眼。若汝實行檀者，以眼見與。舍利弗出一眼與之。乞者得眼，於舍利弗前嗅之，嫌臭，唾而棄地，又以腳蹹。舍利弗思惟言：如此弊人等，難可度也，眼實無用，而強索之，既得而棄，又以腳蹹，何弊之甚！如此人輩，不可度也。不如自調，早脫生死。思惟是已，於菩薩道退，迴向小乘。」又賢愚經六，彌勒所問本願經，六度集經四等，均有婆羅門乞眼事。



### 佛光大辭典

對因位修行中之菩薩乞求施與眼目之惡婆羅門。賢愚經卷六、彌勒菩薩所問本願經、福蓋正行所集經卷七、巴利本生經、梵文本生N論等均載佛陀于過去因位為北印度富迦羅拔城（梵Puṣkarāvatī  ）之須提羅大王時，曾應盲婆羅門之乞求，而施與眼目，此舍衛城之盲婆羅門即乞眼婆羅門。另于大智度論卷十二則記載舍利弗施眼之故事，舍利弗于六十劫中行菩薩道時，欲渡布施之河，有人來乞其眼，舍利弗初時不與，其人強索，舍利弗遂與一眼，乞者得眼，嗅之而嫌其臭，乃棄于地，並踐踏之，舍利弗遂自思惟如此人輩不可度，不如自調早脫生死。如是思惟，即于菩薩道退回小乘。此蓋以舍利弗退菩提心之因緣，顯示菩薩布施行之廣大。﹝阿育王息壞目因緣經、撰集百緣經卷四、六度集經卷四、大乘起信論義記卷下本﹞


