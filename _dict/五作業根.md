---
title: 五作業根
source: deerpark.app
---
### 佛光大辭典

梵語pañca karmendriyāṇi。五種造作業之根。又稱五作根、五業根、五業。指數論二十五諦中第十四至十八等五諦。即：(一)舌根，又作語具、口聲，有言語作用。(二)手根，有執持作用。(三)足根，又作腳根，有行步作用。(四)男女根，又作人根、小便處，有戲樂與生子之作用。(五)大遺根，又作大便處，有除棄糞穢之作用。﹝南本涅經卷三十五、外道小乘涅論、金七十論卷上、卷中、成唯識論述記卷一末、大乘義章卷六﹞



### 三藏法數

五根，即口與手、足、小便、大便。謂之作業者，以此五種能作業用故也，亦因五大而成，故云從五大生五作業根。



### 法相辭典

★此數論師義。唯識述記四卷二十二頁雲：五作業根者：一、語具，二、手，三、足，四、小便處，五、大便處。此中語具，謂語所須，口舌等是。此中手足，即分皮根少分為之。前取總皮，今取支故。又此男女大遺根等，有別作用，故別立也。



### 丁福保佛學大辭典

【名數】數論「外道二十五諦之第七位，生五種作業之根也。一語具，為語之具，即口舌等；二手；三足；四小便處，即生殖器；五大便處。」唯識述記一末曰：「五作業根者：一語具、二手、三足、四小便處、五大便處。此中語具，謂語所須，口舌等是。此中手足，即分皮根少分為之。前取總皮（五知根中之皮根），今取支故。又此男女大遺根等有別作用，故別立也。」



