---
title: 爛脫
source: deerpark.app
---

**來源：丁福保佛學大辭典**

<p>【雜語】一行之大日經疏，文句前後，義理不連續，是名爛脫。此不依師，則難讀，藉免破法因緣之善巧方便也。大日經疏十八曰：「前說真言品即令說之。何故不說，至此方說耶？為迷彼尋經文人也。佛具大悲，何不顯說而迷惑眾生耶？答曰：非有吝也。但謂世間有諸論師，自以利根分別者，智力說諸法相，通達文字。以慢心故，不依於師，輒爾尋經即欲自行。然此法微妙，若不依於明導師，終不能成。又恐妄行自損損他，若隱互其文，令彼自以智力不得達解，即捨高慢而依於師。以此因緣不生破法因緣，故須如此也。」有大疏爛脫聞書三卷。</p>

**來源：佛光大辭典**

<p>又作亂脫。錯亂離脫之意。即為防止慢心者恃智妄解，自損損他，乃故意變亂經典文句，使義理不相聯貫，令彼自以智力未能達解，舍高慢之心，依明師授受而解文意。此乃避免破法因緣之善巧方便。密教大日經及大日經疏多有爛脫，疏之爛脫有各種相傳，若欲示之，有一定記號。﹝大日經疏卷五、卷十八﹞</p>
