---
title: 誑
source: deerpark.app
---

**來源：法相辭典**

<p>★瑜伽八十九卷七頁雲：為欺[言*罔]彼，內懷異謀，外現別相，故名為誑。</p><p>★二解顯揚一卷八頁雲：誑者：謂為惑亂他，現不實事，心詭為體。能障愛敬為業。乃至增長誑為業。</p><p>★三解集論一卷八頁雲：何等為誑？謂耽著利養，貪癡一分，詐現不實功德為體；邪命所依為業。</p><p>★四解成唯識論六卷十六頁雲：雲何為誑？為獲利譽，矯現有德，詭詐為性。能障不誑，邪命為業。謂矯誑者，心懷異謀，多現不實邪命事故。此即貪癡一分為體。離二，無別誑相用故。</p><p>★五解五蘊論四頁雲：雲何為誑？謂為誑他，詐現不實事為性。</p><p>★六解廣五蘊論十頁雲：雲何誑？謂矯妄于他，詐現不實功德為性。是貪之分。能與邪命所依為業。</p><p>★七解法蘊足論八卷八頁雲：雲何誑？謂于他所，以偽升、偽鬥、偽秤，詭言施詫，誑誘令他為實，諸誑、等誑、極誑、總名為誑。</p><p>★八解俱舍論二十一卷五頁雲：誑、謂惑他。</p><p>★九解入阿毗達磨論上十四頁雲：誑、謂惑他。</p><p>★十解品類足論三卷二頁雲：誑雲何？謂幻惑他。</p><p>★十一解界身足論上三頁雲：誑雲何？謂矯惑他。</p>

**來源：三藏法數**

<p>誑，虛妄也。謂以不實之言，欺己欺人也。</p>

**來源：丁福保佛學大辭典**

<p>【術語】二十隨煩惱之一。以種種之手段，使他抱顛倒之見也。</p>

**來源：佛光大辭典**

<p>梵語śāṭhya。欺詐之意。心所之名。俱舍七十五法之一，唯識百法之一。即以種種手段迷惑他人之精神作用。據成唯識論卷六載，‘誑’即為得利養而現矯德，以詭詐為性，能障不誑，以邪命為業。俱舍宗以之屬小煩惱地法之一，為實有之法；唯識宗則以之屬二十隨煩惱之一，謂誑以貪、癡之部分為體，系由貪、癡之一分而假立者，離此二者即別無誑之相用。﹝俱舍論卷二十一、俱舍論光記卷二十一、成唯識論述記卷六﹞</p>
