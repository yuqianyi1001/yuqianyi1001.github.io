---
title: 因陀羅尼羅目多
source: deerpark.app
---

### 丁福保佛學大辭典

【雜名】Indranilamuktā，又作因陀尼羅，因陀羅尼羅，帝釋之青珠也。玄應音義二十三曰：「梵言因陀羅尼羅目多，是帝釋寶，亦作青色。以其最勝故，稱帝釋青。或解云：帝釋所居處，波利質多羅樹下地，是其寶故，名帝釋青。目多此云珠，以此寶為珠也。」慧苑音義下曰：「因陀羅尼羅，因陀羅，此云帝也，主也。尼羅，青也。寶中最尊第一，故曰青主也。」智度論十曰：「因陀尼羅，天青珠也。」


