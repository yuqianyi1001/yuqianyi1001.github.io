---
title: 元祖
source: deerpark.app
---
### 佛光大辭典

謂元初之祖。即開宗立派之祖師。弘明集卷一牟子理惑論（大五二·二上）：‘佛乃道德之元祖。’又宗鏡錄序（大四八·四一六中）：‘一字之寶王，群靈之元祖。’是稱佛為元祖。在日本，對淨土宗開祖源空及日蓮等，皆有元祖之稱。



### 丁福保佛學大辭典

【雜語】謂開一宗之元初祖師也。理惑論曰：「佛乃道德之元祖。」輔行一之一曰：「以此因果，共為諸師所承元祖。」



