---
title: 慧懃
source: deerpark.app
---

**來源：丁福保佛學大辭典**

<p>【人名】舒州人。姓江氏。字佛鑑。試經得度，讀法華所謂：「唯此一事實」之經文，有省。參五祖法演數年，恚其不印而去。後聞佛果克勤徹證，再還五祖山，大事畢了，為第一座。會太平靈源赴黃龍，舒州守臣孫鼎臣請令繼太平席。師既受五祖之衣法，法道大振。政和初，詔令住汴京智海。五年乞歸，住建康蔣山。賜紫衣及徽號。七年寂。世稱佛鑑慧懃。見續傳燈錄等。</p>
