---
title: 水天
source: deerpark.app
---

### 丁福保佛學大辭典

【天名】梵語曰縛嚕拏Varuṇa，譯為水。是龍神名。在水具自在之力用，故名水天。於金剛界曼荼羅之四大神，及外金剛部二十天，又胎藏界曼荼羅之外金剛部院各占一位。是為水神。故屬於西方。為西方守護之天。大日經曰：「縛嚕拏龍王，羂索以為印。」同疏曰：「縛嚕拏，是西方護方龍王。持羂為印也。」秘藏記末曰：「水天，青色，九頭龍形。」又曰：「水天，青色，左手拳，右手索。」百二十尊法曰：「次道場觀，地結之上金剛牆內有大海水，水中有七寶閣，寶閣中有荷葉座，座上有<img src="gaiji/DF-8766.png"/>字，<img src="gaiji/DF-8766.png"/>字變成龍索，龍索變成水天，淺綠色，右手執刀，左手持龍索，頭冠上有五龍，乘龜而住水中，諸龍眷屬圍繞。」陀羅尼集經十二曰：「水天法印咒。」



### 佛光大辭典

梵名Varuṇa  。音譯作縛嚕、縛樓那、婆樓那、伐樓拿。密教十二天之一，護世八方天之一。為西方之守護神，乃龍族之王。本為古代印度婆羅門教的天空之神，河川之主，主管祭祀，維持道德，賞善罰惡。于密教胎藏現圖曼荼羅中，水天有二：(一)位于外金剛部院西門之北側，身為赤色，頭上有九龍頭（形狀似蛇），右手當胸，持輪索，左掌覆腰。或謂此乃水天後，而以頭上有七龍頭，左拳叉腰者為水天。 (二)位于西門之南側，右手執劍，左手持蓮，蓮上有星。一般或疑為水曜之誤。在金剛界曼荼羅外金剛部中，水天位于北方，右手持龍索，左拳安腰，身坐荷葉。一般常用之水天形像，為略本瑜伽護摩軌、十二天軌之說，水天住于水中，頭戴五龍冠，乘龜，左手持龍索，右手執劍。此外，為請雨等，以水天為本尊所修之法，稱為水天法。﹝大日經卷一具緣品、卷五秘密漫荼羅品、陀羅尼集經卷十一、大雲輪請雨經卷上、兩部曼荼羅義記卷三﹞（參閱‘八方天’278、‘十二天’331）


