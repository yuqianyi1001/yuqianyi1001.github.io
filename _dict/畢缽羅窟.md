---
title: 畢缽羅窟
source: deerpark.app
---
### 佛光大辭典

梵名Pippalī -guhā ，巴利名Pipalī-guhā   或 Pipphalī-guhā 。乃位于中印度王舍城附近之石窟。又作賓波羅窟、卑缽羅石室、畢波羅延石窟。略稱畢缽。以此窟上有畢缽羅樹，或畢缽羅為大迦葉之名，因大迦葉與此處有很深之因緣，故有此稱。大迦葉曾罹病于此，聞佛陀說法後始痊愈；亦曾于此坐禪，知悉佛陀入滅。據高僧法顯傳載，佛陀每于食後在此坐禪。大唐西域記卷九載，習定比丘多居此處，此處並常出現怪異龍、蛇、獅子之形，見者心多發狂亂。據傳，佛陀入滅後，大迦葉與五百比丘于該處舉行第一次經典結集。又關于結集之會處，有多種說法，此為其中之一；然一般多主張于七葉窟結集。據近代學者對畢缽羅窟之考證，謂山城（舊王舍城）北門之西有毗婆羅山（Baibhara），非大唐西域記所載之毗布羅山，沿山北面向西行，臨北澗有一洞穴，為古代金礦遺蹟，相當于大唐西域記所載之阿素洛宮，石室可能築于洞穴之前。﹝阿育王經卷九、印度佛蹟實寫解說﹞



### 丁福保佛學大辭典

【地名】巴Vebhāra－guhā，梵Vaibhāra，又作卑鉢羅窟，賓鉢羅窟。以窟上有畢鉢羅樹繁生，故名，或言畢鉢羅為大迦葉名（父母祈樹神而生，故名，又迦葉所居之窟，故名畢鉢羅窟，此雖古釋，然非也），在摩竭陀國王舍城竹林精舍之西，大迦葉結集三藏處也。付法藏傳一曰：「迦葉辭如來往耆闍崛山賓鉢羅窟。」佛祖統紀四曰：「如來滅後，於畢鉢羅窟立三座部主結為三藏。」更有一處。西域記九曰：「溫泉西有卑鉢羅石窟，世尊在昔恒居其中，後壁洞穴，是阿素洛宮也。習定比丘多居此室。」法顯傳一曰：「南山西行三百步，有一石室，名賓波羅窟。佛食後常於是座禪，又西行五六里，山地陰中有一石室，名車帝。佛泥洹後，五百阿羅漢結集經處。」



