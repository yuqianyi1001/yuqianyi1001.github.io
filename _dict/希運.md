---
title: 希運
source: deerpark.app
---

### 丁福保佛學大辭典

【人名】唐洪州黃檗山希運，閩人，身量矮小，額間隆起，號為肉珠。倜儻不羈，真大乘之器。依一姥勸，見百丈山海禪師而開心眼，還住黃檗山，裴休深欽重之。大中年中終，勅謚斷際禪師。見宋高僧傳二十，傳燈錄九。



### 佛光大辭典

（？～850）唐代僧。福州閩縣人，姓氏不詳。幼出家于洪州黃檗山，聰慧利達，學通內外，人稱黃檗希運。相貌殊異，額肉隆起如珠，號為肉珠。據宋高僧傳卷二十載，師嘗遊天台山，偶逢一僧，目光爛然射人，師與之比肩而行。路逢巨溪，溪水泛泛湧溢，其僧催師渡水，師乃強激發之曰（大五○·八四二下）：‘師要渡！自渡。’僧乃褰衣而行，足躡水波，如履平地。至他岸，回顧招手曰：‘渡來。’師拍手呵斥曰：‘咄！自了漢，早知必斬汝脛。’僧嘆曰：‘真大乘法器，我所不及。’少頃不見。

後遊京師，遇一姥指示，遂還洪州謁百丈懷海，並大開心眼，得百丈所傳心印，一時聲譽彌高，人皆贊為大乘之器。後于黃檗山鼓吹直指單傳之心要，四方學子雲集而來，時河東節度使裴休鎮宛陵，建寺，迎請說法，以師酷愛舊山，故凡所住山，皆以黃檗稱之。大中四年示寂，年壽不詳。謚號‘斷際禪師’。門下有臨濟義玄、睦州道縱等十數人。裴休輯師之語錄成一卷，並題名黃檗山斷際禪師傳心法要，廣行于世。﹝景德傳燈錄卷九、傳法正宗記卷七、佛祖統紀卷四

十三、佛祖歷代通載卷二十三、五燈會元卷四、釋氏稽古略卷三十、指月錄卷十﹞


