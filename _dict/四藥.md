---
title: 四藥
source: deerpark.app
---

### 丁福保佛學大辭典

【名數】行事鈔二謂報命之支持，無過於藥，分之為四：一時藥，日日為新由旦至日中聽服之，五種之蒲闍尼Bhojanīya（譯曰正食），麨，飯，乾飯，魚，肉是也。又五種之佉闍尼Khādanīya（譯曰不正食），枝，葉，華，果，細末磨食是也。此等是比丘之常食。此外有時食與時漿，時食者蔓菁根，蔥根，藕根，蘿蔔根，治毒草根是也。時漿者，一切之果汁，粉汁，乳，酪，漿是也。二非時食，諸果汁，米汁之雜漿等對病而設，是聽於時外服之。三七日藥，為療病酥油，生酥，蜜，石蜜等，限七日服之。四盡壽藥，胡椒，呵梨勒等，聽任命久服之。又有部百一羯磨五曰：「一、時藥，謂五種珂但尼，譯曰五嚼食，即根、莖、花、葉、果也，以咬嚼為義。五種蒲饍尼，譯曰五噉食，即麨、飯、麥、豆餅、肉餅也，以含噉為義，舊云奢耶尼者，檢梵本全無此名。二、更藥，招者漿等八種漿也。更藥者晝日當飲，若至夜則但至初更（律教分夜為三節，名初一分曰初更，過斯不可需用，若准五更則當一更強三，舊云非時非正譯也）。三、七日藥，酥油糖蜜等也。四、盡壽藥，根莖花果等為藥物者。及五種之鹽也。」



### 佛光大辭典

據四分律刪繁補闕行事鈔卷下二記載，維持色身之物資分為四類：(一)時藥，指五嚼食、五啖食、時食、時漿等。系日日為新，由旦至日中皆可食。(1)五嚼食（梵khādanīya  ），又作五種誼^尼、五種珂但尼，意譯作五不正食。嚼，咬嚼之義。指根、莖、花、葉、果等，或指枝、葉、花、果、細末磨食等。(2)五啖食（梵bhojanīya  ），又作五種蒲^（膳）尼，意譯作五正食。啖，含啖之義。指飯、麥豆飯、■、肉、餅等，或指■、飯、幹飯、魚、肉等。(3)時食，指蔓菁根、蔥根、藕根、蘿卜根、治毒草根等。(4)時漿，指一切之果汁、粉汁、乳、酪、漿等。(二)更藥，舊譯非時食，指諸果汁、米汁之雜漿等，此乃對病而設，系于時外服之。(三)七日藥，為療病所用之酥油、生酥、蜜、石蜜等，限于患病後七日內服之。(四)盡壽藥，指胡椒等，或包含根莖花果等為藥物者，此于一生中皆可服食。﹝四分律卷五十九、有部毗奈耶卷三十六、有部百一羯磨卷五、四分律疏飾宗義記卷五末﹞


