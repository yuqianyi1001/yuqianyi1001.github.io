---
title: 五行
source: deerpark.app
---

### 陳義孝佛學常見辭彙

１．布施行、持戒行、忍辱行、精進行、止觀行。２．聖行、梵行、天行、嬰兒行、病行。聖行是指菩薩修習戒定慧三業；梵行是指菩薩以清淨心去運用慈悲，為眾生拔苦與樂；天行之天是天然之理的意思，菩薩順著天然之理，而成妙行，叫做天行；嬰兒行之嬰兒是譬喻人天小乘，菩薩以慈悲之心，示現人天小乘之行，叫做嬰兒行；病行是菩薩為度眾生，以大慈悲心與一切眾生同受煩惱與病苦。



### 三藏法數

﹝出涅槃經﹞ 〔一、聖行〕，聖即正也，謂菩薩依戒定慧所修之行，故名聖行。（菩薩，梵語具云菩提薩埵，華言覺有情。） 〔二、梵行〕，梵即淨也。謂菩薩無空有二邊愛著之染，名之為淨；以此淨心，運於慈悲，與眾生樂，拔眾生苦，故名梵行。 〔三、天行〕，天即是第一義天。謂菩薩由天然之理而成妙行，故名天行。 〔四、嬰兒行〕，嬰兒，以喻人天小乘也。謂菩薩以慈悲之心，示同人天、聲聞、緣覺、小善之行，故名嬰兒行。 〔五、病行〕，謂菩薩以平等心，運無緣大悲，示同眾生，同有煩惱，同有病苦，故名病行。

﹝出圓覺鈔﹞ 五行者，於六度中合定、慧二度，為止觀一門，故名五行也。 〔一、布施〕，布施者，謂內外資財，以清淨心悉能施之，而無吝惜也。（內資財，即身命法也。外資財，即世間財物也。） 〔二、持戒〕，持戒者，即防非止惡之義。謂奉持如來戒律，則能防止身口所作之惡也。 〔三、忍辱〕，忍辱者，謂於違逆之境，遇諸毀罵惱害之事，皆能安忍，心無恚恨也。 〔四、精進〕，精進者，謂修諸善道，精勤無怠，心心相續，不自放逸也。 〔五、止觀〕，止觀者，止是禪定之勝因，觀是智慧之由藉，謂若能成就二法，自然定慧圓明也。



### 丁福保佛學大辭典

【名數】一布施行，二持戒行，三忍辱行，四精進行，五止觀行。是於六度之中合定慧之二度而為止觀之一者。見起信論。

一、聖行，菩薩修戒定慧之三業也。二、梵行，梵者清淨之義，以淨心而運慈悲，為眾生拔苦與樂也。三、天行，天為四天中之第一義天，即天然之理也。菩薩由天然之理，而成妙行，是為天行。四、嬰兒行，嬰行譬人天小乘。菩薩以慈悲之心示現人天小乘小善之行也。五、病行，菩薩以大慈悲和於一切眾生，同有煩惱，同有病苦也。見涅槃經十一。

木火土金水之五行。以之配於五方等。見五大條。

參照：<a href="/dict/五大">五大</a>



### 佛光大辭典

(一)五元運行之意。即指水、火、木、金、土。以此五數于天地間運行不息，故稱為五行；其為萬物化育生成之要素，與佛教以地、水、火、風四大種為能造之說有相通之處。此為佛教東傳以前，我國之固有思想，廣行于儒、墨、道、法、兵、醫諸家之間。漢代以後此說漸盛，更將之配于人生百般之事象。五行有所謂相生、相克之兩義。南北朝以來，五行之說混入佛教，提謂經等以之配五戒，三種悉地破地獄轉業障出三界秘密陀羅尼法則以之配于五字、五佛、五智、五髒等，大日經疏卷四以之配于信、進、念、定、慧等五根。﹝宿曜儀軌、摩訶止觀卷八上、大明三藏法數卷二十三﹞

(二)指菩薩所修之五種行法。即：(一)聖行，聖，正之意。謂菩薩依戒、定、慧所修之行，稱為聖行。(二)梵行，梵，淨之意。謂菩薩于空、有之二邊無愛著之染，稱為淨；以此淨心運于慈悲，與眾生樂而拔其苦，故稱梵行。(三)天行，天，即指第一義天。謂菩薩由天然之理而成妙行，故稱天行。(四)嬰兒行，嬰兒，以喻人天、小乘。謂菩薩以慈悲之心，示同人天、聲聞、緣覺之小善之行，故稱嬰兒行。(五)病行，謂菩薩以平等心，運無緣之大悲，示現出同于眾生之煩惱、病苦等之行，故稱病行。

上述五行乃天台宗之釋義，其中別圓二教于此五種之按配則有殊義；就別教之意而論，五行之次第如下：(一)聖行，為初地以前菩薩之自行。(二)梵行，為初地以前菩薩之化他。(三)天行，為初地以前菩薩之內證。(四)嬰兒行，為初地以上菩薩隨應善之現化。 (五)病行，初地以上菩薩隨應惡之現化。上記五種前後隔歷，互不融即，稱為次第五行。又此為別教之行，故稱為別五行。

另就圓教之意而論，圓教以法華經所謂之如來莊嚴為圓聖行，如來室為圓梵行，如來座為圓天行，如來衣有二種，其中之柔和為圓嬰兒行，忍辱為圓病行。然此五行在一心中，圓具無缺，修性不二，因果融即，為一實相行，一即是五，五即是一，不即不離而不可思議，故稱為不次第五行、如來行、一心五行、圓五行、一五行。此外，據法華經玄義卷四下載，一心五行即是三諦三昧，聖行即是真諦三昧，梵行、嬰兒行、病行即是俗諦三昧，天行即是中道王三昧。﹝南本涅經卷十一聖行品、法華經玄義卷三下、卷四上、涅經疏卷十三、大乘義章卷十二﹞

(三)指五門修行。又作修行五門。五門，乃于六度中合定、慧二度為止觀一門，故稱五門。據大乘起信論所舉，即：(一)施門，施有三義：(1)若見一切來求索者，將己所有之財物隨力而施與，舍己之慳貪而令人歡喜，此即是財施。(2)若見厄難、恐怖危逼，隨己之能力方便救濟，令人無有畏懼，此即無畏施。(3)若有眾生來求法者，隨己所解而方便為說，不為貪求名利恭敬，唯念自利利他以回向菩提，此即法施。(二)戒門，謂不作眾惡，遠離憒鬧而常處寂靜，少欲知足，修頭陀等行，對于小罪，心生怖畏而慚愧改悔，不輕如來所制之禁戒，常慎于譏嫌以防止過失。(三)忍門，謂能忍受他人之損惱而心不懷報，亦應忍于利、衰、毀、譽、稱、譏、苦、樂等八法。(四)進門，謂對于諸善事，心不懈退，立志堅強而勤修一切功德，自利利他以速離眾苦。(五)止觀門，止，謂止息一切境界散亂之相而隨順奢摩他（止）；觀，謂分別因緣生滅之相而隨順毗婆舍那（觀）。以此二義漸漸修習，不相舍離而得成就。此外，將止觀配于真如、生滅二門，即：依真如門止息諸境相而無所分別，即成根本無分別智，此為止門；依生滅門分別諸相而觀諸相之理趣，即成後得智，此為觀門。然此二門唯一心，故需二門雙運，方能稱為正止觀。﹝圓覺經大疏鈔卷五上、大乘起信論義記卷下末、起信論疏筆削記卷六、起信論義記教理抄卷十八、卷十九﹞（參閱‘止觀’1476）


