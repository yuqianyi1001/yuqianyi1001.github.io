---
title: 庚申會
source: deerpark.app
---

**來源：丁福保佛學大辭典**

<p>【行事】庚申之夜，以青面金剛之像為本尊，造猿形為神，設祭供徹夜，以滿足眾願，謂之守庚申。是本出於道家避三尸之說，更無佛教之典據。但吾國佛者和之者甚多。僧史略下曰：「近聞周鄭之地，邑社多結守庚申會。初集鳴銅鈸，唱佛歌讚。眾人念佛行道，或動絲竹，一夕不睡。以避三彭奏上帝，免註罪奪算也。然是實道家之法，往往有無知釋子，入會圖謀小利，曾不尋其根本，誤行邪法。深可痛哉。」以青面金剛為其本尊者，據青面金剛之儀軌。其言曰：「若患骨蒸，伏運，傳尸鬼病者，誦咒千徧，其病即愈。」其儀軌出於陀羅尼經十。</p>
