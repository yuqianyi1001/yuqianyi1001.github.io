---
title: 慳
source: deerpark.app
---

### 陳義孝佛學常見辭彙

不捨得把自己的東西施給人家。



### 法相辭典

★瑜伽八十九卷七頁雲：于資生具，深懷鄙吝；故名為慳。

★二解顯揚一卷八頁雲：慳者：謂積聚希著為體。能障無貪為業。乃至增長慳為業。

★三解集論一卷八頁雲：何等為慳？謂耽著利養，于資生具，貪之一分，心吝為體；不舍所依為業。

★四解成唯識論六卷十六頁雲：雲何為慳？耽著財法，不能慧舍，秘吝為性。能障不慳，鄙畜為業。謂慳吝者，心多鄙澀，畜積財法，不能舍故。此即貪愛一分為體。離貪，無別慳相用故。

★五解五蘊論四頁雲：雲何為慳？謂施相違，心吝為性。

★六解廣五蘊論十頁雲：雲何慳？謂施相違，心吝為性。謂于財等，生吝惜故；不能惠施。如是為慳。心遍執著利養眾具，是貪之分。與無厭足所依為業。無厭足者：由慳吝故；非所用物，猶恆積聚。

★七解俱舍論二十一卷五頁雲：慳、謂財法巧施相違，令心吝著。

★八解法蘊足論八卷八頁雲：雲何慳？謂慳有二種。一、財慳，二、法慳。財慳者：謂于諸所有可愛五塵衣服飲食臥具醫藥及餘資具，障礙遮止，令他不得。于自所有可愛資具，不施、不遍施、不隨遍施，不舍、不遍舍、不隨遍舍，心吝惜性，是名財慳。法慳者：謂所有素怛纜、毗奈耶、阿毗達磨，或親教軌範教授教誡，或展轉傳來諸秘要法，障礙遮止，令他不得。于自所有如上諸法，不授與他，亦不為說。不施、不遍施、不隨遍施，不舍、不遍舍、不隨遍舍，心吝惜性，是名法慳。此財法慳，總名為慳。

★九解界身足論上三頁雲：慳雲何？謂于財法；心著不舍。



### 三藏法數

慳者，吝也。謂人於世間貲財及出世間法財，不肯惠施也。



### 丁福保佛學大辭典

【術語】梵名母履衍Matsarya，又曰路婆Lobha，俱舍小煩惱地法十之一。唯識隨煩惱二十之一。於財與法深為耽著不能惠捨之心也。唯識論六曰：「耽著財法，不能惠捨。秘吝為性，能障不慳鄙畜為業。」俱舍論二十一曰：「慳，謂財法巧施相違令心吝著。」大乘義章二曰：「吝惜財法稱慳。」同五末曰：「堅著不捨，目之為慳。」梵語雜名曰：「慳，梵名母履衍，又路婆。」



### 佛光大辭典

梵語mātsarya。心所之名。俱舍七十五法之一，唯識百法之一。即對財施、法施慳吝之心理。俱舍宗以之為小煩惱地法、八纏、十纏、九結之一，認為慳乃貪之等流，別有實體；唯識宗則以之為隨煩惱之一，系以貪愛之一分為其體，離于貪則別無慳之相用。據成實論卷十雜煩惱品舉出五慳，即：住處慳、家慳、施慳、稱贊慳、法慳等，意指對住處、家宅、布施、稱贊、法義等心存獨佔欲。此外，財慳、法慳即指吝于財物與教法而不願施舍，稱作二慳。又據大明三藏法數卷三十載，法慳之人有七種惡報，即生盲報、愚癡報、生惡家報、胎夭報、物恐報、善人遠離報、無惡不作報。﹝大毗婆沙論卷五十、俱舍論卷二十一、成唯識論卷六、瑜伽師地論卷八十九、大乘阿毗達磨雜集論卷一﹞


