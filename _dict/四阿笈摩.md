---
title: 四阿笈摩
source: deerpark.app
---

**來源：法相辭典**

<p>★瑜伽八十五卷一頁雲：事契經者：謂四阿笈摩。一者、雜阿笈摩。二者、中阿笈摩。三者、長阿笈摩。四者、增一阿笈摩。雜阿笈摩者：謂于是中、世尊觀待彼彼所化，宣說如來、及諸弟子、所說相應蘊界處相應，緣起食諦相應，念住正斷神足根力覺支道支入出息念學證淨等相應。又依八眾說眾相應。後結集者、為令聖教久住，結焱夏纖蹋□嫫淥應，次第安布。當知如是一切相應，略由三相。何等為三？一、是能說。二、是所說。三、是所為說。若如來，若如來弟子，是能說。如弟子所說，佛所說分，若所了知，若能了知，是所說。如五取蘊、六處、因緣相應分及道品分。若諸芻、天魔等眾，是所為說。如結集品，如是一切粗略標舉能說所說及所為說，即彼一切事相應教，間廁鳩集。是故說名雜阿笈摩。即彼相應教，復以餘相，處中而說；是故說名中阿笈摩。即彼相應教，更以餘相，廣長而說；是故說名長阿笈摩。即彼相應教，更以一二三等，漸增分數道理而說；是故說名增一阿笈摩。如是四種、師弟展轉，傳來于今。由此道理，是故說名增一阿笈摩。是名事契經。</p>

**來源：丁福保佛學大辭典**

<p>【名數】四阿含之新稱。</p>
