---
title: 二種舍利
source: deerpark.app
---

### 三藏法數

﹝出翻譯名義﹞ 〔一、生身舍利〕，梵語舍利，又云設利羅，華言骨身。謂如來應身滅度，既闍維後，所有舍利，其色有三。骨舍利色白，髮舍利色黑，肉舍利色赤。體性堅固，椎擊不碎。若菩薩、羅漢者，其色則同，而堅固不及。光明經云：此舍利者，是戒定慧之所熏修，甚難可得，最上福田。故人能起塔供養，則得無量福報也。（梵語闍維，華言焚燒。） 〔二、法身舍利〕，大論云：經卷是法身舍利。謂如來所說中道實相之理，不遷不變，無滅無生，[一/旦]古今而恒存，彌天地而普覆。人能至心如法受持，即是得見如來法身，其所獲福無量無邊。故法華經云：若經卷所住之處，皆應起塔供養，不須復安舍利，此中已有如來全身。是也。



### 丁福保佛學大辭典

【名數】一全身舍利，如多寶佛之舍利是也。二碎身舍利，如釋迦佛之舍利是也。

一生身舍利，依戒定慧所薰修，如來滅後留全身或碎身之身骨，使人天永獲供養之福德者。二法身舍利，一切大小乘之經卷是也。智度論曰：「經卷是法身舍利。」



### 佛光大辭典

(一)全身舍利與碎身舍利。如多寶佛之舍利屬前者，釋迦佛之舍利屬後者。﹝法華經卷四提婆達多品、菩薩處胎經卷三常無常品﹞

(二)身骨舍利與法頌舍利。前者為佛之遺骨，後者系對肉身之遺形稱不滅之法身，即指佛之遺法，轉而敬稱一切大小乘之經卷。﹝浴佛功德經﹞（參閱‘舍利’3495）


