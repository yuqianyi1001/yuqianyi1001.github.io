---
title: 三念住
source: deerpark.app
---

**來源：陳義孝佛學常見辭彙**

<p>又名三念處，佛大慈大悲，為了攝化眾生，時常安住在三種之念中。第一念住是眾生信佛佛也不生歡喜心，而恆常不變的安住在正念與正智之中；第二念住是眾生不信佛佛也不生憂惱心，而恆常不變的安住在正念與正智之中；第三念住是同時有一類眾生信佛一類眾生不信佛，佛知道了也不生歡喜與憂戚心，而恆常不變的安住在正念與正智之中。</p>

**來源：法相辭典**

<p>★瑜伽五十卷十一頁雲：如來所有三念住文，如契經說，應知其相。謂諸如來，于其長夜，有如是欲：如何當令諸有情類，于我善說法毗柰耶，無倒行中，如實隨住。如是長夜欲樂法主，化禦眾時，若所希欲，或遂不遂；不生雜染。由三念住，略所顯故。此三念住，復由三眾差別建立。雲何三眾？若彼一切，一向正行；是第一眾。若彼一切，一向邪行；是第二眾。若彼眾中，一分正行，一分邪行；是第三眾。</p><p>★二解　顯揚四卷九頁雲：念住者：謂三念住。廣說如經。此即攝受所化眾時，于三種徒眾行差別中，住最勝舍；不愛不恚不染心性。</p><p>★三解　無性一釋九卷二十頁雲：三念住者：謂諸如來，說正法時，一類弟子，恭敬屬耳，住奉教心，精進修行法隨法行。如來于彼，無悅無喜，心不踴躍。一類弟子，不生恭敬，翻前廣說。如來于彼，不生恚恨，不生不忍，非不保任。一類弟子，亦生恭敬，亦不恭敬；乃至廣說。如來于彼，其心無二。謂不喜悅，亦不恚恨。于彼一切，遍住妙舍。</p><p>★四解　雜集論十四卷七頁雲：念住者：即諸如來三不共念住。謂禦大眾時，于一切種煩惱不現行具足中若定若慧。廣說如前。何等為三念住？所謂大師哀愍一切，欲求義利，起大悲心。為諸弟子，宣說法要。告諸比丘：汝等當知，此能利益。此能安樂。此能利益安樂。爾時若有諸弟子眾，恭敬聽聞，聞已諦受，住奉教心，精進修行法隨法行；如來于彼，不生歡喜，心不踴躍。但起大舍，住念正知。隨諸聖眾所應修習，教誡教授。是名初不去念住。又復大師哀愍一切，欲求義利，起大悲心。為諸弟子，宣說法要，乃至此能利益安樂。爾時若有諸弟子眾，不恭敬聽聞，乃至不精進修行法隨法行；如來于彼，不生恚恨，不舍保任，心無悵恨。但起大舍，乃至廣說。是名第二不共念住。又復大師，哀愍一切，欲求義利，起大悲心。為諸弟子，宣說法要；乃至此能利益安樂。爾時一分弟子，恭敬聽聞，乃至精進修行法隨法行；一分弟子，不恭敬聽聞，乃至不精進修行法隨法行；如來于彼，不生歡喜，乃至心不悵恨。如是三念住，顯大師禦眾時，隨其次第，于一切種愛恚俱煩惱並習氣不現行具足中，所有定慧等為體。又雲：念住作何業？謂能不染污攝禦大眾。由于恭敬聽聞等，無愛恚等諸煩惱故。</p><p>★五解　俱舍論二十七卷三頁雲：佛三念住，相別雲何？頌曰：三念住念慧，緣順違俱境。論曰：佛三念住，如經廣說：諸弟子眾，一向恭敬，能正受行；如來緣之，不生歡喜；舍而安住，正念正知。是謂如來第一念住。諸弟子眾，唯不恭敬，不正受行；如來緣之，不生憂戚；舍而安住，正念正知。是謂如來第二念住。諸弟子眾，一類恭敬，能正受行；一類不敬，不正受行；如來緣之，不生歡戚，舍而安住，正念正知。是謂如來第三念住。此三皆用念慧為體。諸大聲聞，亦于弟子順違俱境，離歡戚俱；此何名為不共佛法？唯佛于此，並習斷故。或諸弟子，隨屬如來，有順違俱，應甚歡戚；佛能不起，可謂希奇。非屬諸聲聞不起非奇特。故唯在佛，得不共名。</p><p>★六解　大毗婆沙論三十一卷九頁雲：已說佛大悲；當說三念住。雲何為三？一者、佛說法時，若諸弟子，恭敬聽受，如教奉行；如來于彼，不生歡喜；心不踴躍。但起大舍，住念正知；隨宜教誨。二者、佛說法時，若諸弟子，不恭敬聽受，不如教奉行；如來于彼，不生嗔恨，心無悵恨，不舍保任；但起大舍，住念正知；隨宜教誨。三者、佛說法時，一分弟子，恭敬聽受，如教奉行；一分弟子，不恭敬聽受，不如教奉行。如來于彼，不生歡喜；亦不嗔恨。但起大舍，住念正知。如是三種不共念住，應知亦攝在處非處智力。廣分別義，如理應思。</p><p>★七解　大毗婆沙論一百八十八卷六頁雲：如契經說：有三念住，聖者應習。若有聖者，善習此時，乃應禦眾。雲何為三？謂如來為弟子說法時，起深憐愍義利悲心。告言：此為利益，此為安樂，此為利益安樂。若弟子眾，恭敬屬耳，住奉教心，行法隨法，不越聖教，受學學處；如來于彼，亦不喜慶；心不踴悅；唯住正舍、正念、正知。是名第一念住。若有聖者，善習此時，乃應禦眾。復次如來為弟子說法時，起深憐愍，乃至義利悲心。告言：此為利益，此為安樂，此為利益安樂。若弟子眾，不恭敬，不屬耳，不住奉教心，不行法隨法，違越聖教，不受學學處；如來于彼，亦不恚恨；心無憂戚；唯住正舍、正念、正知。是名第二念住。若有聖者，善習此時，乃應禦眾。復次如來為弟子說法時，起深憐愍；乃至此為利益安樂。若一分弟子眾，恭敬屬耳，乃至受學學處。一分弟子眾，不恭敬，不屬耳，乃至亦不受學學處。如來爾時，于敬受者，亦不歡喜，心不踴悅；于不敬受者，亦不恚恨，心無憂戚。唯住正舍、正念、正知。是名第三念住。若有聖者，善習此時，乃應禦眾。問：若爾者；但應有二念住。謂于敬受，及于不敬受。雲何說三種耶？答：隨眾會有三，故說三種。謂有眾會，一切敬受。有眾會，一切不敬受。有眾會，一分敬受，一分不敬受。是故隨彼說三念住。如彼廣說。</p>

**來源：丁福保佛學大辭典**

<p>【名數】佛之大悲，攝化眾生，常住於三種之念：第一念住，眾生信佛，佛亦不生喜心，常安住於正念正智也。第二念住，眾生不信佛，佛亦不生憂惱，常安住於正念正智也。第三念住，同時一類信，一類不信，佛知之亦不生歡喜與憂慼，常安住於正念正智也。見俱舍論二十七。</p><p>謂三念處。見法界次第下之下。</p>

**來源：佛光大辭典**

<p>梵語trīṇi smṛty-upasthānāni。又作三念處、三意止。(一)為佛十八種不共法之一。佛以大悲攝化眾生，常住于三種之念，而無憂喜歡戚之情。即：(一) 第一念住，謂眾生信佛、受行，如來亦不生歡喜之心，且常安住正念正智。(二)第二念住，謂眾生不信佛、不受行，如來亦不生憂惱，且常安住正念正智。(三)第三念住，謂眾生中有信與不信者，佛知之亦不生歡戚之心，且常安住正念正智。此三念住皆以念、慧為體，唯佛所具功德，乃二乘不能得。﹝大毗婆沙論卷十七、俱舍論卷二十七、大智度論卷二十四﹞</p><p>(二)依身、受、心、法四念住之體而有如下三種分別，即：(一)自性念住，又作性念處。四念住各以慧為體，此慧有聞、思、修三種。(二)相雜念住，又作共念處、相應念處。以慧與所餘之俱有法為體。(三)所緣念住，又作緣念處、境界念處。以慧所緣之諸法為體。</p><p>故知四念住之體各具有此等三念住之別。另據大毗婆沙論卷一八七之說，三念住之中，自性念住及所緣念住不能斷除煩惱，唯有相雜念住能斷除煩惱。此外，四教義卷二謂，修三種念處，可成就三種羅漢，如修性念處，可成就慧解脫羅漢；修共念處，可成就俱解脫羅漢；修緣念處，可成就無礙解脫羅漢。﹝雜阿毗曇心論卷五、俱舍論卷二十三、瑜伽師地論卷二十八、大智度論卷十九﹞</p>
