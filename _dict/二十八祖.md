---
title: 二十八祖
source: deerpark.app
---

**來源：丁福保佛學大辭典**

<p>【名數】台家依付法藏傳，從摩訶迦葉至師子尊者，於西天立二十三祖，若加第三祖商那和須同時之末田地，則有二十四祖。要皆金口相承至師子尊者而窮盡也（止觀一）。然禪家於西天立二十八祖，此說出於慧炬之寶林傳，成於明教之傳法正宗記。明教以達磨多羅禪經之達磨多羅為菩提達磨之別名，而證之以付藏傳為謬書可燒。二十八祖：傳燈錄一，傳法正宗記二曰：一摩訶迦葉、二阿難尊者、三商那和修、四優婆毱多、五提多迦、六彌遮迦、七婆須蜜。八佛陀難提、九伏馱蜜多、十脅尊者、十一富那耶舍、十二馬鳴大士、十三迦毘摩羅、十四龍樹尊者、十五迦那提婆、十六羅睺羅多、十七僧伽難提、十八伽耶舍多、十九鳩摩羅多、二十闇夜多、二十一婆修盤頭、二十二摩拏羅、二十三鶴勒那、二十四師子尊者、二十五婆舍斯多、二十六不如蜜多、二十七般若多羅、二十八菩提達磨。是於付法藏傳之二十三祖加第七之婆須蜜與婆舍斯多已下之四人也，而四明之四教儀，以六義難之。</p>

**來源：佛光大辭典**

<p>禪宗所傳之二十八位祖師。全稱西天二十八祖。即：(一)摩訶迦葉， (二)阿難尊者，(三)商那和修，(四)優婆鞠多，(五)提多迦，(六)彌遮迦，(七)婆須蜜，(八)佛陀難提，(九)伏馱蜜多，(十)脅尊者，(十一)富那耶舍，(十二)馬鳴大士，(十三)迦毗摩羅，(十四)龍樹大士，(十五)迦那提婆，(十六)羅侯羅多，(十七) 僧伽難提，(十八)伽耶舍多，(十九)鳩摩羅多，(廿)^夜多，(廿一)婆修盤多，(廿二)摩羅，(廿三)鶴勒那，(廿四)師子尊者，(廿五)婆舍斯多，(廿六)不如蜜多，( 廿七)般若多羅，(廿八)菩提達摩（兼東土初祖）。見于宋代契嵩之傳法正宗記。付法藏因緣傳一書所載，並無‘婆須蜜’其人，自摩訶迦葉至師子尊者僅二十三代而已。契嵩增入婆須蜜，又在師子尊者下加婆舍斯多等四代，遂為二十八祖。此外，達摩多羅禪經所列西域諸祖，亦多異于正宗記。景德傳燈錄列二十八祖，則全同于正宗記，亦有以為是後代追改，並非原本者。唐代禪僧神會答崇遠問，謂西域自大迦葉至菩提達摩共八代，此蓋誤以撰禪經之達摩多羅為菩提達摩之故。</p>
