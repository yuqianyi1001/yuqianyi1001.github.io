---
title: 戒律
source: deerpark.app
---

### 陳義孝佛學常見辭彙

防止佛教徒邪惡的法律，如五戒、十善乃至二百五十戒是。



### 丁福保佛學大辭典

【術語】五戒十善戒乃至二百五十戒等，防止佛徒邪非之法律也。梵語尸羅，Śila譯曰戒，防非止惡之義。梵語優婆羅叉Upalakṣa，譯曰律（淨影），梵語毘尼Vinaya，譯曰律（南山），法律之義。漢靈帝建寧三年，安世高首出義決律二卷。次有比丘諸禁律。魏世天竺三藏曇摩迦羅到許洛。慨魏境僧無律範，遂於嘉平中與曇諦譯四分羯磨及僧祇戒心圖。此為中國戒律之始。見僧史略。大乘義章一曰：「言毘尼者，名別有四：一曰毘尼，二曰木叉，三曰尸羅，四曰律。（中略）言尸羅者，此名清涼，亦名為戒。三業炎非，焚燒行人，事等如熱，戒能防息，故名清涼。清涼之名，正翻彼也。以能防禁，故名為戒。（中略）所言律者，是外國名優婆羅叉，此翻為律。解釋有二：一就教論，二就行辨。若當就教詮量名律，若當就行調伏名律。」四分戒疏一上曰：「或云尸羅，或云波羅提木叉Prātmokṣa，或云毘尼。（中略）初云尸羅，此翻為戒。戒有何義？義訓警也。由驚策三業遠離緣非明其目也。（中略）三云毗尼，唐稱為律，古譯毗尼，皆稱為滅。今以何義，翻之為律？律者法也，從教為名，斷割重輕開遮持犯，非法不定，故正翻之。」（略抄）。是初淨影於毘尼有四名，別舉律之梵名，後南山但為三名，以律之梵名為毘尼也。」開宗記一本曰：「言律藏者，梵云優婆羅懺，此譯為律。律則法也，非法無以肅威儀也。」資持記上一之一曰：「律者梵云毘尼，華言稱律。（中略）不出三義：初言律者法也。從教為教，斷割重輕開遮持犯，非法不定。（中略）二言律者分也。謂須商度，據量有在，若律呂分氣也。（中略）三云律字安聿。聿者筆也，必審教驗情，在筆投斷。」



### 佛光大辭典

指防止佛教徒邪非之戒法規律。梁高僧傳卷一記述曇柯迦羅譯出僧o戒心圖，更請梵僧立羯磨法受戒。此為我國戒律之始。唐代，鑑真赴日，于東大寺設戒壇授戒，並建立唐招提寺弘傳戒律，戒律遂流傳于日本。

我國與日本之佛典，用‘戒律’一語之例頗多。然在印度經律論中缺乏典據，亦不見其定義。如長阿含卷十五種德經（大一·九六下）：‘舍家財業，棄捐親族，服三法衣，去諸飾好，諷誦比丘具足戒律。’上引之中，‘戒律’原語，對照南傳長部 Soṇadaṇḍa sutta，其相當字為 pātimokkhasaṃvara，即梵語prātimokṣasaṃvara 。此梵語通常譯為波羅提木叉律儀，或別解脫律儀。波羅提木叉譯為戒律之例，亦見于雜阿含經卷二十五。又分別功德論卷一（大二五·三二上）：‘此戒律藏者亦如是，非沙彌、清信士女所可聞見，故曰律藏也。’其中，‘戒律藏’之原語為Vinaya-piṭaka，然而，普通 vinaya 僅譯為律。

由上例，可見戒律之原語並不一定。通常，戒之原語為 śīla 或 sīla。此外， śikṣā， sikkhā（譯作學）亦譯為戒，又有 śikṣāpada（譯作學處）亦然，例如二百五十戒之戒字原語即為 śikṣāpada。又 prātimokṣa， pātimokkha（音譯波羅提木叉）譯為戒本、戒經等，upasaṃpadā 譯為具足戒。故知‘戒’之原語，極為復雜。律之原語，除特殊情形外，泰半為 vinaya。由此，戒與律之原語，可視為 śīla 與 vinaya；然而 śīla-vinaya 合成語在巴利三藏中並未發現，漢譯之小乘律及大乘經論中均無此語，故戒律一語實難下定義。

概言之，戒，系以自發之心守規律；律，則含有他律規範之意義。蓋佛教教團之確立，須賴教團秩序之建立，故有分別制成之規律條文，與違反時之罰則，凡此，皆稱為律。若由內心自發遵守一切律文，則稱為戒。或亦有以戒律僅為一般之規範者，此一說法甚為普遍。要之，戒之範圍窄，律則包含一切律儀，僧人之威儀亦含攝其中；即就廣義而言，‘戒律’一語實有戒、律、律儀等義。﹝四分戒疏卷一上、大乘義章卷一、四分律行事鈔資持記卷上一之一、原始佛教聖典之集成第三章、第四章（印順）﹞（參閱‘戒’2896、‘律’3789、‘律宗’3795）


