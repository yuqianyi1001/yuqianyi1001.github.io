---
title: 大般若波羅蜜多經
source: deerpark.app
---
### 佛光大辭典

梵名Mahā -prajñāpāramitā-sūtra 。凡六百卷。略稱大般若經。唐代玄奘譯。收于大正藏第五至七冊。‘般若波羅蜜’，意即‘通過智慧到達彼岸’。全經旨在說明世俗認識及其面對之一切對象，均屬因緣和合，假而不實，唯有通過‘般若’對世俗真相之認識，方能把握絕對真理，達于覺悟解脫之境。為大乘佛教之基礎理論，亦為諸部般若經之集大成者。

般若部乃大藏經中最大部之經典，約佔全部‘經藏’三分之一；而大般若經即佔般若部四分之三，其餘四分之一則為大品般若、小品般若、金剛般若等般若諸經。于經典成立之發展過程中，般若部諸經之先後次第，以道行般若、小品般若為最早，其次為大品般若、金剛般若等，其後乃為大般若經及其餘諸部般若之續出，其時約于大乘經典成立之中期。

玄奘之前，已有若幹般若經之漢譯，然因未能週備，故玄奘乃集眾重譯，校合三種梵文原本，以嘉尚、大乘欽、大乘光、慧朗、窺基等人任‘筆受’之職，玄則、神P等人任‘綴文’之職，慧貴、神泰、慧景等人任‘證義’之職，于玉華宮寺，自高宗顯慶五年（660）正月至龍朔三年（663）十月譯成。翌年二月，玄奘即示寂于玉華宮寺。

全經共有四處十六會六百卷。四處，系指佛陀宣說本經之四個處所，即：王舍城鷲峰山、給孤獨園、他化自在天王宮、王舍城竹林精舍。十六會中，第一、三、五、十一、十二、十三、十四、十五、十六等九會為玄奘新譯，共計四八一卷，其餘七會為重譯。

第一會共七十九品，凡四百卷。此會詳述般若觀之開闡與習行、菩薩之願行進趣、般若之甚深殊勝，敘說諸大弟子、諸天、釋梵之供養贊嘆因緣及受持一句之廣大功德，並由常啼、法湧二菩薩受般若之因緣，說明聽聞般若波羅蜜甚為難得。據法苑珠林卷一○○、開元釋教錄卷十一等所載，第一會之梵本共有十三萬二千六百頌。相當于現存之梵文十萬頌般若（梵Śatasāhasrikā -prajñāpāramitā ）。根據大正藏之對校，梵本凡有六章七十二品，內缺常啼菩薩、法湧菩薩、結勸等三品，其餘諸品之開合與漢譯本相異處頗多。西藏譯之各版本亦多同于梵本，惟奈塘（藏Snar-than ）版中具有常啼菩薩等三品，而共計七十五品。

第二會共有八十五品，凡七十八卷。與第一會相較，文略而義同，各品之廢立亦異，並缺常啼菩薩等三品。相當于現存之梵文二萬五千頌般若（梵Pañcaviṃśatisāhasrikā -prajñāpāramitā ），法苑珠林卷一○○、開元釋教錄卷十一等，亦載其梵本有二萬五千頌。西藏譯本分為七十六品，內有常啼品等。另據西明寺玄則所撰第二會序等載，西晉無羅叉譯之放光般若經二十卷、竺法護譯之光贊經十卷（缺後半）、姚秦鳩摩羅什譯之摩訶般若波羅蜜經二十七卷（大品）等諸經，皆為此會之同本異譯。

第三會共有三十一品，凡五十九卷。其旨趣雖與前兩會相近，而諸品之開合不同，亦缺常啼、法湧等三品。據法苑珠林卷一○○、開元釋教錄卷十一載，第三會梵本有一萬八千頌。相當于西藏譯一萬八千頌般若（藏Śes-rab-kyi Pha-rol-tu-phyin -pa khri-brgyad-stoṅ-pa ）西藏譯本共分八十七品，具有常啼菩薩品等。

第四會共有二十九品，凡十八卷。其大旨雖與前三會相同，文字則頗見省略。據玄則第四會序、法苑珠林、開元釋教錄等所載，後漢支婁迦讖譯之道行般若經十卷、吳·支謙譯之大明度經六卷、後秦鳩摩羅什譯之小品般若波羅蜜經十卷等諸經，皆為此會之同本異譯（北宋施護譯之佛母出生三法藏般若波羅蜜多經二十五卷，亦與此會為同本），梵本共有八千頌。相當于現存之梵文八千頌般若（梵Aṣṭasāhasrikā -prajñāpāramitā ）。

第五會共有二十四品，凡十卷。所說較第四會尤為簡略，法苑珠林及開元釋教錄等書，皆記載其梵本為四千頌。

第六會共有十七品，凡八卷。乃佛對最勝天王說般若及其修習之法。此會與南朝陳代月婆首那譯之勝天王般若波羅蜜經七卷為同本。法苑珠林及開元釋教錄等，載其梵本共有二千五百頌。

第七會曼殊室利分二卷，相當于梵文七百頌般若（梵Saptaśatikā -prajñāpāramitā ），不另立品名。敘述曼殊室利及佛有關如來、有情界之一相不可得、福田相不可思議、一相莊嚴三摩地等之說法。此會與梁代曼陀羅仙譯之文殊師利所說摩訶般若波羅蜜經二卷（收載于大寶積經第四十六會）、僧伽婆羅譯之文殊師利所說般若波羅蜜經一卷為同本。法苑珠林、開元釋教錄等，載其梵本共有八百頌。

第八會那伽室利分一卷，記述妙吉祥菩薩有關一切法非實如幻夢及無上法食等之說法，與宋代翔公譯之濡首菩薩無上清淨分衛經二卷為同本。法苑珠林及開元釋教錄等，說其梵本共有四百頌。

第九會能斷金剛分一卷，相當于梵文金剛能斷般若波羅蜜多（Vajracchedikā-prajñāpāramitā）。乃佛對善現尊者說菩薩乘之發趣、般若之修行及心之攝伏等。此會與後秦鳩摩羅什、元魏菩提流支、陳·真諦譯之金剛般若波羅蜜經各一卷，及隋代笈多譯之金剛能斷般若波羅蜜經一卷、唐代義淨譯之能斷金剛般若波羅蜜多經一卷等皆屬同本。法苑珠林及開元釋教錄等，說其梵本有三百頌。

第十會般若理趣分一卷，相當于梵文般若理趣百五十



### 丁福保佛學大辭典

【經名】常略稱為大般若。四處十六會之說，唐玄奘譯，六百卷。開元目錄一曰：「唐太宗三藏聖教序，唐高宗三藏聖教記。」（縮印揭於目錄之首，及十六會有各沙門玄別序）大般若波羅蜜多經六百卷十六會說，一萬三百三十一紙。大唐三藏玄奘於玉華寺譯。」Mahāprājñāpāramitā。



