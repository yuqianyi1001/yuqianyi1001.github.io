---
title: 西淨
source: deerpark.app
---

### 丁福保佛學大辭典

【雜名】禪林中稱西序之人所上之廁也。廁為至不淨之處，必要淨潔，故名為淨。此外又有東淨。然後世以西淨為廁之總名。又西淨雪隱，唐音相近，遂失本名而用雪隱之字，雪隱者，唐靈隱淨頭寮（掃除拭之寮）扁額之文字也，雪竇之顯禪師，會在靈隱隱於淨頭職。故靈隱之淨頭寮曰雪隱。以為廁處之名，不當。見象器箋二。



### 佛光大辭典

乃指西序之人所使用之廁所。禪宗寺院做佛事時，僧眾于法堂分列東、西兩側；排列于東側者稱為東序，相對于此，西側則稱為西序。西序之人所用之廁，稱為西淨、西司；東序之人所用之廁，稱為東淨、東司。乃一必須經常保持潔淨之所，故以淨名之。一般視為廁所之別名。在禪宗，浴室、僧堂、西淨等三處，禁止笑語，故稱為三默堂。﹝禪林象器箋殿堂門﹞（參閱‘三默堂’686）


