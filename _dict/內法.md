---
title: 內法
source: deerpark.app
---

**來源：法相辭典**

<p>★瑜伽六十六卷九頁雲：復次略由五因，當知建立內法差別。由此因故，說名為內。何等為五？謂假名故，妄執故，增上故，攝受種子故，事故。若于是處，假想建立如是種類；謂立為我，或立有情；彼如是名，如是生類。廣說乃至如是壽量。如是名為由假名故，說名內法。若于是處，妄起如是種類執著；謂計為我，或起我慢。如是名為由妄執故，說名內法。若由此法增上力故；外色聲等，處差別生，為所受用。如是名為由增上故，說名內法。若能攝受善不善無記諸法種子；如是名為攝受種子故，說名內法。若五種清淨色，若心意識，如是名為由事故，說名內法。又有假名，建立餘法為內可得。何以故？于內可得外處所攝，亦名內故。</p>

**來源：丁福保佛學大辭典**

<p>【術語】佛法自對於他教而曰內法。</p>

**來源：佛光大辭典**

<p>即指佛法。相對于佛教之外的其他教法，佛教自稱為內法、內教、內道、內學、內明。佛法以外之教法、教說，乃至于世間一般的學問，稱為外法、外教、外道、外學。</p>
