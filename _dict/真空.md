---
title: 真空
source: deerpark.app
---
### 佛光大辭典

(一)真如之理體遠離一切迷情所見之相，杜絕‘有、空’之相對，故稱真空。如大乘起信論所說之空真如、唯識所說之二空真如、華嚴所說三觀中之真空觀等均屬之。又大乘以非有之有，稱為妙有；非空之空，稱為真空。此乃大乘至極之真空。（參閱‘空’3467、‘真空妙有’4215）

(二)指小乘之涅境界。以其非假，故稱真；以其離相，故稱空。乃空無一物之偏真單空。﹝四分律含注戒本疏行宗記卷一上﹞

(三)（855～937）新羅僧。雞林人。從伽耶山之善融出家，受具足戒後窮究三藏，復遊歷四方。後住持小伯山寺。高麗太祖二十年（937）入京，甚受太祖禮遇，然未久即入寂，世壽八十三。帝謚‘真空大師’之號。﹝朝鮮金石總覽上豐基毗聿真空大師普法塔銘﹞

(四)（1204～1268）日本三論宗僧，京都大通寺律僧。俗姓藤原。自幼出家，二十歲受具足戒。深研性相之學，復受兩部灌頂，深得小野、廣澤二流之秘要。聖一國師自宋返日後，師嘗從之習宗鏡錄。歷主高野三昧院、萬祥山大通寺、鐮倉無量壽院。文永五年入寂，世壽六十五。遺有三論玄義檢幽鈔、往生論注鈔、十因文集等。



### 陳義孝佛學常見辭彙

１．超出一切色相意識的境界，亦即小乘的涅槃。２．非空之空，叫做真空，這是大乘至極的真空。



### 丁福保佛學大辭典

【術語】小乘之涅槃也。非偽故云真，離相故云空。是無一物之偏真單空也。行宗記一上曰：「真空者即滅諦涅槃，非偽故真，離相故空。」

真如之理性離一切迷情所見之相，故云真空。即起信論所明之空真如，唯識所說之二空真如，華嚴所說三觀中之真空觀是也。

對於非有之有為妙有，謂非空之空曰真空。是大乘至極之真空也。



