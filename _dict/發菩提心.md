---
title: 發菩提心
source: deerpark.app
---

### 陳義孝佛學常見辭彙

發求取正覺成佛的心。



### 三藏法數

梵語菩提，華言道。謂欲得如來身者，當發菩提心，救度眾生，於身命財，無所吝惜，當以此心而行懺悔也。

梵語菩提，華言道。謂修行之人，往昔專起惡念，遍惱一切；今則廣發兼濟之心，遍虛空界，利益於他，以此翻破遍布之惡心也。



### 丁福保佛學大辭典

【術語】菩提者無上正真道也，發求無上正真道之心，曰發菩提心。觀無量壽經曰：「三者發菩提心，深信因果。」無量壽經下曰：「捨家棄欲而作沙門，發菩提心，一向專念無量壽佛。」觀經玄義分曰：「同發菩提心，往生安樂國。」大乘義章九曰：「發菩提心者，菩提胡語，此翻名道。果德圓通故曰菩提。於大菩提起意趣求，名發菩提心。」


