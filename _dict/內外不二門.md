---
title: 內外不二門
source: deerpark.app
---

**來源：陳義孝佛學常見辭彙**

<p>十不二門之一。</p>

**來源：三藏法數**

<p>此就內外二境論內外二觀也。謂眾生諸佛及以依報名為外境；自己心法，名為內境。於此內外二境，皆以三觀觀之，即名內外二觀也。然若論修觀次第，必先觀內心；若論機入不同，故須內外並列。復為顯其妙義，必須內外互融，隨觀一境，皆能遍攝，故名不二。此之不二，不出一念，故心法妙，所以為門也。（依報者，即身所依之國土也。三觀者，空觀、假觀、中觀也。離性離相謂之空，無法不備謂之假，非空非假謂之中也。）</p>

**來源：丁福保佛學大辭典**

<p>【術語】十不二門之一。眾生諸佛及依報為外境，自己之心法為內境，觀二境而使互融，入不二之妙，名為內外不二門。</p>

**來源：佛光大辭典**

<p>十不二門之一。天台宗荊溪湛然所立。謂依智妙及行妙之義，而論內外境之不二。外境，指眾生、諸佛及依報；內境，指自己之心法。觀內外二境，而使其相互融合，入于不二之妙，稱為內外不二門。即託外境之依正色心，觀‘即空、即假、即中’，又了知外境之色心一念無念，唯有內體三千之實性，以顯示心、佛、眾生三法其性無殊之意。﹝法華玄義釋簽卷十四﹞（參閱‘十不二門’374）</p>
