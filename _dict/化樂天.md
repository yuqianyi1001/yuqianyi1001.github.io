---
title: 化樂天
source: deerpark.app
---

### 陳義孝佛學常見辭彙

自變化五塵，而自娛樂，故名化樂，為欲界六天中之天名。



**來源：三藏法數**

化樂天者，謂自化五塵之欲而娛樂故。此天依空而居。（五塵者，色塵、聲塵、香塵、味塵、觸塵也。）

化樂天者，謂欲得五欲樂時，皆自變化，以相娛樂故也。此天由修施、戒二種福業，勝兜率天，是以感報得生其中也。



### 丁福保佛學大辭典

【界名】Nirmanarataya，六欲天之第五。在兜率天之上，他化自在天之下。以人間八百歲為一日一夜。身長八由旬，身有常光。相向而笑，即成交媾。兒自男女膝上化生。其初生者，如人間十二歲之童。梵名尼摩羅，須涅蜜陀。智度論九曰：「化自樂天。」仁王經上曰：「化樂天。」俱舍論十一曰：「樂變化天。」智度論九曰：「化自樂者，自化五塵而自娛樂故，言化自樂。」仁王經上曰：「若菩薩住十億佛國中，作化樂天王修千億法門。」



### 佛光大辭典

梵名Nirmāṇarati -deva ，音譯作尼摩羅天、維那羅泥天。又作化自在天、化自樂天、不x樂天、樂無慢天、無貢高天、樂變化天。乃欲界六天中之第五天，其上為他化自在天，下為兜率天。此天之人，自化五塵而自娛樂，故稱化自樂。以人間八百歲為一日夜，壽長八千歲，身長八由旬，身具常光，男女互相熟視或相向而笑即成交媾，其子自男女膝上化生，甫生即大如人間十二歲之孩童。與夜摩天、兜率天、他化自在天等，俱以長壽、端正、多樂三事勝閻浮提。﹝長阿含經卷二十、起世經卷七、大智度論卷九、俱舍論卷十一﹞


