---
title: 一解脫
source: deerpark.app
---
### 佛光大辭典

解脫者，無拘無礙、自由自在之意。一切眾生皆有佛性，本來解脫，因心生執著，妄自迷倒，受諸纏縛。若能一念反妄歸真，了縛無縛，則與諸佛如來同一解脫，無有差別。﹝北本涅經卷三十二、法華經方便品﹞



### 三藏法數

﹝出涅槃經﹞ 解脫者，無拘無礙自在之謂也。一切眾生同有佛性，本來解脫；良由心生執著，妄自迷倒，受諸纏縛。若能一念反妄歸真，了縛無縛，則與諸佛如來同一解脫，無有差別。經云：同一解脫。是也。



### 丁福保佛學大辭典

【術語】法華經方便品曰：「佛說一解脫義。」文句記四中曰：「一解脫者，昔教三人，同一解脫。」涅槃經三十二曰：「一切眾生，同有佛性，皆同一乘，同一解脫。」



