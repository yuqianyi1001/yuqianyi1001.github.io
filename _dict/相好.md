---
title: 相好
source: deerpark.app
---
### 佛光大辭典

相，梵語lakṣaṇa，謂佛肉身所具足特殊容貌中之顯而易見者，可分三十二相。好，梵語vyañjana，為佛肉身形貌之微細難見者，共有八十種好。兩者並稱，即為相好。為佛身所具之三十二相及八十種隨形好。轉輪聖王亦具有三十二相，然八十種好則僅佛菩薩所有。佛于過去世百大劫間，曾修相好業，故于此生成就相好。大智度論卷二十九（大二五·二七四下）：‘若須八十隨形好，何不皆名為相而別為好？答曰：相大嚴身。若說大者則已攝小。復次相粗而好細，眾生見佛，則見其相，好則難見故。又相者餘人共得，好者或共或不共，以是故相好別說。’依此則知，粗顯者名相，細微者稱好。又‘好’在諸相之間，互相顯發。釋迦菩薩以其精進，而超九大劫，只經九十一劫即修習圓滿相好業。瑜伽師地論卷四十九（大三○·五六八中）：‘當知如是三十二種大丈夫相、八十隨好，菩薩若在種性地中，唯有種子依身而住；菩薩若在勝解行地，始能修彼能得方便；菩薩若在清淨增上意樂地中，乃名為得；菩薩若在諸餘上地，如是相好轉勝清淨；若在如來到究竟地，當知相好善淨無上。’此即得相好之次第。﹝長阿含經卷一、北本大般涅經卷二十四、大乘百福莊嚴相經﹞



### 陳義孝佛學常見辭彙

極好的相貌。一切菩薩修滿了三大阿僧祇劫之後，就要再修各種的相好，修了一百種福，才能成就一種相好，這是在佛前修的，要種得相好滿足了，才可以成佛。



### 丁福保佛學大辭典

【術語】Lakṣana Vyañjana，就佛之身體而言，微妙之相狀，可了別者，是謂之相，細相之可愛樂者，謂之好。相者大相，好者更為莊嚴大相之小相也。就丈六之化身而言，則相有三十二，好有八十。就報身而言，則有八萬四千乃至無量之相與好。觀無量壽經曰：「心想佛時，是心即是三十二相八十隨形好。」又曰：「無量壽佛有八萬四千相，一一相各有八萬四千隨形好。」法界次第下曰：「相好乃同是色法，皆為莊嚴顯發佛身。但相總而好別，相若無好則不圓滿，輪王釋梵亦有相。以無好故相不微妙，故次相而辨好也。」輔行六曰：「相大莊嚴身，好小莊嚴身，若說大者則說小。」智度論二十九曰：「若須八十隨形好何不皆名為相而別為好？答曰：相大嚴身。若說大則已攝小。復次相麤而好細，眾生見佛則具相，好則難見故。又相者餘人共得，好者或共或不共，以是故相好別說。」大乘義章二十末曰：「福狀外彰，名之為相。又表內德亦名為相，姿媚可愛愜悅人情，說之為好。」



