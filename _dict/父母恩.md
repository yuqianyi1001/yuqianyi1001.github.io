---
title: 父母恩
source: deerpark.app
---

**來源：三藏法數**

<p>經云：父有慈恩，母有悲恩。蓋父母長養之恩，廣大無比。若有男女，背恩不順，死即墮於地獄、餓鬼、畜生；若有男女，孝養父母，承順無違，常為諸天護念，福樂無盡。縱能一日三時，割自身肉，以養父母，尚未能報一日之恩也。</p><p>謂稟父母遺體而得成人，其生成養育之恩，如天罔極；復令出家，進修道業，是為父母恩。</p>

**來源：丁福保佛學大辭典**

<p>【術語】四恩之一。</p>
