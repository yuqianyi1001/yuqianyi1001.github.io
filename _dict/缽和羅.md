---
title: 缽和羅
source: deerpark.app
---
### 佛光大辭典

梵語pravāraṇā，巴利語 pavāraṇā。音譯作缽剌婆剌。又作缽和羅、缽和蘭。意譯自恣、隨意事。即滿足、喜悅之義。謂比丘于七月十五日安居結束之日，自己陳舉于安居期間所犯之罪過，以發露懺

悔，得清淨而生喜悅。安居結束之日，稱為自恣日。于此日供養三寶之飯食，稱為缽和羅飯，意譯作自恣食。又華嚴宗五祖宗密于盂蘭盆經疏卷下以為‘缽和羅’乃‘缽多羅’（應量器）之訛誤。﹝摩訶僧o律卷二十七、　四分律刪繁補闕行事鈔卷上四自恣宗要篇﹞（參閱‘安居’ 2398、‘自恣’2529）



### 丁福保佛學大辭典

【術語】Pravārana，又作盋和羅，鉢和蘭。玄應師之說，安居竟謂為自恣日。即七月十五日也。此日供養三寶之飯食，謂為鉢羅，譯曰自恣食。宗密師之說，鉢和羅為鉢多羅之誤。玄應音義五曰：「鉢和羅，亦言鉢多羅，梵音訛轉，此云自恣食也。」盂蘭盆經曰：「在大眾中，皆同一心受鉢和羅飯。」同宗密疏曰：「鉢和羅飯者，鉢中飯也。梵云鉢多羅，此云應器。和字訛也，今時但云鉢者略也。」兩解共誤。參照自恣條。

參照：<a href="/dict/自恣">自恣</a>



