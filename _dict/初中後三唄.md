---
title: 初中後三唄
source: deerpark.app
---
### 丁福保佛學大辭典

【儀式】梵唄有三節，初唄單云梵唄。復有如來唄與云何唄，在顯行之法事，用如來唄，在密行之法事，用云何唄。如來唄曰：「如來妙色身，世間無與等，無比不思議，是故我歸敬。」云何唄曰：「云何得長壽？金剛不壞身，復以何因緣，得大堅固力？」中唄曰：「如來色無盡，智慧亦復然，一切法常住，是故我歸依。」後唄曰：「處世界如虛空，如蓮華不著水，心清淨超於彼，稽首禮無上尊。」



