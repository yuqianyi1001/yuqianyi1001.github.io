---
title: 五障
source: deerpark.app
---

### 陳義孝佛學常見辭彙

１．指女人身體所有的五種障礙，法華經提婆品說：「又女人身，猶有五障，一者不得作梵天王，二者帝釋，三者魔王，四者轉輪聖王，五者佛身。」２．法華經中說：欺為信障，怠為進障，瞋為念障，恨為定障，怨為慧障。３．指修道之五障，即煩惱障、業障、生障、法障、所知障。



### 法相辭典

★瑜伽九十九卷十四頁雲：雲何障礙？謂有五障。一、增上戒障。二、增上心障。三、增上慧障。四、往善趣障。五、利養壽命所作事障。雲何名為增上戒障？謂如有一，或是奴婢，或是獲得，或有所言，廣說一切障出家法，而與相應。如是名為增上戒障。雲何名為增上心障？有十一障。當知名為增上心障。謂數與眾會為初，處分居處為後。雲何名為增上慧障？謂于正法及說法師，不起恭敬；陵陶法及說法師。輕賤自己。于法慳吝；障他正法，令背正法，毀謗正法。如是等類，當知皆名增上慧障。雲何名為往善趣障？謂如有一惡欲、邪見、多諸忿恨、乃至廣說。如是色類，順諸惡趣受學轉法，當知是名順惡趣障。利養障者：謂隨所行，令未信者，更增不信，其已信者，能令改變。不樂功德。不時時中精勤修習施福業事。不樂為他引攝所有利益安樂。如是等類。壽命障者：謂不謹慎，遠避惡像，廣說乃至不善遠離有災有疫諸惡國土。又不遠離諸因諸緣未盡壽量能令夭歿。如是等類。所作事障者：謂能障礙營衣缽等所有事業。如是一切，總攝為一，應知說名利養壽命所作事障。



### 丁福保佛學大辭典

【術語】女人之身具五種之障礙也。又云五礙。法華經提婆品曰：「又女人身，猶有五障：一者不得作梵天王，二者帝釋，三者魔王，四者轉輪聖王，五者佛身。」又見中阿含經二十八，智度論九。

欺為信障，怠為進障，嗔為念障，恨為定障，怨為慧障。見法華經。

【名數】修道有五障。一、煩惱障，根本之煩惱，障蓋淨心，妨害道機，而不使入於佛法。二、業障，過去之重罪乃至誹謗正法也。以先業之障未除，而有種種之難不得入於佛法。三、生障，若得無難之生處，則必悟道，然先業乘之，而受無暇之身為趣生障，不得入於佛法。四、法障，已生無障之處，又有悟道之機，以先世障法等緣故，不逢善友，不得聞正法。五、所知障，已逢知識，得聞正法，而有種種之因緣，兩不和合，妨修般若。見大日經疏。



### 佛光大辭典

梵語pañca āvaraṇāni，巴利語pañca nīvaraṇāni。即五種障礙。又作五礙。(一)指女子無法成為梵天王、帝釋、魔王、轉輪聖王、佛等五者。一般五障常與‘三從’連用。又大寶積經卷三十八之說，則缺魔王一障。﹝法華經提婆達多品、超日明三昧經卷下、法華經玄贊卷九本﹞（參閱‘女子五障’917）

(二)指修道上之五種障礙。又作五蓋障。大日經疏卷一舉五種：(一)煩惱障，根本煩惱之障礙。(二)業障，過去、現在惡業之障。(三)生障，因前業而生于惡環境之障。(四)法障，因前世之因緣，無法遇善知識，故有不得聞法之障。(五)所知障，雖聞正法，然因諸種因緣而無法修行般若波羅蜜。又有惡道障（生三惡道）、貧窮障（生貧窮之家）、女身障（受女身之果報）、形殘障（肢體殘損，諸根不具）、喜忘障（健忘）為五障者。

(三)指五力之障礙，即欺、怠、嗔、恨、怨等五障。欺能障信，怠能障進，嗔能障念，恨能障定，怨能障慧。﹝法華玄義釋簽卷一上﹞


