---
title: 四十八智
source: deerpark.app
---

### 丁福保佛學大辭典

【名數】約十二緣起於四諦而觀，生四十八智之有漏智也。未來之老死，即是苦諦，老死之集，即集諦，老死之滅即滅諦，老死之趣滅行，即道諦。如老死乃至過去行之四諦亦然。無明無因，故不觀之，故十二支與四智合而為四十八智也。



### 佛光大辭典

系就‘十二緣起’，以四諦觀之，所生之四十八有漏智。十二緣起，即是將眾生流轉生死之因果關系所作之十二項分類：無明、行、識、名色、六處、觸、受、愛、取、有、生、老死等十二支；四諦又稱四聖諦，乃修習佛道者藉以入證得果之四種諦理，即：苦、集、滅、道等四種道法，與十二緣起同為佛教基本義理之一。今就十二緣起之每一支，逐一以四聖諦觀之，如就苦諦而觀‘老死’，則未來之老死，即苦諦；老死之集，即集諦；老死之滅，即滅諦；趣向老死滅盡之行，即道諦；如是而觀，除‘無明’之外，乃至其餘之十項，共為四十四智，另與四諦之四智合之，共為四十八智。漏，為煩惱之異稱；上記之四十八智，尚未能完全斷除煩惱之過非，故稱有漏智。﹝雜阿含經卷十二、長阿含卷十大緣方便經、大毗婆沙論卷二十三、卷二十四、俱舍論卷九、大乘阿毗達磨雜集論卷四﹞


