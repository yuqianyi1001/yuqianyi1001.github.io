---
title: 八講
source: deerpark.app
---

### 丁福保佛學大辭典

【行事】妙法蓮華經八卷，講八座稱為八講。朝夕二座，分為四日。三寶感應錄中曰：「釋慧明，不知何處人，穎悟佛乘，講法華經。入深山，坐於石室講經，有光明漸近窟前，是天人也。自稱吾是猿猴群中之老弊盲者，聞公講因生於忉利天，思師之恩，故降臨於此，願聞講說。明云如何講說？天曰：吾忽忽欲還天，師以一部之典分八座講之。明云：所持七卷（法華經古本為七卷），可分七座，何必八講？天曰：法華是八年所說，若講八年，則實悠久，願開八座以擬八歲之說，且亦叶於佛旨。明乃開七卷為八軸，為天人講之。」

後來倣法華八講，有最勝八講，即金光明最勝王經之八講也。


