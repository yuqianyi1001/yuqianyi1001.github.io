---
title: 四向
source: deerpark.app
---

### 陳義孝佛學常見辭彙

須陀洹向、斯陀含向、阿那含向、阿羅漢向。向是正向其果位邁進的意思。見四向四果條。



**來源：三藏法數**

﹝出成實論并法華玄義﹞ 〔一、須陀洹向〕，梵語須陀洹，華言入流，謂此人將入須陀洹道，未至本位，不稱為果，但稱為向，言其從此向初果也。 〔二、斯陀含向〕，梵語斯陀含，華言一來，謂此人將入斯陀含道，未至本位，不稱為果，但稱為向，言其從此向第二果也。 〔三、阿那含向〕，梵語阿那含，華言不來，謂此人將入阿那含道，未至本位，不稱為果，但稱為向，言其從此向第三果也。 〔四、阿羅漢向〕，梵語阿羅漢，華言無學，謂此人將入阿羅漢道，未至本位，不稱為果，但稱為向，言其從此向第四果也。



### 丁福保佛學大辭典

【名數】一須陀洹向，舊譯曰入流，又曰逆流，新譯為預流向。為斷見道十五心間三界見惑之位。是為向須陀洹果之因位，故曰向。二斯陀含向，譯曰一來。因之新就譯名謂之一來向。為斷欲界九品修惑中前六品之位。向義同前。三阿那含向，舊譯曰不來，新云不還向。為斷欲界九品修惑中後三品之位。向義同前。四阿羅漢向，譯曰不生，新舊皆就梵名謂之阿羅漢向。為斷色界無色界一切修惑之位。參照子果條。

參照：<a href="/dict/子果">子果</a>


