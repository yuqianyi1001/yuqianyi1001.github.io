---
title: 二種清淨
source: deerpark.app
---
### 佛光大辭典

(一)自性清淨與離垢清淨。(一)眾生真如之心體，本來清淨無染礙，稱為自性清淨。(二)此自性清淨之心體，遠離一切煩惱之垢染，故稱離垢清淨。﹝華嚴經隨疏演義鈔卷六﹞

(二)語清淨與義清淨。(一)乃能詮之言語離過失而清淨。(二)為所詮之義理無過失而清淨。﹝成實論卷一﹞

(三)眾生世間清淨與器世間清淨。天親之淨土論觀察彌陀之淨土，以淨土之正報為眾生世間清淨，淨土之依報為器世間清淨。二十九種莊嚴中，佛之八種、菩薩之四種屬前者，國土之十七種屬後者。



### 三藏法數

﹝出華嚴經隨疏演義鈔﹞ 〔一、自性清淨〕，謂眾生真如心體，性本清淨，無所染礙，故名自性清淨。 〔二、離垢清淨〕，謂眾生自性清淨心體，遠離一切煩惱垢染，故名離垢清淨。



### 陳義孝佛學常見辭彙

自性清淨和離垢清淨。自性清淨是說眾生本具的真如心體，其性本來無垢清淨；離垢清淨是說眾生自性清淨的心體，離諸煩惱垢染而得清淨。



### 丁福保佛學大辭典

【名數】一、自性清淨，眾生真如之心體，性本清淨而無所染礙，名為自性清淨。二、離垢清淨，眾生自性清淨之心體，遠離一切煩惱之垢染，名為離垢清淨。見華嚴大疏鈔六。



