---
title: 四種觀行
source: deerpark.app
---
### 佛光大辭典

指修行懺悔者為滅罪之方便而修之四種觀行。即：(一)觀因緣，即觀造罪之因緣。觀我因無明不善之思惟而造罪障，無正觀之力，不知罪過，且遠離善知識，而隨逐魔行，以此因緣而流轉生死，永無出期。(二)觀果報，即觀造罪之果。觀我所受之果報，皆由諸惡不善之業所引，三世輪轉，苦果無窮，溺于生死大海，冥然無涯，如抱石沉淵，終難出脫。(三)觀自身，謂觀自身雖有佛性，但為無明煩惱所覆蔽，若不藉功德智慧之力則不能顯示，今當發起勝心，以滅無明煩惱，開顯佛性，得無上涅之妙果。(四)觀如來身，謂觀如來之身眾德具足，湛然常住，雖方便示現涅，然慈悲救度眾生之心，未曾暫舍。﹝慈悲水懺法卷中﹞



### 三藏法數

﹝出慈悲水懺﹞ 謂修行懺悔者，自念煩惱深厚，覆蓋慧眼，令無所見，斷除眾善，不能出離苦果。今既發露眾惡，投誠懺悔，須作四種觀行，為滅罪之方便也。 〔一、觀因緣〕，謂修行懺悔者，當觀我之此罪，由無明所覆，無正觀力，不識其過；遠離善友，隨逐魔行，如蛾赴火，自燒自爛，以是因緣，不能自出，是為觀因緣。 〔二、觀果報〕，謂修行懺悔者，當觀所有諸惡不善之業，三世輪轉，苦果無窮，淪溺生死大海，冥然無涯，如抱石沉淵，求出應難，是為觀果報。（三世者，過去、現在、未來也。） 〔三、觀自身〕，謂修行懺悔者，當觀自身，雖有正因靈覺之性，而為煩惱黑闇之所覆蔽，無了因力，不能得顯，是為觀自身。（正因者，即本有正性也。了因者，即解了諸法也。） 〔四、觀如來身〕，謂修行懺悔者，當觀如來之身，眾德具足，湛然常住，雖復方便入於滅度，而慈悲拔救眾生之心，未曾暫捨。常如是觀，乃滅罪之良津，除障之要行，是為觀如來身。（滅度者，謂大患永滅，超度三界也。）



### 陳義孝佛學常見辭彙

觀因緣、觀果報、觀自身、觀如來身。這是修行懺悔的人，為了滅除自己的罪業，方便而修的四種觀行。



### 丁福保佛學大辭典

【名數】此乃懺悔者，為滅罪方便，而修之四種觀行也。一觀因緣，其罪為無明所覆，無正觀之力，不知罪過，遠離善友，隨逐魔行，如蛾赴火，不知自燒等，觀為罪之因緣也。二觀果報，所有諸惡不善業之業，三世輪轉之苦果，了無窮極，淪溺於生死大海，冥然無涯，如抱石沈淵，遂難出脫，觀為罪之果也。三觀自身，觀自身之正因，雖有靈覺之性，而為煩惱黑闇所覆蔽，無了解諸法之力，故不得顯也。四觀如來身，觀如來之身，眾德具足，湛然常住，復以方便入於滅度，然慈悲拔救眾生之心，無時或捨也。見慈悲水籤。



