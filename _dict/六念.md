---
title: 六念
source: deerpark.app
---
### 佛光大辭典

(一)梵語ṣaḍ anusmṛtayaḥ，巴利語cha anussati-ṭṭhānāni。又作六隨念、六念處、六念法。即：(一)念佛，念佛之大慈大悲無量功德。(二)念法，念如來所說三藏十二部經能利益大地眾生。(三)念僧，念僧具足戒、定、慧，能為世間眾生作良福田。(四)念戒，念戒行有大勢力，能除眾生之諸惡煩惱。(五)念施，念布施有大功德，能除眾生之慳貪。(六)念天，念三界諸天皆因往昔修持淨戒、布施、聞慧等之善根，而得此樂報。大小乘對于念天之解釋不同。大乘依涅經之說，天有三種，即：(一)生天，謂三界之諸天。(二)淨天，一切三乘之賢聖。(三)第一義天，即涅。又于此三種天之中，大乘之人僅念第一義天。﹝雜阿含經卷三十三、北本大般涅經卷十八、卷二十五、觀佛三昧海經卷六、大智度論卷二十二、大乘義章卷十二﹞

(二)比丘所必須熟知之六種要事。即：(一)念知日月，念知受戒之月日。(二)念知食處，如全不受請食者，謂我常乞食等；如受請食者，謂我今自食無請處等。(三)念知夏臘，記憶受戒以後之臘數。(四)念知衣缽，念我三衣一缽具足，若有長物，則念我有長物，已說淨。(五)念同別食，若與眾同食之時，念我今與眾僧同食；若別食時，念我今以某緣，與眾別而獨食。(六)念身康羸，若無病，則念我今無病，堪能行道；若有病，則念我今有病，應當治療。﹝四分律行事鈔資持記卷上三之二﹞



### 陳義孝佛學常見辭彙

念佛、念法、念僧、念戒、念施、念天。



### 丁福保佛學大辭典

【名數】一、念佛，念佛具足十號，有大慈大悲大光明，神通無量，能拔濟眾生之苦，我欲與佛同也。二、念法，念如來所說之三藏十二部經，有大功德，為諸眾生大妙藥，我欲證之而施與眾生也。三、念僧，念僧是如來弟子，得無漏法，具足戒定慧，能為世間良福田，我欲修僧行也。四、念戒，念戒行有大勢力，能除眾生之惡，不善之法，我欲精進護持也。五、念施，念施行有大功德，能除眾生慳貪之重病，我欲以善施攝取眾生也。六、念天，念天為欲界之六天乃至色界無色界之諸天，彼處受自然之快樂，皆由往昔修戒施之善根，我亦欲具如是功德，生於彼天處也。問佛弟子應念三寶，何故念彼之生天？曰：是以為自己善業之果故也。問生天是凡夫之法，何故念之？曰：有人不堪入於涅槃，故念彼之生天而起行趣求也。此六念法為大小乘之通說，但念天之解釋，大小乘不同。大乘依涅槃經，則天有三種：一生天，三界之諸天也。二淨天，一切三乘之賢聖也。三第一義天，涅槃也。二乘之人念前二天，菩薩但念第一義天。見別譯雜阿含經九，涅槃經十八，智度論二十二，大乘義章十二。

參照：<a href="/dict/佛">佛</a>

律中更有一種六念法，授沙彌戒比丘戒已始授之，一念知日月，念知受戒之月日也。二念智食處，如全不受請食者，言我常乞食，受請食者，言我今有請處念自去也。三念受戒時夏臘，記憶受戒以後之臘數也。四知衣鉢有無等，念我三衣鉢具足，若有長物則念我有長物，已說淨也。五念同別處，若與眾同食時，念我今與眾僧同食，若別食時，念我今有某緣，與眾別而獨食也。六念康羸，若無病，則念我今無病，堪行道，若有病，則念我今有病，當療治之也。見行事鈔上三之二。又有一種之六念。謂數息隨息等之六妙門。見六妙門條。

參照：<a href="/dict/眾">眾</a>

參照：<a href="/dict/眾僧">眾僧</a>

參照：<a href="/dict/六妙門">六妙門</a>



