---
title: 八諦
source: deerpark.app
---

**來源：法相辭典**

<p>★如諦施設建立中說。</p>

**來源：丁福保佛學大辭典**

<p>【名數】法相宗於世俗諦開四重，於勝義諦立四重，世俗勝義，合為八諦。瑜伽論六十四明兩種之四諦，唯識論九說勝義之四諦。世俗之四諦者，一世間世俗諦又名有名無實諦。瓶衣軍林等之假法也。是為隱覆真理世谷之法，故曰世間。為凡法之認為實有者，故曰世俗。二道理世俗諦，又名隨事差別諦，五蘊十二處十八界等種種差別之法門也。一一法門，順於道理。故曰道理。事相差別易見，故名世俗，三證得世俗諦，又名方便安立諦。以佛之方便安立知斷證修之苦等四諦也。是為行人證悟之法，故曰證得，因果之相狀，分明可知，故名世俗。四勝義世俗諦，又名假名非安立諦。二空真如也（空我而得之真如，空法而得之法空真如也），是離諸相（非安立之義），而為聖智所覺，故云勝義，尚以假相安立，體非離言（假名之義），故名世俗。勝義之四諦者，一世間勝義，又名體用顯現諦。即第二俗三科等之法也。事相麤顯，猶可破壞，故曰世間，為聖者所知，異於第一之俗，故名勝義。二道理勝義，又名因果差別諦。即第三俗苦等之四諦也。知斷證修因果之差別，謂之道理，無漏智之境界，異於前第二俗，故名勝義。三證得勝義諦，又名依門顯實諦。即第四俗之二空真如也。依聖智詮空門觀而顯理，故曰證得，凡愚不側，勝於前第三俗，故名勝義。四勝義勝義諦，又名廢詮談旨。即一真法界也。妙體離言，超法相，故曰勝義。為聖智之內智，勝於前第四俗，故復曰勝義。見義林章二末。</p><p>【名數】法相宗所立之真俗八諦也。詳見諦條。</p><p>參照：<a href="/dict/諦">諦</a></p>

**來源：佛光大辭典**

<p>指八種聖諦。又作八聖諦。(一)有作之四諦與無作之四諦的合稱。據吉藏之勝N寶窟卷下本所述，有作之四諦為小乘之觀諦，彼觀未究竟，後更須有所修作，故稱為有作。無作之四諦為大乘之觀諦，後更無修作，稱為無作。又二乘之智力有限量，故又稱有量；佛智無限量，故又稱無量。﹝勝N經法身品、仁王般若經疏卷三﹞（參閱‘四諦’1840）</p><p>(二)開演苦等四諦為八種。即：(一)行苦諦，指有為諸行生滅遷流而不住。(二)壞苦諦，可意之法壞。(三)苦苦諦，常合不可意之法。(四)流轉諦，指分段生死。(五)流息諦，指涅，又作還滅諦。(六)雜染諦，指煩惱、業及生等三種雜染法實為染污。(七)清淨諦，指斷雜染所得之無為實是清淨。(八)正方便諦，謂一切無漏道實為趣涅之行。初四者為苦諦，第五為滅諦，第六通苦、集二諦，第七通滅、道二諦，第八為道諦。﹝瑜伽師地論卷四十六、大乘法苑義林章卷二末﹞</p><p>(三)指仁王經所說之八諦。圓測之仁王經疏卷中本引用十地經所載十四諦中後八諦釋之。即：(一)覺法之自相、同相，故善知相諦。(二)覺法之差別，故善知差別諦。(三)覺分別陰界入，故善知說成諦。(四)覺身心之苦惱，故善知事諦。(五)覺諸道之生相續，故善知生諦。(六)畢竟滅一切熱惱，故善知盡智、無生智諦。(七)起不二行，故善知令入道智諦。(八)正覺一切法相，故善知一切菩薩地次第成就諦及集如來智諦。﹝仁王經卷上菩薩教化品﹞</p>
