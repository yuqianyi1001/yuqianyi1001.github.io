---
title: 戒
source: deerpark.app
---
### 法相辭典

★攝論二卷二十四頁雲：又能息滅惡戒、惡趣；及能取得善趣、等持；故名為戒。



### 陳義孝佛學常見辭彙

防非止惡的意思，不但惡事不可做，就是惡的念頭也不許有。又名清涼，因人能止惡行善，則必心安理得，俯仰無愧，故心無熱惱而得清涼。



### 丁福保佛學大辭典

【術語】梵名曰尸羅Śila，戒者，防禁身心之過者。大乘義章一曰：「言尸羅者，此名清涼，亦名為戒。三業炎火，焚燒行人。事等如燒，戒能防息，故名清涼。清涼之名，正翻彼也。以能防禁，故名為戒。」瓔珞本業經下曰：「一切眾生，初入三寶海，以信為本。住在佛家，以戒為本。」玄應音義十四曰：「戒亦律之別義也，梵言三波羅，此譯云禁，戒亦禁義也。」涅槃經三十一曰：「戒是一切善法梯橙。」五戒，八戒，十戒，具足戒之四級，為戒之四位。是小乘戒之分相也。戒法，戒體，戒行，戒相，為戒之四科。戒法者，如來所制之法。戒體者，由於受授之作法而領納戒法於心臍，生防非止惡之功德者。戒行者隨順其戒體而如法動作三業也。戒相者其行之差別，即十戒乃至二百五十戒也。一切之戒，盡具此四科。資持記上一之三曰：「欲達四科，先須略示。聖人制教名法，納法成業名體。依體起護名行，為行有儀名相。」補助儀上曰：「戒科總有四重：謂戒法，戒體，戒行，戒相。（中略）戒法者，舍那佛三聚淨戒功德是也。戒體者，師資相傳，作法受得，心中領納法體也。此受持法體一一行彰以云戒行，其行有開遮持犯，名云戒相也。」



