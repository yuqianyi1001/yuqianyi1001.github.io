---
title: 五百由旬
source: deerpark.app
---

**來源：丁福保佛學大辭典**

<p>【雜語】法華經說越五百由旬之險難而有寶所。化城喻品曰：「譬如五百由旬險難惡道，曠絕無人怖畏之處，若有多眾欲過此道至珍寶處。」天台謂凡聖同居土為三界之果報，故以之為三百由旬，方便有餘土為四百由旬，實報無障礙土為五百由旬，超之即有寶所，即究竟之常寂光土也。嘉祥以三界為三百，以二乘為二百，超三界與二乘之處，即大乘之寶所真涅槃也。慈恩以分段生死有惑業苦之三，為三百，以變易生死有惑苦之二，為二百，超此二生死，則至涅槃云。</p>

**來源：佛光大辭典**

<p>法華經化城譬喻品說越過五百由旬之險難惡道，即至寶處。此五百由旬之解釋，異說甚多，天台智謂凡聖同居土（指六道凡夫及三乘聖者共同雜居之國土，為三界之果報）為三百由旬；方便有餘土（指斷除見思煩惱而出離三界生死者之生處）為四百由旬；實報無障礙土（指已證一分中道之理者之果報土）為五百由旬，超越實報無障礙土即為究竟之常寂光土，乃諸佛如來之居處。又吉藏以三界為三百，聲聞地為四百，緣覺地為五百。窺基則以三界之結惑為三百，七地所斷之習氣為四百，八地以上所斷之無明為五百。﹝法華經文句卷七下、法華經玄論卷八、法華經玄贊卷八﹞（參閱‘化城喻’1326）</p>
