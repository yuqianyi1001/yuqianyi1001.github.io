---
title: 一切
source: deerpark.app
---
### 佛光大辭典

梵語sarva，巴利語sabba。乃總賅眾物之詞。音譯作薩婆。大智度論卷二十七（大二五·二六○中）：‘薩婆，秦言一切。’翻譯名義集卷五（大五四·一一三四下）：‘一以普及為言，切以盡際為語。’此詞之實際用例頗多，如一切世間、一切眾生、一切種智等用語皆是。然一切又分為全分與少分二種，全分指不限定在特殊範圍內者，包含廣的一切；少分指在某種限定範圍內者。據成唯識論樞要卷二之說，一切聲皆是不常不執，此有二釋：(1)一切的一切，即計內外皆常。(2)少分的一切，唯內的一切聲是常。如上所述，前者為全分之一切，後者為少分之一切。﹝成唯識論卷二、慧苑音義卷上﹞



### 三藏法數

﹝出翻譯名義﹞ 一，是普及之言；切，是盡際之語。又云：究竟非二名一，其性廣博名切，故名一切。



### 法相辭典

★顯揚一卷一頁雲：論曰：一切者：有五法，總攝菩薩藏。何等為五？頌曰：心、心所有，色、不相應，無為。

★二解　顯揚十七卷五頁雲：論曰：一切者：謂三輪。一、所知境，二、能知智，三、能知者。



### 丁福保佛學大辭典

【術語】該羅事物之稱。玄應音義曰：「說文云：一切，普也。普即徧具之義，故切宜從十。說文，十謂數之具，從七者俗也。」史記曰：「臣觀諸候王邸第百餘，皆高祖一切功臣。」同索隱曰：「此一切，猶一例，同時也，非如他一切，訓權時也。」勝鬘經寶窟中末曰：「一切止是該羅之名。」法苑珠林二十八曰：「一以普及為言，切以盡際為語。」無量壽經慧遠疏上曰：「舉一名餘，故云一切。」智度論三十曰：「一切有二：一、名字一切，一、實一切。」



