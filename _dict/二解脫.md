---
title: 二解脫
source: deerpark.app
---
### 佛光大辭典

乃指二種解脫。解除業繩系縛而得自在，稱為解脫。此有多說：

(一)有為解脫與無為解脫。(一)有為解脫，為阿羅漢無漏之真智。(二)無為解脫，為一切煩惱除滅，亦即涅。﹝俱舍論卷二十五﹞

(二)性淨解脫與障盡解脫。(一)性淨解脫，謂眾生本性清淨，無系縛染污之相。(二)障盡解脫，為斷盡惑障而得解脫自在。﹝寶性論卷四﹞

(三)慧解脫與俱解脫。(一)能以智慧離一切煩惱障，而未得滅盡定者，稱為慧解脫。亦即以慧力斷煩惱而得解脫者。(二)兼以滅盡定力而得之解脫，稱為俱解脫。﹝俱舍論卷二十五﹞

(四)一時解脫與不時解脫。(一)鈍根之阿羅漢，待勝時而入定，以脫煩惱之縛者，稱為一時解脫。(二)利根之阿羅漢，不須擇時而入定，以脫煩惱之縛者，稱為不時解脫。﹝俱舍論卷二十五﹞

(五)心解脫與慧解脫。(一)心離貪愛等系縛者，稱為心解脫。(二)慧離無明煩惱者，稱為慧解脫。﹝雜阿含經卷二十六、大乘義章卷十八﹞



### 三藏法數

﹝出寶性論﹞ 謂諸眾生常為業繩所縛，不能脫離，若解其縛，即得自在；故名解脫。 〔一、性淨解脫〕，謂眾生性本清淨，而無繫縛染汙之相，是名性淨解脫也。 〔二、障盡解脫〕，謂眾生由煩惱之惑障蔽聖道，不得出離，若離此障，即得自在，是名障盡解脫也。

﹝出華嚴經疏﹞ 〔一、有為解脫〕，謂有作之戒，依師作法而受，如法而持，則能防非止惡，離諸惑業之縛，故名有為解脫。 〔二、無為解脫〕，謂無作之戒，性自清淨，體本無為，雖持戒法，無持犯相，心體既空，罪性亦泯；故名無為解脫。

﹝出成實論﹞ 〔一、慧解脫〕，謂以智慧斷除無明惑業之縛，而得解脫，故名慧解脫。 〔二、心解脫〕，謂因此心離於貪愛之縛，而得解脫，故名心解脫。



### 陳義孝佛學常見辭彙

１．慧解脫和心解脫。慧解脫是說智慧能使人脫離一切的煩惱障，最終證悟不生不滅的涅槃；心解脫是說心識能使人脫離一切的定障，而得進入於滅盡定。２．性淨解脫和障盡解脫。性淨解脫是眾生的本性清淨，沒有繫縛染污的相；障盡解脫是眾生的本性雖然清淨，但是由於無始以來的煩惱，不能顯現本性，今把惑障斷除，而得解脫自在。



### 丁福保佛學大辭典

【名數】一，有為解脫。為阿羅漢無漏之真智。二，無為解脫。是為涅槃。俱舍論二十五曰：「解脫體有二種：謂有為無為。有為解脫謂無學勝解，無為解脫謂一切惑滅。」

一，性淨解脫，謂眾生之本性清淨，無繫縛染污之相。二，障盡解脫，謂眾生之本性，雖為清淨，然由無始已來煩惱之惑，不得顯現本性，今斷盡此惑障，得解脫自在也。見寶性論五。

一，慧解脫，阿羅漢未得滅盡定者。是為唯解脫證涅槃之智慧障者，故曰慧解脫。二，俱解脫，阿羅漢得滅盡定者。是為解脫慧與定之障者。故曰俱解脫。成實論分別賢聖品曰：「因滅盡定故有二人，不得此定名慧解脫，得此定者名俱解脫。」俱舍論二十五曰：「俱由得滅定，餘名慧解脫。」

一，時解脫，鈍根之無學，待勝時而入定，及得脫煩惱之縛者。二，不時解脫，利根之無學，不選時而入定，及得脫煩惱之縛者。見俱舍論二十五。

一，心解脫，心離貪愛者。二，慧解脫，慧離無明者。見大乘義章十八，俱舍寶疏二十五。

【名數】一、慧解脫，智慧能離一切之煩惱障，而證涅槃者。二、心解脫，心識能離一切之定障，而得入滅盡定者。見成實論十。

一、慧解脫，慧能離煩惱障，而證涅槃者。二、俱解脫，又名心解脫。與慧解脫共而得之定解脫也。見俱舍論二十五。



