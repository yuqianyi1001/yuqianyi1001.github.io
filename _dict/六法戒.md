---
title: 六法戒
source: deerpark.app
---

**來源：陳義孝佛學常見辭彙**

<p>學法女所應受持的戒法，即不淫、不盜、不殺、不虛誑語、不非時食。</p>

**來源：丁福保佛學大辭典**

<p>【名數】七眾中，學法女宜受持之戒法也：一、染心相觸，以染污心觸於男子之身也。二、盜人四錢，盜他人之金錢四錢也。三、斷畜生命，殺畜生之命也。四、小妄語，自稱我為聖者而貪供養，為大妄語，其餘不實之言為小妄語。五、非時食，過午而食也。六、飲酒也。行事鈔下四之三曰：「式叉摩那此云學法女，四分十八童女應二歲學戒。又云：小年曾嫁年十歲者與六法。（中略）學六法即羯磨所為，謂染心相觸、盜人四錢、斷畜生命、小妄語、非時食、飲酒也。」俱舍光記十四曰：「梵云式叉摩那，唐言正學，謂正學六法。言六法者：謂不婬、不盜、不殺、不虛誑語、不飲酒、不非時食。」二年間堪忍此戒法者，初為比丘尼，得受具足戒。</p>

**來源：佛光大辭典**

<p>梵語ṣaḍ dharmāḥ，巴利語cha dhammā。又作六法、正學律儀。乃式叉摩那受持之戒法。即：(一)染心相觸，(二)盜人四錢，(三)斷畜生命，(四)小妄語，(五)非時食，(六)飲酒。為四分律卷二十七所說。能遵守此戒法達二年者，始得為比丘尼，受具足戒。但十誦律卷四十五將前六法中之染心相觸開立為三法，而除非時食及飲酒二法，即列舉淫欲、偷奪、殺生、妄語、聽任男子裸身摩觸、聽任男子捉手捉衣共語等六事為六法。又據有部芻尼毗奈耶卷十八、根本薩婆多部律攝卷十二等，式叉摩那所持者有六法及六隨法之說。﹝五分律卷十三、卷二十九、摩訶僧o律卷三十、卷三十八、四分比丘尼羯磨法、有部百一羯磨卷二、四分律刪繁補闕行事鈔卷下四、俱舍論光記卷十四﹞（參閱‘正學女’2005）</p>
