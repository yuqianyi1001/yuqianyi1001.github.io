---
title: 極微分不分
source: deerpark.app
---

**來源：丁福保佛學大辭典**

<p>【雜語】三位極微中第二位色聚之微，大小乘各異其論，小乘以分析之極為極微。至於極微，則無可分上下左右方角之部分（此曰極微無方分），故不可更為分析。若果欲分析之，則惟以意識之觀慧，於一極微中分別有能造之四大，有所造之色香等而已，然如此分析之色香等二十，但為想像，故非實之極微。蓋此二十，非事實可分離者也。大乘原不立實體之極微。其極微為以觀慧分析麤色之意識想像，故得分析無限。然於某程度而不止之。則與虛空相似，不能為物質之想。故於得為色想之限，立極微之名，而定為分析之之極也。正理論三十二曰：「極微，略有二種：一實二假。其相云何？實謂極成色等自相，於和集位現量所得。假由分析比量所知，謂聚色中以慧漸析至最極位。然後於中辨色聲等極微差別，此析所至名假極微。」唯識論二曰：「諸瑜伽師以假想慧於麤色相漸次除析至不可析，假說說極微。此極微猶有方分而不可析，若更析之，便以空現，不名為色。故說極微是色邊際。」</p>

**來源：佛光大辭典**

<p>三位極微中第二位色聚之微。大小乘各有異說，小乘以分析之極為極微，至于極微，則無可分上下左右方角等部分，稱為極微無方分。若更欲分析之，則唯以意識之觀慧，于一極微中分別有能造之四大，與所造之色香等而已；然如此分析之色香等僅為想像，而非實體之極微，即非事實可分離者。大乘原不立實體之極微，其極微為以觀慧分析粗色之意識想像，故得分析無限，然于某程度而不止之，則與虛空相似，不能視之為物質，故于色想之極限，立極微之名，而以為分析之極。﹝順正理論卷三十二、成唯識論卷二﹞</p>
