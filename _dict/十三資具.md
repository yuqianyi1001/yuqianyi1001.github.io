---
title: 十三資具
source: deerpark.app
---

**來源：丁福保佛學大辭典**

<p>【術語】一、僧伽胝Saṁghāti，譯云重複衣。二、嗢咀囉僧伽Uttarāsaṅga，譯云上衣。三、安咀婆娑Antarvāsa，譯云下衣。此三服皆名支伐羅Civara，北方諸人多名法衣為袈裟，即是赤色之義，律文中無此語。中方皆云支伐羅。四、尼師但娜Niṣidana，臥坐具也。五、泥伐散娜Nivāsana，裙也。六、副泥伐散娜Pratinivāsana，副裙也。七、僧腳敧迦Saṁkakṣikā，是掩腋衣也。古名覆肩，覆於長臂，非真義，向使覆右腋，交搭於左臂，是與佛制同。八、副僧腳敧迦Pratisaṁkakṣikā，副掩腋衣也。九、迦耶褒折娜Kśyoposaṇa'，拭身巾也。十、木佉褒折娜Mukhopoṣaṇa，拭面巾也。十一、雞舍缽羅底喝喇呵Keśapratigrahaṇa，剃髮衣也，披之剃髮者也。十二、建立缽刺底車憚娜Kaṇḍūpraticchadana，遮瘡疥衣也。十三、鞞殺社缽利色迦羅Bheṣajapariṣkāracīvara，藥資具衣也。出於有部百一羯磨十。名義大集二七二以拭身拭面二者為手巾Snatrasaṭaka之一。別出雨衣Varṣāśāticivara藥資具衣但稱資具衣。</p>
