---
title: 惡作
source: deerpark.app
---

### 法相辭典

★瑜伽十一卷四頁雲：惡作者：謂因尋思親屬等故；心生追悔。謂我何緣離別親屬。何緣不往如是國土。何緣棄舍如是國土；來到于此，食如是食，飲如是飲，唯得如是衣服臥具病緣醫藥資身眾具。我本何緣少小出家；何不且待至年衰老。或因追念昔所曾經戲笑等事，便生悔恨。謂我何緣于應受用戲樂嚴具朋遊等時，違背宗親朋友等意，令其悲戀、涕淚、盈目、而強出家。由如是等種種因緣，生憂戀心，惡作追悔。由前掉舉、與此惡作、處所等故；合說一蓋。又于應作不應作事，隨其所應，或已曾作，或未曾作，心生追悔。雲何我昔應作、不作，非作、反作。除先追悔所生惡作，此惡作纏、猶未能舍；次後復生相續不斷憂戀之心，惡作追悔。此又一種惡作差別。次前所生非處惡作，及後惡作。雖與掉舉、處所不等；然如彼相、騰躍動，今此亦是憂戀之相。是故與彼、雜說一蓋。

★二解　如悔中說。

★三解顯揚一卷十頁雲：惡作者：謂于已作未作善不善事、若染不染、悵怏追變為體。能障奢摩他為業。乃至增長惡作為業。如經說：若懷追悔；則不安隱。乃至廣說。

★四解　集論一卷十頁雲：何等惡作？謂依樂作，應作不應作，是愚癡分，心追悔為體？或善，或不善，或無記；或時，或非時；或應爾，或不應爾。能障心住為業。

★五解　五蘊論五頁雲：雲何惡作？謂心變悔為性。

★六解　廣五蘊論十二頁雲：雲何惡作？謂心變悔為性。謂惡所作，故名惡作。此惡作體、非即變悔。由先惡所作，後起追悔故。此即以果從因為目，故名惡作。譬如六觸處，說為先業。此有二位。謂善不善。于二位中，復各有二。若善位中，先不作善，後起悔心；彼因是善。悔亦是善。若先作惡，後起悔心；彼因不善，悔即是善。若不善位，先不作惡，後起悔心；彼因不善。悔亦不善。若先作善，後起悔心；彼因是善。悔是不善。

★七解　法蘊足論八卷十四頁雲：雲何惡作？謂心變心懊心悔、我惡作惡作性，總名惡作。

★八解　發智論二卷九頁雲：雲何惡作？答：諸心髯瓢帽潿褡饜淖坊諦裕□俏蕉褡鰲



### 丁福保佛學大辭典

【術語】作惡事後之追悔，懺悔之心也。俱舍論四曰：「惡作者，謂緣惡作心追悔性。」唯識論七曰：「悔謂惡作，惡所作事，追悔為性。」又惡作法也。七聚之一。突吉羅罪也。



### 佛光大辭典

(一)梵語kaukṛtya。心所（心之附屬作用）之一。與‘悔’同義。為說一切有部所立七十五法之一，屬不定地法，又為法相宗四不定之一。惡，即厭惡；作，即所作。即厭惡所作，于作惡事後追悔之心。俱舍論卷四對惡作一名提出三種解釋，其一謂緣惡所作之事而追悔，稱為惡作，即于能緣之追悔上立所緣境之名；其二謂追悔系以惡作為所依而生，故在能依之追悔上立所依之名；其三謂追悔為惡作之果，故在果之追悔上立因之名。此三解中，惡作之‘惡’皆讀入聲，其義皆為追悔所作之惡。但惡作之性並非必為不善，不論善或不善，凡屬不合情理之所作，皆稱為惡作。又大毗婆沙論卷三十七舉出四句惡作，即：(一)追悔已作之惡業，(二)追悔已作之善業，(三) 追悔已作善業之未滿，(四)追悔已作惡業之未滿。此四句系由已作之業而說。俱舍論卷四則對于追悔未作之事，亦稱為惡作，如追悔‘我何故不作如是事’亦為惡作。

說一切有部認為追悔善之不作業為善之惡作，追悔不善之不作業為不善之惡作，主張惡作僅限于善與不善，而不通于無記。但據俱舍論卷四載，外方諸師中有說惡作通于無記者。成唯識論述記卷七本亦以惡作通于善、不善、無記三性。又唯識家稱惡作為‘悔’，其解釋亦與俱舍等不同。成唯識論卷七說明‘悔’即嫌惡所作之業，以追悔為性，障奢摩他為業，且‘惡作’是于果上假立因之名，‘悔’則系就當體而立其名者。另據成唯識論述記卷七之意，惡作之‘惡’讀去聲，為嫌惡之意。﹝阿毗達磨順正理論卷十一、瑜伽師地論卷十一、顯揚聖教論卷一、大乘阿毗達磨雜集論卷七、俱舍論光記卷四、俱舍論寶疏卷四、百法問答鈔卷一﹞

(二)即戒律中之突吉羅（梵duṣkṛta  ）。指身體之微細惡行，有時亦包括口舌之微細惡行。﹝善見律毗婆沙卷九﹞（參閱‘突吉羅’3924）


