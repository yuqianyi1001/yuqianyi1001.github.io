---
title: 無心
source: deerpark.app
---

**來源：丁福保佛學大辭典**

<p>【術語】真心離妄念，謂之無心。非云無心識。又妄心如幻影，自性不可得，故云無心。又一時休止心識而使不生，故云無心。如五位無心是也。宗鏡錄四十五曰：「大寶積經云：文殊師利言：如人學射，久習則巧。後雖無心，以久習故，箭發皆中。我亦如是，初學不思議三昧，繫心一處。若久習成就，更無心想。恒與定俱。先德云：一念妄心僅動，即具世間諸苦。如人在荊棘林，不動則刺不傷。妄心不起，恒處寂滅之樂。一念妄心纔動，即被諸有刺傷。故經云：有心皆苦，無心即樂。」同八十三曰：「若不起妄心，則能順覺。所以云無心是道。」金剛經曰：「過去心不可得，現在心不可得，未來心不可得。」傳心法要下曰：「如今但學無心，頓息諸緣。莫生妄想分別。無人無我，無貪瞋，無憎愛，無勝負，但除卻如許多種妄想，性自本來清淨。即是修行菩提法佛等。」</p>

**來源：佛光大辭典**

<p>(一)有多種含義：(一)指離妄念之真心。非謂無心識，而系遠離凡聖、粗妙、善惡、美醜、大小等之分別情識，處于不執著、不滯礙之自由境界。宗鏡錄卷八十三（大四八·八七五下）：‘若不起妄心，則能順覺。所以雲，無心是道。’(二)指無心定之意，即一時休止一切意識作用之狀態，如五位無心。(三)指迷失本性之心，與‘亂心’同義。﹝道行般若經、光贊經卷三、摩訶般若鈔經、金剛經、瑜伽師地論卷十三、碧岩錄第六十五則、傳心法要卷下﹞（參閱‘五位無心’1090）</p><p>(二)明代臨濟宗僧。湖南平江人，俗姓舒。生卒年不詳。自幼隨母住燕京（北平），年十六于法海寺出家受具足戒，復往參謁南明慧廣，得證心印。萬歷十七年（1589），詔賜紫衣，復受慈聖太後懿旨，與妙峰同送龍藏至雞足山華嚴寺，眾等因之迎師駐錫于大覺寺，開法弘化，滇南禪風因而盛極一時。﹝增訂佛祖道影卷二（虛雲）﹞</p>
