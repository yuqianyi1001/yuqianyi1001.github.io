---
title: 六情
source: deerpark.app
---
### 佛光大辭典

(一)即六根。舊譯經論多譯六根為六情。以眼、耳、鼻、舌、身、意等六根皆具有情識，故稱六情。﹝增一阿含經卷三十二、中觀論疏卷四末六情品﹞

(二)指喜、怒、哀、樂、愛、惡等六種感情。



### 丁福保佛學大辭典

【名數】舊譯經論多謂六根曰六情，以根有情識故也。是意之一，為當體之名，以意根為心法故也。他五者生情識，故從所生之果而名為情。金光明經曰：「心處六情，如鳥投網。常處諸根，隨逐諸塵。」普賢觀經曰：「懺悔六情根。」智度論四十曰：「眼等五情名為內身，色等五塵名為外身。」止觀四之二曰：「十住毘婆沙云：禁六情如繫狗鹿魚蛇猿鳥。」嘉祥之中論六情品疏曰：「問：意可是情，餘五云何是情？答：意當體名情，餘五生情識之果，從果得稱也。六情亦名六根，五根能生五識，意根能生意識。六情亦名六依，為六識所依。」此等皆名根為情。



