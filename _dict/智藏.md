---
title: 智藏
source: deerpark.app
---
### 佛光大辭典

(一)梵語jñānākara-garbha。生起智慧之根本、源頭。﹝八十華嚴卷七十﹞

(二)即指佛智。佛之智慧廣大，無所不包，含藏無限，故稱智藏。華嚴五教章卷一（大四五·四七八中）：‘一切諸法，皆悉流入毗盧遮那智藏大海。’

(三)（458～522）南朝梁代僧。與僧F、法雲並稱為梁代三大法師。吳郡（江蘇吳縣）人，俗姓顧。初名淨藏。少聰敏，性謙和。據續高僧傳卷五載，師十六歲出家，泰始六年（470）敕住興皇寺，師事上定林寺僧遠、僧v及天安寺弘宗，並從僧柔、慧次二師受學，精通經論及戒律。太宰文宣王紹隆佛教，將講淨名經，召集精解經論之僧眾二十餘人，師年臘最少，居最末座，然敷述義理，無能抗衡者。梁武帝時，頗受崇信，敕住開善寺。二十九歲時，聞善相者告以壽僅三十一，遂息講解，竭精修道，發大誓願，不出寺門；又于經藏中，得金剛般若經，日夜讀誦受持。至三十一歲歲末，師以香湯沐浴，誦經待死，俄而空中有聲，蓋以般若經之力而得倍壽。自此，江左道俗競誦般若經，皆多征應。武帝曾擬自任白衣僧正，依戒律立法，整治僧紀，無人敢加諫止，師乃上書謂佛法之大海非俗人所能得知，復與帝數度問答，帝服其義理，事乃止。其後曾奉敕于彭城寺講成實論、慧輪殿講般若經，晚年屏居開善寺。武帝受菩薩戒時，以師為戒師；皇太子亦敬重于師，嘗親臨法席，聽講大涅經。普通三年九月示寂，世壽六十五。敕葬獨創山。以師住于開善寺，故一般稱之為‘開善’。師畢生從事講經、注經，常講經論有大小品般若、涅、法華、十地、金光明、成實、百論、阿毗曇心等，並撰著各義疏，以利演說，今皆不傳。﹝釋氏稽古略卷二、佛祖歷代通載卷九、釋氏六帖卷十、三國佛法傳通緣起卷上﹞

(四)（735～814）唐代禪僧。虔化（江西）人，俗姓廖。八歲出家，二十五歲受具足戒。于建陽佛蹟岩參禮馬祖道一，受心印及袈裟。于道一示寂後，唐貞元七年（791），依眾請開堂，後住錫于虔州西堂，宣揚馬祖禪風。與百丈懷海、南泉普願共稱馬祖門下之三大士。元和九年示寂，世壽八十，法臘五十五。穆宗敕謚‘大覺禪師’。嗣法弟子有虔州處微，及新羅僧雞林道義、本如、洪涉、慧徹等。師之禪風盛行于新羅。其弟子中，道義返國後住于迦智山創派，洪涉亦于實相寺創派，皆為朝鮮曹溪宗九山之一。﹝宋高僧傳卷十道一傳、祖堂集卷十五、景德傳燈錄卷七、聯燈會要卷五、五燈會元卷三、朝鮮禪教考、朝鮮金石總覽上﹞

(五)唐代不空三藏之法諱。不空為南印度師子國人，師事金剛智，學悉曇章。唐玄宗開元八年（720）來華，宣揚密宗教義，譯出經論甚多。（參閱‘不空’975）

(六)日僧。為福亮法師俗家之子。福亮，又稱福領，原系我國吳人，後東渡日本，並歸化為日本人，出家後住于大和元興寺。智藏自年少即居于元興寺，出家後與父同事慧灌為師，從學空宗。後來唐禮謁吉藏，探研三論奧義。返日後，住于法隆寺，講授空宗之旨。古來以師為日本三論宗之第二傳。天武元年（673），大和川原寺書寫大藏經，師奉敕任督役之職，同年任僧正。門下有道慈、智光、禮光等。寂年、世壽均不詳。﹝三國佛法傳通緣起卷中、扶桑略記第五、僧綱補任抄出卷上﹞



### 陳義孝佛學常見辭彙

智慧廣大，含藏一切諸法。



### 丁福保佛學大辭典

【術語】智慧廣大，包含諸法故曰藏。五教章上曰：「一切諸法皆悉流入毘盧遮那智藏大海。」宗鏡錄十八曰：「一切眾生自心處內有八瓣，和合成蓮華，此蓮華中有正徧知海，是名毘盧遮那智藏，亦名蓮華藏莊嚴世界海。」

【人名】不空三藏之諱。貞元釋教目錄十五曰：「大辯正大廣智不空三藏和上者，南天竺執師子國人也，法諱智藏，號不空金剛。」



