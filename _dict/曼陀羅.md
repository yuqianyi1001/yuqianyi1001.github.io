---
title: 曼陀羅
source: deerpark.app
---
### 陳義孝佛學常見辭彙

花名，華譯為適意花、悅意花、白花等。



### 丁福保佛學大辭典

【植物】Mandārava，又曰漫陀羅。花名。譯作圓華、白團華、適意華、悅意華等。阿育王經七曰：「漫陀羅，翻圓華。」法華光宅疏一曰：「曼陀羅華者，譯為小白團華。摩訶曼陀羅華者，譯為大白團華。」法華玄贊二曰：「曼陀羅華者，此云適意，見者心悅故。」慧苑音義上曰：「曼陀羅華，此云悅意華，又曰雜色華，亦云柔軟華，亦云天妙華。」案曼陀羅為一年生草，莖直上，高四五尺，葉作卵形，常有缺刻。夏日開大紫花，有漏斗形之合瓣花冠，邊緣五裂，實為裂果，面生多剌，性有毒，以其葉雜煙草中同吸。能止咳嗽，過量則能致死。本草，曼陀羅花。一名風茄兒，一名山茄子，生北土。法華經佛說法，天雨曼陀羅花，翻譯名義：曼陀羅，此云適意，又云白華。

【人名】高僧名。翻譯名義云：曼陀羅，此言弱聲，亦云弘弱。扶南國人，神解超悟，幽明畢觀，無憚夷險，志存弘化，即曼陀羅仙也。



