---
title: 神通乘
source: deerpark.app
---

**來源：陳義孝佛學常見辭彙**

<p>指真言教。</p>

**來源：丁福保佛學大辭典**

<p>【術語】稱真言教。是為依如來神變加持力而說之乘教，故曰神通乘。又乘於神通力，直到所至之處，故以譬真言乘之速疾成佛也。金剛頂經曰：「一切如來平等智神境通無上大乘。」大日經疏一曰：「大品經云：或有菩薩，初發心時即登菩薩位，得不退轉。或有初發心時即得無上菩提便轉法輪，龍樹以為如人遠行，乘羊去者久之乃到，乘馬則差速。若乘神通人於發意頃便至所詣，不得言發意間云何得到？神通爾，不應生疑，則此經深旨也。」又曰：「所謂清淨句者，即是頓覺成佛神通乘也。」同二曰：「如餘教中菩薩，行方便對治道，次第漸除心垢，經無量阿僧祇劫或有得至菩提或不至者。今此教諸菩薩則不如是，直以真言為乘，超入淨菩提心門，若見此心明道時，諸菩薩無數劫中所修福德自然具足。譬如有人，以舟車跋涉經險難惡道得達五百由旬，更有一人直乘神通飛空而度。其所經過及至到之處，雖則無異，而所乘法有殊。」</p>

**來源：佛光大辭典**

<p>指密教。三密之教法具有速疾之力，故喻稱為神通乘。佛教之目的乃在于渡越生死海，達于解脫之境，故若以教法而別，二乘可喻為羊車，顯教諸大乘可喻為馬車；與此二車比較之，則密教可稱為神通乘。大日經疏卷一（大三九·五七九下）：‘龍樹以為，如人遠行，乘羊去者，久久乃到，馬則差速。若乘神通，人于發意頃便至所詣。’</p>
