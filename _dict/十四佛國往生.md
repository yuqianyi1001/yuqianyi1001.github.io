---
title: 十四佛國往生
source: deerpark.app
---

**來源：丁福保佛學大辭典**

<p>【名數】無量壽經下說，於此世界有六十七億不退菩薩，當往生西方極樂，其諸小行之菩薩及小功德者，不可計也。而其往生者，不僅此土之菩薩復有十三佛國百八十億乃至七百九十億之大菩薩眾，諸小菩薩及比丘等不可計也。其十三佛國者：一遠照佛國、二寶藏佛國、三無量音佛國、四甘露味佛國、五龍勝佛國、六勝力佛國、七師子佛國、八離光垢佛國、九德首佛國、十妙德仙佛國、十一人王佛國、十二無上華佛國、十三無畏佛國。此十三佛國合此土之釋迦佛國則為十四佛國。</p>

**來源：佛光大辭典**

<p>無量壽經卷下載，往生阿彌陀佛極樂淨土者，除此世界（釋迦牟尼佛國）之六十七億不退菩薩外，尚有他方十三佛國眾多菩薩。彼國佛名于無量壽經各異譯本所載不同，如下表所列。</p>
