---
title: 渴愛
source: deerpark.app
---
### 佛光大辭典

非常愛慕之意。比喻凡夫希求愛樂之迷情，如渴者之求水。添品妙法蓮華經卷三（大九·一五四上）：‘彼丈夫受其義已，即行出家，住空閒處，專守一心，斷世渴愛，得五神通。’說無垢稱經卷一方便善巧品（大一四·五六○下）：‘是身如陽燄，從諸煩惱渴愛所生。’說無垢稱經疏卷三本（大三八·一○三九中）：‘如春陽炎，遙看似水，諸熱渴惱鹿，多奔趣之，非水水想，名渴愛生。諸有為身，從諸煩惱渴愛所生，亦復如是。’上引添品妙法蓮華經‘渴愛’之梵語為 tṛṣṇā（巴taṇhā  ，藏sred-pa ），有渴、欲望、貪欲、性愛等義，或譯為愛，乃十二緣起之一。﹝華手經卷七毀壞品、卷八逆順品、維摩詰所說經卷上方便品、注維摩詰經卷二﹞（參閱‘愛’5457）



### 丁福保佛學大辭典

【術語】凡夫愛著於五欲，如渴而愛水也。維摩經方便品曰：「是身如炎，從渴愛生。」註曰：「肇曰：渴見陽炎，惑以為水。愛見四大，迷以為身。」行事鈔下之二曰：「渴愛難滿，如海吞流。」



