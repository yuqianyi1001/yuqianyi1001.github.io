---
title: 妙音菩薩
source: deerpark.app
---

**來源：陳義孝佛學常見辭彙**

<p>法華經妙音菩薩品所說的菩薩名。</p>

**來源：丁福保佛學大辭典**

<p>【菩薩】法華經妙音菩薩品謂釋迦如來放肉髻白毫二光，照東方八萬億世界，過此有國名淨光莊嚴，佛名淨華宿王智如來。妙音菩薩自彼世界，與八萬四千菩薩，共來靈鷲山，時雨七寶蓮華，百千音樂自鳴。花德菩薩問佛：此妙音菩薩植何善根，有此神力？佛言：過去有雲雷王佛，此時妙音菩薩以十萬種伎樂及八萬四千寶鉢供養之，因而今生淨華宿王智佛國，得現一切色身三昧，於一切世界現三十八種身，說法度生云。」法華文句十曰：「昔得一切眾生語言陀羅尼，今以普現色身，以妙音聲徧吼十方弘宣此教，故名妙音。」法華嘉祥疏十二曰：「言妙音者，此菩薩過去以十萬種伎樂供養於佛，故得美妙音聲，因以立名。舊經稱師子吼菩薩。」法華玄贊十曰：「音者謂音聲，妙者謂殊妙。昔住因中好設樂以供佛，今居果位善說法以利生，雙彰業德以標其名，故稱妙音菩薩。」</p>

**來源：佛光大辭典**

<p>妙音，梵名Mañju -ghoṣa 。音譯曼殊瞿沙菩薩。在法華經妙音菩薩品中，載有此菩薩之功德。然在密教中，此尊與文殊師利（梵Mañjuśrī  ，意譯妙吉祥）同尊，表文殊說法之德。據大日經疏卷一載，妙吉祥菩薩又稱妙德、妙音；以其大慈悲力之故，開演妙法音，令一切眾生得聞。在胎藏界現圖曼荼羅中，此尊位于文殊院中央之北方第五位。玄法、青龍二儀軌謂之為五髻文殊，表如來之五智。在現圖曼荼羅中，其形像為童子形，有三髻，身呈黃色，右拳豎起，置于胸前，持青蓮花，左掌向上仰，橫持梵篋，跏趺坐于赤蓮花上。其種子與三昧耶形等均與文殊菩薩相同。（參閱‘文殊菩薩’1426）</p>
