---
title: 劉虯所立五時教
source: deerpark.app
---
### 丁福保佛學大辭典

【術語】晉武都山隱士劉虬，初分頓漸二教，以華嚴經為頓教，餘為漸教，漸教之中分五時。是唐土判教之嚆矢也：一、最初說提謂經，開五戒十善之人天教。二、成道後十二年中說阿含經等，開三乘差別之教門。三、佛成道後三十年中說般若經維摩經等，說三乘同觀之空理。四、佛成道四十年後八年中說法華經，辨明一乘。五、佛臨滅度時，一日一夜中說涅槃經，明悉有佛性、佛性常住之理。是最後究竟之說也。淨影痛破之。見大乘義章一。



