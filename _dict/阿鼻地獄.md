---
title: 阿鼻地獄
source: deerpark.app
---

**來源：陳義孝佛學常見辭彙**

<p>八大地獄之一，又名無間地獄，即是受苦無間斷的地獄，也是造極重罪的人死後所墮落的地方。</p>

**來源：丁福保佛學大辭典**

<p>【界名】阿鼻為地下之牢獄，故曰地獄。在此地下之最底，餘大地獄重疊其上。見俱舍論世間品。止持音義曰：「阿鼻，此云無間。觀佛三昧經云：阿言無，鼻言救。成論明五無間：一、趣果無間，捨身生報故。二、受苦無間，中無樂故。三、時無間，定一劫故。四、命無間，中不絕故。五、形無間，如阿鼻縱廣八萬由旬，一人多人皆徧滿故。此五無間，乃造五逆業者報之。」</p>

**來源：佛光大辭典**

<p>為八熱地獄之一。阿鼻，梵名Avīci  。又作阿毗地獄、阿鼻旨地獄。意譯無間地獄。觀佛三昧海經卷五觀佛心品（大一五·六六八中）：‘雲何名阿鼻地獄？阿言無，鼻言遮；阿言無，鼻言救；阿言無間，鼻言無動；阿言極熱，鼻言極惱；阿言不閒，鼻言不住。不閒不住，名阿鼻地獄。阿言大火，鼻言猛熱。猛火入心，名阿鼻地獄。’</p><p>觀佛心品又謂，此地獄位于諸獄之最底層，有七重鐵城、七層鐵網，七重城內有劍林，下有十八鬲，週匝七重皆是刀林。有十八獄卒。阿鼻四門于門閫上有八十釜，沸銅湧出，從門漫流。眾生殺父害母、罵辱六親者，命終後墮于此獄。</p><p>由于在阿鼻地獄受苦之眾生皆不堪種種煎熬而痛苦叫喚，故此處又稱阿鼻喚地獄。又因阿鼻之猛火燒人，而稱阿鼻焦熱地獄。又阿鼻地獄極廣漠，非凡力所能脫出，其堅固猶如大城堡，故亦稱阿鼻大城。﹝長阿含經卷十九地獄品、大樓炭經卷二泥梨品、起世經卷四地獄品、俱舍論卷十一、翻譯名義集卷二﹞（參閱‘無間地獄’5122）</p>
