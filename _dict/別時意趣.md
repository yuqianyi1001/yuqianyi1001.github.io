---
title: 別時意趣
source: deerpark.app
---

### 法相辭典

★攝論二卷十二頁雲：二、別時意趣。謂如說言：若誦多寶如來名者；便于無上正等菩提，已得決定。又如說言：由唯發願，便得往生極樂世界。

★二解　世親釋五卷十二頁雲：別時意趣者：謂此意趣、令懶惰者、由彼彼因，于彼彼法，精勤修習。彼彼善根，皆得增長。此中意趣，顯誦多寶如來名因，是升進因。非唯誦名，便于無上正等菩提，已得決定。如有說言：由一金錢，得千金錢。豈于一日。意在別時。由一金錢，是得千因；故作此說。此亦如是。由唯發願，便得往生極樂世界，當知亦爾。無性釋五卷十一頁雲：別時意趣者：謂觀懈怠，不能于法精勤學者，故說是言：若誦多寶如來名者；便得決定。由唯發願，便得往生極樂世界。此意長養先時善根。如世間說：但由一錢而得于千。

★三解　雜集論十二卷十四頁雲：別時意趣者：如說：若有願生極樂世界：皆得往生。若暫得聞無垢月光如來名者；即于阿耨多羅三藐三菩提，決不退轉。如是等言，意在別時故。



**來源：三藏法數**

謂眾生現世修習淨業，求生極樂世界者，命終皆即往生，得不退轉，蓋現種是因，則在他時成熟，是名別時意趣。



### 丁福保佛學大辭典

【術語】見四意趣條。

參照：<a href="/dict/四意趣">四意趣</a>


