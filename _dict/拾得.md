---
title: 拾得
source: deerpark.app
---

**來源：丁福保佛學大辭典**

<p>【人名】豐干禪師行至赤城，道側聞兒啼，拾之，名曰拾得。沙門靈熠令知香燈。一日，登座，對佛而餐。復呼聖僧為小根敗種。熠怒，令入廚滌器。一日，掃地次，寺主問汝姓甚麼。住在何處？拾放下掃帚，叉手而立。寺主罔測。寒山槌胸曰：蒼天蒼天。拾卻問汝作什麼？寒山曰：豈不見東家人死，西家人助哀。二人作舞，哭笑而出。廚食為烏所食，拾以杖打伽藍神曰：汝食不能護，安能護伽藍乎。即夕寺僧俱夢神曰：拾得打我。後與寒山同逝。</p><p>參照：<a href="/dict/寒山">寒山</a></p>

**來源：佛光大辭典**

<p>唐代天台山國清寺隱僧。姓氏籍貫不詳。初，豐幹禪師偶于赤城道中遇之，以為無家棄兒，遂攜至國清寺付僧撫養。既長，任食堂香燈之職。一日，登座與諸佛像對盤而食，復呼x陳如為小果聲聞，旁若無人，執箸大笑，僧乃驅之，罷其職務，供役廚下。平素狀類顛狂，與寒山為友，恆拾眾僧殘食菜滓，盛于竹筒，寒山來必負去。</p><p>寺有護伽藍神廟，每日供食為鳥所食，拾得乃以杖擊神像曰（大五○·八三二上）：‘汝食不能護，安護伽藍乎？’是夕，神附夢與全寺僧眾曰：‘拾得打我。’明日諸僧說夢相同，一寺紛然，始知其為非常之人。當其寺僧布薩時，拾得驅牛至僧堂前曰：‘我不放牛也，此群牛者多是此寺知僧事人也。’並呼亡僧法號，牛各應聲而過，舉眾錯愕。</p><p>台州刺史閭丘胤問豐幹，天台國清寺是否有賢達，豐幹答曰（大五○·九八六中）：‘寒山文殊，拾得普賢，當就見之。’閭丘胤乃入寺，拜二大</p><p>士。二士走曰：‘豐幹饒舌，彌陀不識，禮我何為？’二人連臂笑傲出寺，後不知所終。時當道翹集錄寒山詩文，于寺內土地神廟壁，見師所題之詩偈，遂附于寒山集中。﹝宋高僧傳卷十九、釋氏稽古略卷三、景德傳燈錄卷二十七、神僧傳卷六﹞</p>
