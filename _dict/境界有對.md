---
title: 境界有對
source: deerpark.app
---

**來源：法相辭典**

<p>★俱舍論二卷一頁雲：境界有對，謂十二界，法界一分；諸有境法，于色等境。故施設論，作如是言：有眼、于水有礙，非陸。如魚等眼。有眼，于陸有礙，非水。從多分說，如人等眼。有眼，俱礙。如畢舍遮室獸摩羅，及捕魚人蝦蟆等眼。有俱非礙。謂除前相。有眼，于夜有礙，非晝。如諸蝙蝠鵂m等眼。有眼，于晝有礙，非夜。從多分說，如人等眼。有眼俱礙。如狗野幹馬豹豺狼貓狸等眼。有俱非礙。謂除前相。此等名為境界有對。</p><p>★二解大毗婆沙論七十六卷二頁雲：境界有對者：如眼根等諸有境法，各于自境界，有所拘礙。如是名為境界有對。</p>

**來源：丁福保佛學大辭典**

<p>【術語】三有對之一。見有對條。</p><p>參照：<a href="/dict/有對">有對</a></p>
