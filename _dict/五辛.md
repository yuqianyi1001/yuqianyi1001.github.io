---
title: 五辛
source: deerpark.app
---

**來源：陳義孝佛學常見辭彙**

<p>五種帶有辛味的蔬菜、即大蒜、茖蔥、慈蔥、蘭蔥、興渠。學佛人要戒食五辛，因五辛中含有極充份的刺激性，熟吃能使人淫火焚身，生啖又易使人增高瞋恚，學佛人一有了慾念和瞋恚，便會蒙蔽智慧，增長愚痴，妄動無明，造諸惡業。</p>

**來源：三藏法數**

<p>﹝出梵網經﹞ 首楞嚴經云：是五辛，熟食發婬；生啖增恚。十方天仙，嫌其臭穢，咸皆遠離。諸餓鬼等，舐其脣吻，常與鬼住，福德日銷。大力魔王，現作佛身，來為說法；非毀禁戒，讚婬怒癡。命終為魔眷屬，永墮無間地獄。是故求菩提者，當斷世間五種辛菜也。（梵語首楞嚴，華言健相分別。梵語菩提，華言道。） 〔一、大蒜〕，大蒜者，至葷至辛之物也。 〔二、茖蔥〕，茖蔥者，薤也。其形似韭類，山蔥也。 〔三、慈蔥〕，慈蔥者，乃蔥之正名也。 〔四、蘭蔥〕，蘭蔥者，即小蒜也。雜阿含經云：非小蒜，木蔥。是也。木蔥即韭也。 〔五、興渠〕，興渠者，葉如蔓菁，根如蘿蔔，生熟皆臭如蒜。出于闐國，華夏不產，故不翻也。</p>

**來源：丁福保佛學大辭典**

<p>【雜語】又曰五葷。五種有辛味之蔬菜也。梵網經下曰：「若佛子不得食五辛：大蒜、茖葱、慈葱、蘭葱、興渠，是五種一切食中不得食。若故食，犯輕垢罪。」楞嚴經八曰：「諸眾生求三摩提，當斷世間五種辛菜。此五種辛，熟食發婬，生啖增恚。如是世界食辛之人，縱能宣說十二部經，十方天仙嫌其臭穢，咸皆遠離。」天台戒疏下曰：「舊云：五辛謂蒜、蔥葱、興渠、韮、薤，此文止蘭葱足以為五，兼名苑分別五辛。大蒜，是葫菱；茖是薤；慈葱是葱；蘭葱是小蒜；興渠是蔥蒺也。」興渠為梵語辛膠之名。唐高僧傳，謂僧徒多迷興渠，或云蕓臺胡荽，或云阿魏，唯淨土集中別行書出云五辛，此土唯有四，闕於興渠。興渠生于闐，根麤如細蔓菁而白，其臭如蒜。臺荽非五辛，所食無罪。今他書猶多以芸臺胡荽為葷，不知其誤。</p>

**來源：佛光大辭典**

<p>辛，梵語parivyaya，西藏語 spod（藥味之義）。指五種有辛味之蔬菜。又作五葷。與酒、肉同為佛弟子所禁食之物。據大佛頂首楞嚴經卷八載，此五種之辛，熟食者發淫，生啖者增恚，十方天仙嫌其臭穢，鹹皆遠離，然諸餓鬼等則舐其唇吻，常與鬼住而福德日銷；大力魔王現作佛身為其說法，毀犯禁戒，贊淫怒癡，令人命終為魔眷屬，永墮無間地獄，故求菩提者當斷世間之五種辛菜。</p><p>關于五辛有諸多異說，然可約略歸為如下兩說：(一)指大蒜、革蔥、慈蔥、蘭蔥、興渠等五種，此為梵網經卷下等所舉。然諸家對五辛之解說，亦頗不同。據菩薩戒義疏卷下、梵網經菩薩戒本疏卷二、義寂之梵網經菩薩戒本疏卷下本、智週之梵網經菩薩戒本疏卷四等載：大蒜，即是葫菱、家蒜。革蔥（蔥），即是薤、山蔥、革山蔥。慈蔥，即是蔥、胡蔥、□蔥、春蔥。蘭蔥，即是韭、小蒜、家蔥、野生。興渠，即是Y蒺、芸薹、□K子、阿魏藥、渠盧、形具。</p><p>(二)指蒜、蔥、興渠、韭、薤等五種，為菩薩戒義疏卷下、宋高僧傳卷二十九慧日傳、智週之梵網經菩薩戒本疏卷四、法藏之梵網經菩薩戒本疏卷四等所舉。</p><p>此外，翻譯名義大集亦舉出：蒜（梵laśuna  ）、蔥（梵latārka  ）、小根菜（梵palāṇḍu  ）、韭（梵gṛñjana  ）、興渠（梵hiṅgu  ）等五種。又大藏法數卷三十一舉出：蔥、薤、蒜、韭、胡荽等五種。</p><p>據弘贊之梵網經菩薩戒略疏卷四載，大蒜又稱葫，漢朝張騫出使大宛國時持回，為今人所常食者。另就興渠之梵名而論，翻譯名義大集舉出兩說：(1)形具（梵hiṅgu  ），又作興舊、興宜、形虞、興瞿。依辭典之解釋，形具為從 Asa foetida 之根取出之物，可供作藥用及調味用，其學名為Ferula asa foetida。(2)渠盧（梵guggula， guggulu  ），譯作蔓菁。為 Amyris agallochum 樹之滲出物，可供作香料、藥用。據宋高僧傳卷二十九慧日傳載，我國不產此物，而產于于闐，根粗如細蔓菁之根而白，其臭如蒜。另據玄應音義卷十九舉出，興渠出于^烏荼娑佗那國。又據演培之梵網經菩薩戒本講記載，其原產地在伊朗及北印度。</p><p>禁食五辛之戒律雖為修行者所應嚴格持守，然若因重病而非食五辛不得痊愈者，佛陀亦特別開許。據諸經要集卷二十所引僧o律、十誦律、五分律等之記載，因病食蒜之比丘，應在七日中別居于一僻靜之小房內，不得臥僧床褥，復不得至大眾方便處、講堂處、佛塔、僧堂等處，亦不得就佛禮拜，僅能在下風處遙禮，于七日滿後，需澡浴燻衣，方得入眾。</p><p>此外，道家將韭、薤、蒜、芸薹、胡荽等五辛列為禁食，練形家則以小蒜、大蒜、薤、芸薹、胡荽等五辛為禁食。﹝北本大般涅經卷十一、楞伽阿跋多羅寶經卷四、入楞伽經卷八、菩薩戒經會疏集注卷六、法苑珠林卷九十二、釋氏要覽卷中、翻譯名義集卷三什物篇、慧琳音義卷六十八﹞</p>
