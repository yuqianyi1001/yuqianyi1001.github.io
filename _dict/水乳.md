---
title: 水乳
source: deerpark.app
---

### 丁福保佛學大辭典

【譬喻】以譬物之和合。最勝王經六曰：「上下和穆猶如乳水。」觀經疏鈔序曰：「相冥者如水乳相冥。」祖庭事苑曰：「正法念處經云：譬如水乳同置一器，鵝王飲之，但飲其乳汁，其水猶在。」臨濟錄曰：「如今有一個佛魔同體不分，如乳水合，鵝王喫乳。」南山戒疏曰：「如水乳合者，師乖見異，義則有殊。師同見合，理則無別。如乳合乳，如水合水。不得云乳合水，以相合非體，鵝能別故。」



### 佛光大辭典

以水與乳之混合相融，比喻事物之和合相冥。最勝王經卷六（大一六·四二八上）：‘上下和穆，猶如水乳。’（參閱‘乳水’3037）


