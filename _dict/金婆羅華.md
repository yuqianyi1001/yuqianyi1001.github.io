---
title: 金婆羅華
source: deerpark.app
---

**來源：丁福保佛學大辭典**

<p>【植物】金色之婆羅華也。又作金波羅華。佛祖統紀五曰：「梅溪集，荊公謂佛慧泉禪師曰：世尊拈華，出何典？泉云：藏經所不載。公曰：頃在翰苑，偶見大梵王問佛決疑經三卷，云梵王在靈山會上，以金色波羅華獻佛，請佛說法。世尊登座拈花示眾，人天百萬悉皆罔措，獨迦葉破顏微笑。世尊曰：吾有正法眼藏涅槃妙心，分付迦葉。」大梵經卷上作金波羅華。</p>

**來源：佛光大辭典**

<p>又作金波羅華。據佛祖統紀卷五載，釋尊在靈山會上接受梵王所獻之金色波羅花，于拈花之際，唯獨迦葉破顏微笑，在無言之中悟知佛意。有關金婆羅華，為何種植物不詳。一說為瞻卜，有梵語svarṇa之異稱，即金色華。婆羅，系略去首字‘Ｓ’之語，即梵語、漢語並舉，故稱金婆羅華。另一說指波羅奢樹，波羅奢譯作赤色樹，其花赤色，有梵語 kanaka 之名，即金之意。而此婆羅，即略去‘奢’字之語，含有金色之波羅奢華之意。</p>
