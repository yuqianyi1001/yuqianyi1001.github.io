---
title: 三種相
source: deerpark.app
---

**來源：陳義孝佛學常見辭彙**

<p>１．標相、形相、體相。標相者，如見煙便知道是火是；形相者，如長短方圓之形狀是；體相者，體質也，如火以熱為體質是。２．指智度論所說的假名相、法相、無相相。假名相是凡所有相，都是虛妄的，假的；法相是諸法雖然假的，而幻相不無；無相相是空而不空，不空而空之相。</p>

**來源：三藏法數**

<p>﹝出成實論﹞ 〔一、發相〕，發即策發，謂心昏沉時，應用精進之行而策起之，故名發相。 〔二、制相〕，制即禁制，謂心掉動時，應用寂靜之法而禁制之，故名制相。（掉者，舉也。） 〔三、捨相〕，捨即捨置，謂心不沉不散調適之時，即捨前發、制二相，故名捨相。</p><p>﹝出大智度論﹞ 〔一、假名相〕，謂世間一切事物及以眾生，雖因眾緣和合而有種種名字，皆無自性，虛假不實。眾生迷故，於此假名，起執取相，故名假名相。 〔二、法相〕，謂五蘊、十二入、十八界等諸法，以肉眼觀故，則見是有；以慧眼觀故，則見是無。眾生迷故，於此等法，起執取相，故名法相。（五蘊者，色蘊、受蘊、想蘊、行蘊、識蘊也。十二入者，眼入、耳入、鼻入、舌入、身入、意入、色入、聲入、香入、味入、觸入、法入也。十八界者，眼界、色界、眼識界；耳界、聲界、耳識界；鼻界、香界、鼻識界；舌界、味界、舌識界；身界、觸界、身識界；意界、法界、意識界也。） 〔三、無相相〕，謂離上二相，但有無相。眾生迷故，又於無相之中，起執取相，故名無相相。</p><p>﹝出華嚴經隨疏演義鈔﹞ 〔一、標相〕，標即表也。謂如見煙，即知是火等，是名標相。 〔二、形相〕，形即形狀。謂長短方圓等，是名形相。 〔三、體相〕，體即體質。謂如火以熱為質相等，是名體相。</p>

**來源：丁福保佛學大辭典**

<p>【名數】因明列三種相：一、標相，如見煙知為火。二、形相，如長短方圓等之形狀。三、體相，即體質。如火以熱為體質。</p><p>智度論所說：一、假名相，世間一切事物及眾生，由眾緣和合而有種種名字，然皆無自性，虛假不實。眾生迷故，於此假名起執取之相，故名為假名。二、法相，五蘊十二入十八界等諸法，以肉眼觀故，則見為有，以慧眼觀故，則見為無。眾生迷故，於此等之法起執取之相，故名法相。三、無相相，離上之二相，但為無相有，眾生迷故，於無相中起執取相，故名無相相。</p>

**來源：佛光大辭典**

<p>(一)華嚴經隨疏演義鈔以標相、形相、體相為三種相。(一)標相，標即表，如見煙即知是火等。(二)形相，指長短方圓等形狀。(三)體相，體即體質，如火以熱為體質。</p><p>(二)大智度論卷一以假名相、法相、無相相為三種相。(一)假名相，謂世間一切事物及眾生以眾緣和合而有種種名字，皆無自性，虛假不實；眾生迷故，于此假名起執取相，故稱假名相。(二)法相，謂五蘊、十二入、十八界等諸法，以俗眼觀之，則見是有；以慧眼觀之，則見是無；眾生迷故，于此等諸法起執取相，故稱法相。(三)無相相，遠離上舉之假名相、法相，但有無相；眾生迷故，又于無相之中，起執取相，故稱無相相。</p><p>(三)成實論卷十二以發相、制相、舍相為三種相。(一)發相，心昏沉時，用精進之行以策發之，稱為發相。(二)制相，心掉舉時，用寂靜之法以禁制之，稱為制相。(三)舍相，心若不沉不散時，即舍去上舉之發、制二相，稱為舍相。</p>
