---
title: 頭袖
source: deerpark.app
---

### 丁福保佛學大辭典

【物名】頭巾之異名。頭巾之形，似衣袖之形，故名頭袖。即帽子也。其稱本於國一禪師。經山無準範禪師錄曰：「入內引對陞坐云：唐代宗嘗宣召本山國一祖師，每加禮敬。適遇天寒，代宗以銷金龍袖覆其頂。後竟以龍袖為帽，至今祖師遺像儼然猶存。」



### 佛光大辭典

指比丘用以禦寒之帽子。又作頭巾、帽子、禪巾、菩薩巾。廣為禪家所用。據大比丘三千威儀所載，于入室、禮他、事師時，須除下頭巾。以頭巾之形狀似衣袖，故稱頭袖。據徑山無準和尚入內引對升座語錄載，唐代宗曾宣召徑山國一禪師，適遇天寒，帝以銷金龍袖覆其頂，後遂以龍袖為帽。禪苑清規卷二上堂（d續一一一·四四三下）：‘大眾赴參，不得戴帽子頭袖。’﹝四分律卷四十、景德傳燈錄卷十七疏山光仁、敕修百丈清規卷一聖節、卷六大坐參﹞


