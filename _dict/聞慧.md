---
title: 聞慧
source: deerpark.app
---

### 陳義孝佛學常見辭彙

聽聞佛法能生智慧，為三慧之一。



**來源：三藏法數**

聞慧者，由於聽聞而生智慧也。謂從經論中聞，或從善知識處聞，以因聞故，能生無漏聖慧也。

謂別教菩薩，於十住位中，因聞中道之理，知一切法離二邊相，故名聞慧。（十住者，發心住、治地住、修行住、生貴住、方便具足住、正心住、不退住、童真住、法王子住、灌頂住也。二邊相者，空有二邊之相也。）



### 丁福保佛學大辭典

【術語】三慧之一。由聞教法而生之慧解也。大乘義章十曰：「受教名聞，生解名為聞慧。」

聞信教法名為聞，思惟法理名為慧。法華玄義一曰：「今使聞慧兼修義觀雙舉。」同十曰：「教門為信行人，又成聞義。觀門為法行人，又成慧義。聞慧具足，如人有目，日光明照見種種色。」


