---
title: 回心向大
source: deerpark.app
---
### 佛光大辭典

梵語mahāyānātiprativāhanārtha。又作回心向大。意即回轉小乘之心而趣向大乘心，以求無上菩提。小乘唯求自利，遂致灰身滅智，由于身心皆滅，故歸于空寂而達涅；大乘則起二利之大心，證得萬德圓滿之佛果，乃真涅。小乘心較淺劣，必回轉其心向大心，故稱為回心向大。﹝楞伽阿跋多羅寶經卷二、法華經卷二譬喻品﹞（參閱‘回心’3782）



### 陳義孝佛學常見辭彙

又名回小向大，即把本來的小乘心回轉過來以趣向於大乘的佛道。



### 丁福保佛學大辭典

【術語】又云回小向大。謂不定性之人，回轉聲聞緣覺之小乘根性而趣向大乘之佛道。如舍利弗，目蓮，本二乘人，皆於法華經會坐回心向大而入於菩薩位也。菩提心論曰：「若不定性者，無論劫限，遇緣便回心向大，從化城立以為超三界，謂信佛故。乃蒙諸佛菩薩加持力，而以方便遂發大心，乃從初十信下徧歷諸位，經三無數劫難行苦行，然得成佛。」



