---
title: 七淨華
source: deerpark.app
---

**來源：三藏法數**

﹝出翻譯名義﹞ 不染曰淨，華乃對果而言，即因中所修之行也。謂二乘修習無漏之業，以七種淨行為華，而證道果，故言七淨華也。維摩經云：定水湛然，滿布以七淨華。是也。（二乘者，聲聞乘、緣覺乘也。無漏業者，謂修戒定慧之業，不漏落三界生死也。） 〔一、戒淨華〕，戒淨華者，謂攝律儀等戒，即正語、正業、正命也。謂二乘持守戒法，攝身口意業，若戒行清淨，則道果自成也。（攝律儀者，謂一切戒法，無不聚攝也。正語、正業、正命者，即身口意三業也。正，即不邪也。若三業不邪，則戒體清淨矣。） 〔二、心淨華〕，心淨華者，即精進、正念、正定也。謂二乘修習禪定，當精勤正念。若內心清淨，則道果自成也。 〔三、見淨華〕，見淨華者，即正見、正思惟也。謂二乘修無漏行，常正思惟，則正見現前。若所見清淨，則道果自成也。 〔四、斷疑淨華〕，斷疑淨華者，即見道也。謂初果須陀洹修無漏行觀，斷除疑惑，見道分明，則內心清淨，道果自成也。（梵語須陀洹，華言預流。疑惑即見惑，謂意根對法塵，起諸分別也。） 〔五、分別淨華〕，分別淨華者，謂二果斯陀含，三果阿那含，修無漏行，斷除思惑，於真空理善能分別，則內慧清淨，道果自成也。（梵語斯陀含，華言一來。梵語阿那含，華言不來。思惑者，謂眼耳鼻舌身五根，對色聲香味觸五塵，起諸貪愛也。） 〔六、行淨華〕，行淨華者，謂二果、三果，修無漏行，斷除思惑，則智見分明，慧行清淨，道果自成也。 〔七、涅槃淨華〕，梵語涅槃，華言滅度。涅槃淨華者，即無學道也。謂四果阿羅漢既斷見、思二惑，無法可學，知見清淨，則涅槃之果自成也。



### 丁福保佛學大辭典

【譬喻】見七華條。

參照：<a href="/dict/七華">七華</a>



### 佛光大辭典

以華比喻七種淨德。又稱七淨。鳩摩羅什謂七淨華為：(一)戒淨，為始終淨。即身口所作，無有微惡；意不起垢亦不取相，亦不願受生。施人無畏，不限眾生。(二)心淨，三乘制伏煩惱心、斷結心，乃至三乘漏盡心，稱為心淨。(三)見淨，即見法真性，不起妄想。(四)度疑淨，即見解深透而斷除疑惑。(五)分別道淨，即善能分別是非，合道宜行，非道宜舍。(六)行斷知見淨，‘行’指苦難、苦易、樂難、樂易四行。‘斷’指斷除諸結（惑）。即證得無學盡智、無生智者，能知見所行、所斷，而通達分明。(七)涅淨。

此外，據隋代慧遠之維摩義記卷三末所舉，七淨德清淨如華，故稱七淨華。此華唯取清淨之義。七淨德，即：(一)戒淨，(二)定淨，(三)見淨，(四)度疑淨，(五)道非道淨。此五種大小乘同名，後二種則稍異。在小乘法中，第六為行淨，第七為行斷智淨。在大乘法中，則第六為行斷智淨，第七為思量菩提分法之上上淨。又唐代湛然之維摩經略疏卷九，將七淨華配于八正道及行位三道。﹝中阿含卷二‘七車經’、維摩經卷中佛道品、注維摩詰經卷七、說無垢稱經疏卷五末（窺基）﹞


