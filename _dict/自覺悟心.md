---
title: 自覺悟心
source: deerpark.app
---

**來源：丁福保佛學大辭典**

<p>【術語】自覺之心也。心地觀經發菩提心品曰：「自覺悟心能發菩提，此覺悟心無有二相。自覺悟心有四相，云何為四？謂諸凡夫二種心：一者眼識乃至意識同緣自境名自悟心，二者離五根心心所法和合緣境名自悟心。如是二心能發菩提。諸佛菩薩有二種心：一者觀真實理智，二者觀一切境智。」是凡夫之自悟心約於識，賢聖之自悟心約於智，而識中如次第為五同緣意識與獨頭意識之二，智中如次第為如理智如量智之二也。</p>
