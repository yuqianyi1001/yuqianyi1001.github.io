---
title: 七聖
source: deerpark.app
---

**來源：丁福保佛學大辭典**

<p>【名數】俱舍論說七賢七聖。見七賢條。</p><p>參照：<a href="/dict/七賢">七賢</a></p>

**來源：佛光大辭典**

<p>乃指見道、修道、無學道之七種聖者。又作七聖人、七聖者、七士夫、七丈夫。諸論所載各異，據俱舍論卷二十五載：(一)隨信行，稟性多信，得遇如來或佛弟子宣說正法，教授教誡，依此修加行，而入見道。(二)隨法行，稟性多思惟，自依正法修加行，以入見道。(三)信解，隨信行之人入修道位（十六心）。(四)見至，隨法行之人入修道位。(五)身證，雖未以慧盡諸漏，身已證八解脫。(六)慧解脫，身雖未證八解脫，以慧永盡諸漏。(七)俱解脫，身已證八解脫，亦以慧永盡諸漏；即于煩惱障、解脫障俱得解脫。﹝中阿含卷五十一阿濕貝經、異集門足論卷十六、瑜伽師地論卷十四﹞</p>
