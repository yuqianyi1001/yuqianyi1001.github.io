---
title: 韋提希
source: deerpark.app
---
### 丁福保佛學大辭典

【人名】Vaidehi，又云毘提希，吠提希。新稱吠題呬弗多羅。譯曰思惟，思勝，勝妙身。摩羯陀國頻婆沙羅王之后，阿闍世之母也。法華文句二曰：「韋提希，此云思惟。」同記曰：「亦云思勝。」法華義疏二曰：「韋提希，翻為思惟，亦云四維。」法華玄贊二曰：「梵云吠題呬弗多羅，古云思惟子。今云：吠，是勝義。題呬云身，即東毘提訶之名。彼毘提訶男聲中呼，此吠題呬女聲呼。此是山名，亦是彼山中神名。從彼乞得，因以為名。韋提希，訛也。」



