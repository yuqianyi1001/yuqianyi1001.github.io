---
title: 甄叔迦
source: deerpark.app
---

**來源：三藏法數**

梵語甄叔迦，華言赤色寶。西域傳云：甄叔迦，樹名，其花赤色，形大如手，此寶色如此花，故以名焉。



### 丁福保佛學大辭典

【物名】Kiṁśuka，又作堅叔迦，緊祝迦。寶石名。譯曰赤寶。玄應音義六曰：「甄叔迦寶，譯云赤色寶。按西域傳云：有堅叔迦樹，其花赤色，形大如手。此寶色似此花，因以名焉。」慈恩之上生經疏下曰：「甄叔迦寶，狀如延珪，似赤琉璃。」慧琳音義十六曰：「緊祝迦。」

【植物】樹名。慧琳音義十一曰：「甄叔迦，西國花樹名也。此方無此樹。大唐西域記云：印度多有甄叔迦樹，其花赤色，形如人手。一說云：亦名阿叔迦（Aśoka），亦名無憂樹，其花亦赤色，此說正也。」


