---
title: 儒童
source: deerpark.app
---

### 丁福保佛學大辭典

【術語】梵名磨納縛迦Mānavaka，譯曰儒童。童子之總稱也。然有以為別稱者。唯識述記一末曰：「摩納縛迦此云儒童。」

謂孔子也。溧水縣南七十五里，相傳有儒童寺，本孔子祠。唐景福二年立。以孔子適楚經此。南唐改曰儒童寺。蓋釋氏有所謂造天地經云：寶曆菩薩下生世間，曰伏羲。吉祥菩薩下生世間，曰女媧。摩訶迦葉，號曰老子。儒童菩薩，號曰孔子。復有清淨法行經云：真丹國人難化。佛遣摩訶迦葉往，為老子。淨光童子往，為孔子。又遣月明儒童往，為顏回。三弟子者出生其國。乃能從化。故唐杜嗣先有吉祥御宇，儒童衍教之說。見焦氏筆乘。參照次項。（CBETA註：即參照儒童菩薩項）

參照：<a href="/dict/儒童菩薩">儒童菩薩</a>



### 佛光大辭典

梵語māṇava，或 mā=ṇavaka，巴利語同。音譯作摩納婆、摩納縛迦。又作少年、仁童子、淨持。為童子之總稱，或特指婆羅門之少年。據成唯識論掌中樞要卷上本所釋，‘儒’為美好之義，‘童’為少年之義，即指美好之少年。此外，文殊師利菩薩又稱為儒童文殊菩薩，系用此語形容贊嘆其極德，而非幼小之謂。﹝集異門論卷五、俱舍論卷二十九、往生要集卷上﹞


