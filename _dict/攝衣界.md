---
title: 攝衣界
source: deerpark.app
---
### 佛光大辭典

三種結界之一。又作不失衣界、不離衣宿界。即攝衣屬人，于一定之界區，允許比丘離三衣經宿而不違犯‘離宿過’。蓋佛制僧戒，比丘應常持三衣，隨身為法，如鳥之兩翼，縱使其中之一衣留在僧舍，亦應即日歸宿，即不能離衣而留宿他處。若不遵守，則違犯離宿過。然因有病比丘不堪時時攜行僧伽梨，世尊遂特為制此攝衣界，謂于此一定範圍內，比丘無須時時攜持三衣，以免違犯離宿之過。

攝衣界可大別為自然界、作法界兩大類。據四分律刪繁補闕行事鈔卷中二載，自然界包括僧伽藍界、村界、樹界、場界、車界、船界、舍界、堂界、庫界、倉界、阿蘭若界、道行界、洲界、水界、井界等十五界，各具界相。作法界乃于大界內依‘白二羯磨’之法所結之界區；須界大而其內無伽藍，但有僧之住處者始得結之。若大界與伽藍之大小相等，或界較伽藍為小，則不得結作法界。﹝四分律卷三十五、四分律行事鈔資持記卷中二之二、四分律刪補隨機羯磨卷上、釋氏要覽卷下﹞（參閱‘結界’ 5181）



### 丁福保佛學大辭典

【術語】三種結界之一。見結界條。

參照：<a href="/dict/結界">結界</a>



