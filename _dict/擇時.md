---
title: 擇時
source: deerpark.app
---
### 佛光大辭典

即依日月星辰之運行，判定時辰之好壞，以說吉兇成敗。據大乘義章卷一載，十六外道中有妄計吉祥宗；大日經疏卷四則謂擇時系學習韋陀、祠典、伎藝之人所行。我國亦有擇時之風習。佛教經典中，反對擇時之說雖多，密教則隨順世俗而採行之，于修法時，選擇與其法相應之時日。

又宿曜經中于二十七宿、十二宮之直日、七曜之直日、白月與黑月之每一日、個人之本命日等，區別吉祥日、兇惡日、平等日，而說行事之適宜與否。大日經疏卷四亦謂作法當用白分月（指滿月前之十五日，小月則指前十四日），其中，一日、三日、五日、七日、十三日皆為吉祥，堪作曼荼羅，八日、十四日、十五日尤為殊勝。同疏並將晝夜分為二十時，于其中定吉、兇、平之時。﹝大日經卷一、蘇悉地經卷中、北本涅經卷二十、大寶積經卷三、要略念誦經、仁王般若念誦法、大智度論卷十三﹞



### 丁福保佛學大辭典

【術語】修真言法，選其法相應之時日也。



