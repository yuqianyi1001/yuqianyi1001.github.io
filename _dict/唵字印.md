---
title: 唵字印
source: deerpark.app
---

**來源：丁福保佛學大辭典**

<p>【印相】側掌屈風指，餘伸直，又名吉祥印，言說之標幟也。攝大軌中曰：「側掌屈風，餘申直，淨行吉祥印，名為唵字印。」大日經疏二十曰：「其尊作持唵字印者，即是梵志義法也。淨行者凡有所言說，皆側右手，作印形而舉案之，以唵字聲而作相故也。」演奧鈔十四曰：「今私推之，唵字聲者，淨行者結此印欲語之時，先唱唵字聲歟，是說法驚覺標幟也。秘藏記唵字出五種義，驚覺義其一也。此印亦名吉祥印，釋迦說法印，亦名智吉祥印，准而思之。」</p>
