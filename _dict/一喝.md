---
title: 一喝
source: deerpark.app
---

**來源：丁福保佛學大辭典**

<p>【術語】喝為張口出叱叱之聲也。禪家祖師為提撕人而用之。六祖門下二世法嗣，馬祖道一，嘗於其弟子百丈參之之時，振威一喝。他日百丈謂其門下曰：「佛法不是小事，老僧昔再參，蒙馬大師一喝，直得三日耳聾眼黑。」見傳燈錄六。碧巖八則評唱曰：「德山棒，臨濟喝。」禪林句集坤曰：「一喝大地震動，一棒須彌粉碎。」註曰「贊臨濟德山句」蓋盛用棒喝為德山臨濟已後之事。</p>

**來源：佛光大辭典**

<p>喝為張口叱吒之聲。禪林中，師家為令參學者開悟所發出之叱吒聲，稱為一喝。于此，盡有其大機大用，自不同于普通之一喝。臨濟錄（大四七·五○四上）：‘師問僧：“有時一喝如金剛王寶劍，有時一喝如踞地金毛師子，有時一喝如探竿影草，有時一喝不作一喝用，汝作麼生會？”僧擬議，師便喝。’</p>
