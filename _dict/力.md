---
title: 力
source: deerpark.app
---
### 佛光大辭典

梵語bala，音譯波羅；或balāna，音譯末麗囊。機能、能力之意。(一)指十波羅蜜中之第九，即稱力波羅蜜。(二)指思擇力、修習力。(三)自力、他力。(四)指產生菩提心之力有自力、他力、因力、方便力等四力。（參閱‘二力’169、‘十波羅蜜’449、‘四力’1628）



### 法相辭典

★瑜伽七十卷五頁雲：力者：能害所治故。

★二解　如五力中說。

★三解　此釋五力力義。大毗婆沙論九十六卷八頁雲：難可摧制，故名為力。

★四解　此釋十力之力。瑜伽四十九卷十六頁雲：

★五解　與一切種饒益一切有情功能，具相應故；畢竟勝伏一切魔怨，大威力故；說名為力。

★六解　大毗婆沙論一百二卷十七頁雲：問：何故如來身中，有智立為力；聲聞獨覺身中，諸智、皆不立為力耶？答：不可屈伏，無障礙義，是力義。聲聞獨覺身中諸智，猶為無知屈伏，及有障礙，故不名力。曾聞佛與尊者舍利子，一處經行。有一有情，來詣彼所。佛告舍利子：汝可觀此有情，過去曾于何處，為汝親友。時舍利子以初靜慮，乃至以第四靜慮，宿住隨念智，觀之；皆不能見。便從定起而白佛言：我之定力，觀不能見。佛告舍利子：如是有情，曾于過去爾所劫前，為汝親友。彼時既遠；非諸聲聞獨覺境界，故汝不知。佛又一時與舍利子，一處經行。時有一人，遇緣而死。佛告舍利子：汝應觀彼當生何處。時舍利子，以初靜慮乃至以第四靜慮天眼觀之；皆不能見。便從定起而白佛言：我之天眼，觀不能見。佛告舍利子：此人命終，生某世界。彼處既遠；非諸聲聞獨覺境界，故汝不知。問：三乘漏盡，既無差別；何故漏盡智，二乘非力耶？答：佛漏盡智，勝妙猛利，非諸聲聞獨覺所及。雖俱盡漏；而有遲速。如有二人，各伐一樹。一人勇健，加用利斧。一人力劣，又用鈍斧。雖俱伐樹；而有遲速。故佛漏盡智，立力；非二乘。又二乘智，雖能盡漏；有餘習故，不名為力。又漏盡智立為力者，不依能盡自身漏故，但依能令他身漏盡。謂佛善達如是有情，應依苦遲通行，當得漏盡。乃至如是有情，應依樂速通行，當得漏盡。由此方便，為說正法，皆令漏盡，故立力名。二乘不爾；故不名力。



### 丁福保佛學大辭典

【雜語】力用也，梵語，麼攞Bala。



