---
title: 心王
source: deerpark.app
---
### 佛光大辭典

有部及法相宗等所列五位法中之心法。相對‘心所’而言，六識或八識之識體自身稱為心王。意為精神作用之主體。說一切有部以眼、耳、鼻、舌、身、意等六識之識體為一，故列心王為一；法相宗以八識（六識加末那識、阿賴耶識）各有識體，故列心王為八。﹝百法明門論忠疏卷上、百法明門論疏卷上﹞（參閱‘心心所’1397、‘心所’1403）



### 陳義孝佛學常見辭彙

萬法都是從心中生出來的，心就是萬法之王，故稱心王。



### 丁福保佛學大辭典

【術語】心之主作用，對於心所之伴作用，而謂為心王。心王者，總了別所對之境，心所者，對之而起貪瞋等之情也。密教以之為金剛界之大日如來，心所即心數為其眷屬。此心王心數之差別，吽字義以大日為心王，餘尊為心數，十住心論等以五佛為心王，餘尊為心數，守護國經等以九尊為心王，餘尊為心數。但依主伴無盡因果不二之義，則無論何尊，總以中央配於法界體性智，故九會四重之聖者得各為心王也。涅槃經一曰：「頭為殿堂，心王居中。」大日經三曰：「安住心王，等同虛空。」成實論十六曰：「處處經中說心為王。」俱舍論六曰：「此中心王極少，猶與五十八法為俱有因。」四念處一曰：「心者心王，異乎木石。」



