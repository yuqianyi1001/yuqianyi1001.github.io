---
title: 能生支
source: deerpark.app
---

**來源：法相辭典**

<p>★成唯識論八卷九頁雲：三、能生支。謂愛、取、有。近生當來生老死故。謂緣迷內異熟果愚，發正能招後有諸業為緣，引發親生當來生老死位五果種已；復依迷增上果愚，緣境界受，發起貪愛復生欲等四取。愛取合潤能引業種及所引因，轉名為有。俱能近有後有果故。有處唯說業種名有。此能正感異熟果故。復有唯說五種名有。親生當來識等種故。</p><p>★二解　雜集論四卷九頁雲：能生支者：謂愛、取、有。由未永斷欲等愛力，于欲等中，愛樂妙行惡行差別為先，發起貪欲。以有有取識故；于命終位，將與異熟。隨順貪欲，隨一業習氣現前有故。</p>

**來源：丁福保佛學大辭典**

<p>【術語】謂十二支中愛、取、有之三支。是以此三支為生當來果之生老死者故也。</p>

**來源：佛光大辭典**

<p>指十二因緣中之‘愛、取、有’等三支；以此三支能生當來果之生及老死，故稱之。</p>
