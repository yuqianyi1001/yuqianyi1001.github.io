---
title: 目犍連
source: deerpark.app
---
### 佛光大辭典

梵名Maudgalyāyana  ，巴利名Moggallāna  。為佛陀十大弟子之一。又作摩訶目犍連（梵Mahāmaudgalyāyana  ）、 大目犍連、大目幹連、大目連、目連、目b連、目伽略、勿伽羅、目犍連延、目犍羅夜那、沒特伽羅、毛伽利耶夜那。別名拘律陀（梵Kolita  ）、拘律、俱哩多、拘離迦、拘理迦、俱離多。意譯天抱。被譽為神通第一。為古代印度摩揭陀國王舍城外拘律陀村人，婆羅門種。生而容貌端正，自幼即與舍利弗交情甚篤，同為刪^耶（梵Sañjaya  ）外道之弟子，各領徒眾二百五十人。嘗與舍利弗互約，先得悟解脫者必以相告，遂共競精進修行。後舍利弗因逢佛陀弟子阿說示，而悟諸法無我之理，並告目犍連，目犍連遂率弟子一同拜謁佛陀，蒙其教化，時經一月，證得阿羅漢果。于佛本行集經卷四十七舍利弗目連緣品、四分律卷三十三等均載有此事。

目犍連與舍利弗歸依佛陀後，共同精進修道，遂成諸弟子中之上首，輔翼佛佗之教化，有關其事蹟，于經典中時有記載。又于雜阿含經卷二十三、中阿含卷四十八牛角娑羅林經、增一阿含經卷三十六、大智度論卷四十一等經論中，皆特稱之為‘神足第一’。據載，目犍連亦曾代替佛陀為眾經說法。

另據盂蘭盆經載，目犍連曾為救母出離餓鬼道，而于七月十五僧自恣之日供養十方大德僧眾，遂為後世盂蘭盆會之由來。晚年在王舍域內行乞時，慘遭嫉恨佛陀教團之婆羅門徒執杖梵志，以瓦石擊死，此系佛陀涅前之事。佛陀于竹林精舍門邊建塔吊之；又于大唐西域記卷四、卷九等，亦有記載。

此外，于密教中，目犍連系安于現圖胎藏界曼荼羅釋迦院中尊釋迦牟尼佛右方上列之第四位。其形像為沙門形，右手握拳，舒展食指，左手執袈裟之角，面稍向左，坐于赤蓮華座。﹝雜阿含經卷十九、卷三十四、卷四十三、中阿含卷九瞻波經、卷二十長老上尊睡眠經、增一阿含經卷四、卷十二、卷十八、卷二十八、觀無量壽經、五分律卷十六、摩訶僧o律卷十六、十誦律卷三十七﹞



### 陳義孝佛學常見辭彙

見摩訶目犍連條。



### 丁福保佛學大辭典

【人名】Mahāmaudgalyāyana，又名目乾連。見摩訶目犍連條。

參照：<a href="/dict/摩訶目犍連">摩訶目犍連</a>



