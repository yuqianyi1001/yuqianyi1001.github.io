---
title: 觸穢
source: deerpark.app
---

**來源：丁福保佛學大辭典**

<p>【術語】觸於不淨物而自污，謂之觸，自是直訓觸為污。增韻曰：「觸污也。」婆羅門法中，嚴立觸穢之條制，且有祓除之法。大日經疏二十曰：「觸穢時者謂失淨法，如沙門犯戒也。或謂有時放逸不覺，人截其髮，或絡身繩斷，或三奇杖折，或食時為首陀觸等，欲懺悔自罰，集三二百同姓者，大眾中用微吠至火自悔。」佛法中亦有之。雜阿含經曰：「食五辛人觸穢三寶，死墮屎糞地獄，出作野狐豬狗，若得人身其體腥臭。」</p>

**來源：佛光大辭典**

<p>謂觸于不淨物。印度婆羅門法中，嚴立觸穢之條制，且有祓除之法。大日經疏卷二十（大三九·七八○上）：‘觸穢時者（謂失淨法，如沙門犯戒也。或謂有時犯逸不覺，人截其發，或絡身繩斷，或三奇杖折，或食時為首陀觸等）’</p>
