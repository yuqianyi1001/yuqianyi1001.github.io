---
title: 三生六十劫
source: deerpark.app
---

**來源：丁福保佛學大辭典**

<p>【術語】聲聞乘之修行時也。極速者三生得極果，極遲者六十劫得極果。俱舍二十三曰：「極速三生方得解脫。」俱舍光記二十三曰：「此據聲聞，極疾三生修加行，極遲六十劫修加行。」</p>

**來源：佛光大辭典**

<p>為聲聞乘修行所須之時間。修四諦十六行相等之觀，斷盡三界之煩惱，證阿羅漢果，其極速者三生，極遲者則經六十劫。三生者，于第一生積集五停心及總別念住等資糧，種順解脫分之善根；于第二生依未至定，起順決擇分之慧；于第三生依根本定，再起順決擇分之慧，以入見道。另有以第三生始起順決擇分之慧者。</p><p>聲聞證果入道之所以有速有遲，蓋由于根機之有利有鈍。然關于其遲速利鈍，諸論所說不一，五教章通路記卷四十一、四分律刪補隨機羯磨疏卷四等，均以三生為利根，六十劫為鈍根；華嚴五教章卷二、法華經玄贊要集卷二十一、俱舍論光記卷二十三等則持反論，以遲為利根，以速為鈍根，蓋基于利根者始堪長時修行之故，是以佛最具利根，為無限之大悲，經最長時（三僧o百大劫）之修行。﹝大毗婆沙論卷七、卷三十一、瑜伽師地論卷二十一、顯揚聖教論卷七、三大部補注卷八（從義）﹞（參閱‘三僧只百大劫’646）</p>
