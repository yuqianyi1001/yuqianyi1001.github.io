---
title: 對揚
source: deerpark.app
---
### 佛光大辭典

(一)指在佛說法之會座上，對佛發起問答，以顯揚佛意，而成辦利益者。佛亦以此一對揚者為此會之代表，而為之說法，此稱對告眾。（參閱‘對告眾’5793）

(二)對，應對之意；揚，舉揚之意。即對學人舉揚宗旨。碧岩錄第十六則（大四八·一五六下）：‘決定構這般說話不得，對揚遭貶剝，則是一賓一主，一問一答，（中略）雪竇深知此事。’

(三)梵唄之一。指法會中舉行散華式時，于散華之偈終後，舉唱祈願佛法、世法常住安穩之偈文。系依據佛說法之會座上，對告眾稱揚佛德之義，而附以此一名稱。所使用之文句，依宗派而略有不同。



### 丁福保佛學大辭典

【術語】於佛之說法會坐，對佛發起問答等，以揚發佛意，而成辦利益，謂之對揚。佛亦以其對揚者為一會之代表而說法，則謂之對告眾。光明文句五曰：「諸佛說法，必有對揚。」

【儀式】於法會行散華式時，散華之偈終後，舉希望佛法世法常住安穩之偈文，謂之對揚。



