---
title: 缽羅奢佉
source: deerpark.app
---
### 三藏法數

梵語缽羅奢佉，華言形位。謂受胎五七日，肉團增長，四支身分之相初現，故名缽羅奢佉。



### 丁福保佛學大辭典

【術語】Praśākhā，又作鉢羅賒佉。胎內五位之第五，托胎後第五之七日至於產出之位也，譯曰支節，又曰支分。眼耳手足之支分差別也。玄應音義二十三曰：「鉢羅奢佉，亦云婆羅舍佉，此云枝枝。第五七日時上有形相，若至第六七日從五處更生耳鼻手足等，故有重枝名。有風生眼耳等孔，亦云生苦也。」俱舍頌疏世品二曰：「鉢羅奢佉，此云支節也。」



