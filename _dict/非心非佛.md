---
title: 非心非佛
source: deerpark.app
---
### 佛光大辭典

禪宗公案名。乃明示學人當下直取佛心之公案。出于唐代僧馬祖道一（709～788）之語。五燈會元卷三馬祖道一章（d續一三八·四三下）：‘僧問和尚：“為甚麼說即心即佛？”師曰：“為止小兒啼。”曰：“啼止時如何？”師曰：“非心非佛。”’馬祖平日以‘即心即佛’一語指導學人，而復以‘非心非佛’一語斥破學人對‘即心即佛’之執著，其實兩者並無差別。﹝無門關第三十三則﹞



### 丁福保佛學大辭典

【公案】以是心是佛之語翻案而為一箇之公案者。無門關三十二則曰：「馬祖因僧問，如何是佛？祖曰：非心非佛。」碧巖四十四則曰：「僧問禾山：即心即佛即不問，如何是非心非佛？山曰：解打鼓。」宗鏡錄二十五曰：「心之與佛皆世間之名，是之與非乃分別之見。空論妄想，曷得真歸。所以祖師云：若言是心是佛，如牛有角，若言非心非佛，如兔無角，並是對待強名邊事。」



