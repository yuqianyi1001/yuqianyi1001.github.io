---
title: 涅槃經
source: deerpark.app
---
### 丁福保佛學大辭典

【經名】有小乘大乘之二部，小乘之涅槃經，西晉白法祖譯，佛般泥洹經二卷，東晉法顯譯，大般涅槃經三卷，失譯，般泥洹經三卷，是為同本異譯，說八相成道化身之釋迦，於拘尸那城入涅槃前法之狀者。是化身佛之實錄也。其他中阿含中有涅槃經。說可得涅槃之觀行。大乘之涅槃經，西晉竺法護譯佛說方等般泥洹經二卷，東晉法顯譯大般泥洹經六卷，隋闍那崛多譯四童子三昧經三卷，此三本廣略不同，然皆為大乘涅槃經之初一分也。其全經為北涼曇無讖譯大般涅槃經四十卷，稱為北本涅槃。後劉宋慧觀等再治前經為大般涅槃經三十六卷，稱為南本涅槃。說佛之涅槃，非灰身滅智，佛今雖現入滅之相，然佛身常住不滅。此外唐若那跋陀羅譯大般涅槃經後分二卷，說佛之附屬及入涅槃，荼毘，分骨等事。是為前經後分之補足，故稱為後分經。已上數本中，常稱為涅槃經者，乃南北二本之大般涅槃經。南本不拘有台家章安之疏，諸宗一般通用者，北本涅槃也，各家之註述及關於本經之著作如下：涅槃經玄義二卷，隋灌頂撰。涅槃經疏三十三卷，隋灌頂撰，唐湛然再治。涅槃義記二十卷，隋慧遠述。涅槃經遊意一卷，隋吉藏撰。大涅槃經玄義文句會本二卷，隋灌頂撰，唐道暹述，日本守篤分會。涅槃經會疏條目三卷，涅槃經會疏，三十六卷，隋灌頂撰，唐湛然再治，日本本純分會。涅槃經疏私記十二卷，唐行滿集。涅槃經疏私記九卷，唐道暹述。涅槃經疏三德指歸二十卷，缺卷十五，宋智圓述。涅槃經治定疏科十卷，宋智圓撰。涅槃玄義發源機要四卷，宋智圓述。科南本涅槃經三十六卷，元師正排科，可度重訂。涅槃經會疏解三十六卷，元師正分科，明圓澄會疏。涅槃經末後句一卷，淨挺著。



