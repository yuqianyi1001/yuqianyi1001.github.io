---
title: 瑜伽師地論
source: deerpark.app
---
### 佛光大辭典

梵名Yogacārabhūmi  。彌勒講述，無著記。略稱瑜伽論。收于大正藏第三十冊。系瑜伽行學派之基本論書，亦為法相宗最重要之典籍，更為我國佛教史上之重要論書。內容記錄作者聞彌勒自兜率天降至中天竺阿u陀國之講堂說法之經過，其中詳述瑜伽行（梵yogacāra  ）觀法，主張客觀對象乃人類根本心識之阿賴耶識（梵ālayavijñāna  ）所假現之現象，須遠離有與無、存在與非存在等對立之觀念，始能悟入中道，為研究小乘與大乘佛教思想之一大寶庫。由于本論廣釋瑜伽師所依所行之十七地，故又稱十七地論。又十七地之中，尤以‘菩薩地’為重要。

本書之漢譯本有數種，以玄奘所譯之瑜伽論一百卷為最著。全書分為五分：(一)本地分，廣說瑜伽禪觀境界十七地之義，為百卷中之前五十卷，乃本論之主體。(二)攝決擇分，顯揚十七地之深義，為其次之三十卷。(三)攝釋分，解釋諸經之儀則，為卷八十一、卷八十二。(四)攝異門分，闡釋經中所有諸法之名義差別，為卷八十三、卷八十四。 (五)攝事分，明釋三藏之要義，為最後之十六卷。

除玄奘所譯之外，本論之異譯本有北涼曇無讖之菩薩地持經（十卷）、劉宋求那跋摩之菩薩善戒經（九卷）、梁真諦之決定藏論（三卷），三本均為節譯本。漢譯本外，另有藏譯本。本論之注疏極多，較重要者有論釋一卷（最勝子等）、略纂十六卷（窺基）、疏十卷（神泰）、記二十四卷（遁倫）。﹝大唐內典錄卷五、開元釋教錄卷八、卷十四、新編諸宗教藏總錄卷三﹞



### 法相辭典

★瑜伽釋八頁雲：三乘行者、由聞思等，次第習行如是瑜伽，隨分滿足；展轉調化諸有情故；名瑜伽師。或諸如來、證瑜伽滿；隨其所應，持此瑜伽、調化一切聖弟子等，令其次第修正行故；名瑜伽師。地、謂境界、所依、所行，或所攝義。是瑜伽師所行境界，故名為地。如龍馬地。唯此中行；不出外故。或瑜伽師、依此處所，增長白法；故名為地。如稼穡地。或瑜伽師地所攝智、依此現行，依此增長；故名為地。如珍寶地。或瑜伽師、行在此中、受用白法；故名為地。如牛王地。或諸如來、名瑜伽師。平等智等、行在一切無戲論界無住涅瑜伽中故。是彼所攝，故名為地。或十七地、攝屬一切瑜伽師故。如國王地。是故說名瑜伽師地。問答抉擇諸法性相、故名為論。欲令證得瑜伽師地而說此論，故以為名。如對法論。或復此論、無倒辯說瑜伽師地，故以為稱。如十地稱。或復此論、依止此地，故以為號。如水陸花。由是論名瑜伽師地。



### 丁福保佛學大辭典

【書名】梵名Yogāoāryabhāmi－śāstra，百卷，彌勒菩薩說，唐玄奘譯。三乘之行人，謂為瑜伽師。瑜伽師所依所行之境界有十七聚，謂為瑜伽師地，瑜伽師之地也。此論明瑜伽師所行之十七地，故名瑜伽師地論。十七地者，第一五識身相應地乃至第十七無餘依地也。玄應音義二十二曰：「瑜伽，此譯云相應。一切乘境行果等所有諸法，皆名相應。境謂一切所緣境，此境與心相應，故名境相應。行謂一切行，此行與理相應，故名行相應。果謂三乘聖果，此果位中諸功德更相符順，故名果相應。師地，師謂三乘行者。由聞思等次第習行。如是瑜伽隨分滿足，展轉調化諸眾生，故名瑜伽師。師謂教人以道者之稱也。舊經中言觀行人者也。地謂境界所依所行。或所攝義，是瑜伽師所行境界，故名為地。即十七地也。」佛去世後一千年中，無著菩薩自阿踰陀國講堂昇夜摩天受於彌勒菩薩，晝日為大眾宣說者。本論之著述如下：瑜伽論略纂十六卷，唐窺基撰。瑜伽論劫章頌一卷，唐窺基撰。瑜伽倫記四十八卷（或作二十四卷），唐遁倫集撰。



