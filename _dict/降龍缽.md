---
title: 降龍缽
source: deerpark.app
---

### 丁福保佛學大辭典

【故事】降伏龍而入於鉢中也。佛本行集經迦葉三兄弟品曰：「如來化迦葉三兄弟，至優婁頻螺聚落，求一止宿處。彼有一草堂，迦葉一弟子，病下痢，穢草堂，故以恨擯出之。死為毒龍，住此草堂害人畜。迦葉欲伏之，祭祝火神，火神之力不及。如來住堂內，寂然入禪定。爾時，毒龍吐火焰逼如來，如來亦入火光三昧，身出大火，草堂熾然，如大火聚。時毒龍，見如來所坐處，獨寂靜無火光，自至佛所，踊身入佛鉢中說偈曰：若人百千億萬歲，一心祭祀此火神。彼輩不能斷去瞋，如今勝世尊忍辱。一切天人世界內，唯有世尊大丈夫。諸被瞋恚重病纏，世尊能與忍辱藥。爾時如來擎鉢至優婁頻蠡迦葉所告言：此毒龍汝等所畏，今我以威火滅其毒火，以示汝等。」梁高僧傳十（涉公傳）曰：「涉公西域人也，以苻堅建元十一年至長安。能以秘咒，咒下神龍。每旱，堅常請之咒龍。俄而龍下鉢中，天輒大雨。堅及群臣，就鉢中觀之。咸嘆其異。」證道歌曰：「降龍鉢，解虎錫。」



### 佛光大辭典

晉代高僧涉公嘗應苻堅之請，加持祈禱降雨，未久降伏一龍，入于涉公之缽，瞬間乃降大雨。後世禪林中轉指通達佛道者于行住坐臥之間所顯現之自由裕如。永嘉證道歌（大四八，三九六上）：‘降龍缽，解虎錫，兩鈷金環鳴歷歷。’﹝梁高僧傳卷十涉公章﹞


