---
title: 九種羅漢
source: deerpark.app
---

### 丁福保佛學大辭典

【名數】稱之為九無學。經論所說，其位次名稱雖異，其體則一也。俱舍論之說：於前七種加第八慧解脫與第九俱解脫者，慧解脫為但依慧力而離煩惱障者，俱解脫為兼離定障而得滅盡定者。成實論之說：一，退相，俱舍九無學之第一退法也。二，守相，九無學中之第三護法也。三，死相，九無學中之第二思法也。四，住相，九無學中之第四安住法也。五，可進相，九無學中之第五堪達法也。六，不壞相，九無學中之第七不退也。八，不退相。九無學中之第六不動也。八，慧解脫，九無學中之第八慧解脫也。九，俱解脫，九無學中之第九俱解脫也（大乘義章十一本）。中阿含福田經之說：一，思法，是前俱舍之第三死相也。二，升進法，是第五可進相也。三，不動法，是前第七不退相也。四，退法，是前第一退相也。五，不退法，是前第六不壞相也。第六，護法，是前第二守相也。第七，住法，是前之住相也。第八，慧解脫，第九，俱解脫，此二者與前同（大乘義章十一本）。此九無學加十八有學稱為二十七賢聖。見賢聖條附錄。

參照：<a href="/dict/賢聖">賢聖</a>


