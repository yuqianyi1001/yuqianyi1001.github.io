---
title: 金輪王
source: deerpark.app
---

**來源：三藏法數**

謂人壽增至八萬四千歲時，有金輪王出，統領北鬱單越等四洲。以十五日沐浴昇殿，有金輪寶忽現於前，輪有千輻，光色具足。若王欲往東方，輪則東轉，王乃將諸兵眾隨其後行。金輪寶前，又有四神引導。輪所住處，王即止駕。南西北方，隨輪所至，亦復如是。於四天下，普勸人民修十善道，是名金輪王。（梵語鬱單越，華言勝處。）



### 丁福保佛學大辭典

【雜名】四種轉輪王之一。見金輪條。

參照：<a href="/dict/金輪">金輪</a>


