---
title: 縵衣
source: deerpark.app
---
### 佛光大辭典

梵語paṭṭa。音譯缽吒。僧衣之一種。橫豎割截而縫綴，有如田畝分畦之袈裟，稱為田相衣；整幅而不割截之衣，則稱縵衣。亦即用兩幅布縫制而成之無田相之袈裟。又作縵條衣、縵條、禮懺衣。為沙彌眾及受持五戒、菩薩戒之在家信眾所穿著。四分律卷四十載，佛陀聽許僧眾穿著不割截之安陀會。禪苑清規卷八誡沙彌（d續一一一·四六一下）：‘未披剃前，準備五條（正合披五條縵衣）。’﹝十誦律卷四十六、四分律刪繁補闕行事鈔卷下一、釋氏要覽卷上、翻譯名義集卷七﹞（參閱‘三衣’551）



### 丁福保佛學大辭典

【衣服】縵者漫也。通漫而無條相之袈裟也。是原為沙彌，沙彌尼之衣。而大僧不能得割截之正衣者，許用以代三衣而著之。六物圖曰：「縵通三用（三衣之用），然本是沙彌衣。律制沙彌著漫衣，一當七條入眾，一當五條作務。今時剃髮即著五條，僭濫大僧，深求本制。」釋氏要賢上曰：「縵衣，梵音鉢吒，唐言縵條，即是一幅[(畾/(冗-几+互))*毛]量以三衣等，但無田相者是也。自佛法至漢涉一百八十七年，凡出家者未識割截法，祇著此衣。」



