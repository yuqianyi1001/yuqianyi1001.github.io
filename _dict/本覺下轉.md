---
title: 本覺下轉
source: deerpark.app
---
### 佛光大辭典

為‘始覺上轉’之對稱。密教根據釋摩訶衍論‘隨染本覺’（二種本覺之一）之相所立之教法。謂眾生心中皆有先天本有、本來清淨之覺體，此清淨之覺體受無明薰習而流轉于生死中，稱為隨染本覺；隨染本覺又向下次第而轉，隨眾生之染緣，順眾生之相，現為種種利益，稱為本覺下轉。下轉，指向下次第而轉，例如已達于果位，又從果位轉向因位修證攝化，或從聖位又轉向凡夫位隨順調教，皆屬‘從果向因’之本覺下轉法門；反之，從因位轉向果位，從凡夫位向上轉向聖位以企求菩提，則屬‘從因至果’之始覺上轉法門。釋摩訶衍論卷三（大三二·六一九下）：‘始覺背凡向聖，上上去去為次第轉；隨染本覺背聖向凡，下下來來為次第轉。’（參閱‘本覺’1979）



### 丁福保佛學大辭典

【術語】釋摩訶衍論有本覺下轉始覺上轉之義，本覺有性淨本覺與隨染本覺之二，本覺下轉者，隨染本覺之相也，隨染之本覺，隨眾生之染緣，順眾生之相，現為種種利益也。始覺上轉者，依本覺之內熏習，如實修行，發究竟智也。論三曰：「始覺背凡向聖，上上去去為次第轉，隨染本覺背聖向凡，下下來來為次第轉。（中略）證說經言，諦聽諸佛子。我從具縛凡，具一切地，圓滿行因海莊嚴大覺果。我從清淨地，具經一切地，將一切萬行，得第一信位，入無明藏海。如是二大事，一時非前後。」



