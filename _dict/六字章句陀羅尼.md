---
title: 六字章句陀羅尼
source: deerpark.app
---
### 丁福保佛學大辭典

【真言】請觀世音菩薩消伏毒害陀羅尼咒經所說。三陀羅尼之一。六字者，念觀音而誦此陀羅尼，則一脫六道之苦果，二得六妙門，三證六根之相應，故曰六。非取於字句之數，依此中第一之義，立大悲觀世音等之六觀音，與六道配對。是天台之義立也。經曰：「應當淨心係念一處，稱觀世音菩薩歸依三寶，三稱我名，誦大吉祥六字章句救苦神咒。」此三義，觀音經疏記荊溪師之說也。然依鳳潭師之考證，則此說大非。曰：經中所說三章句之第一章句，有<img src="gaiji/DF-874A.png"/>安<img src="gaiji/DF-8761.png"/>荼<img src="gaiji/DF-87D8.png"/>詈，<img src="gaiji/DF-87C3.png"/>般<img src="gaiji/DF-8761.png"/>荼<img src="gaiji/DF-87D8.png"/>詈之六字；又第二章句，有此六字；時第三章句，為釋尊自說，咒之首句，置<img src="gaiji/DF-875F.png"/>多<img src="gaiji/DF-87D9.png"/>姪<img src="gaiji/DF-875F.png"/>多（說咒曰）之語，直下曰安荼詈般荼詈。可知以此六字為真言之體，餘句皆為轉釋此六字者。安荼詈般荼詈即安那般那觀，入出之數息觀也。依此數息而定止一心，故得除滅一切之災厄。且所謂六字章句非獨限於此經之咒，六字咒經有多本，即六字神咒王經（失譯），外道旃陀羅女厭惑阿難及諸善人時，如來以憐愍之故，說六字神咒王經，咒曰：安陀隸，鉢陀隸。及阿那，阿那夜（是遺去遣來數息之句義也），皆為滅惡咒。又有六字咒王經（失譯），為前之異譯，咒句亦同。又有一本之六字大陀羅尼咒經（失譯），全與上二本同，云佛住耆闍崛山中（楞嚴住祇洹時），長老阿難為旃陀利女咒術所收（具如摩登伽經頭諫經等所說），白佛言：我今強為他收去，佛告汝當受持六字大咒。咒曰：斯地梯曇（如他姪他之句），安荼隸般荼隸等，此咒能消諸病，消諸邪術起屍鬼厭蠱之諸難。其他經軌中，有六字章句之陀羅尼甚多。何必強為六道六根等之釋。然則以此六字章句，配于六道之六觀音等，亦無稽之至也。見觀音纂玄記。



