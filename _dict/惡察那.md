---
title: 惡察那
source: deerpark.app
---

### 丁福保佛學大辭典

【術語】Akṣara，譯曰字，即文字也。由其不變之義，取為不改轉之義。唯識論述記四曰：「惡察那，是字。無改轉義。」俱舍論光記五曰：「梵云惡剎羅，唐云字，是不流轉義。謂不隨方流轉改變。」大日經疏十四曰：「字輪者。梵音云噁剎囉輪。噁剎囉。是不動義。」同十七曰：「字者梵有二音：一者名惡剎羅也，是根本字也。二者哩比鞞（Lipi），是增加字也。根本者即是本字，如阿字最初二音。」梵語雜名曰：「字，梵名阿乞史羅。」


