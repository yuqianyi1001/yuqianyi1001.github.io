---
title: 禪帶
source: deerpark.app
---

**來源：丁福保佛學大辭典**

<p>【物名】修禪定時以帶束腰使便於靜止者。五分律曰：「諸比丘廣作禪帶，以是白佛，佛言不應過人八指。」</p>

**來源：佛光大辭典**

<p>又作善助。坐禪時所使用之帶，纏于腰間，防腹部受涼。據四分律卷四十一載，于露地坐，有患背痛者，故作禪帶護之。五分律卷四第十一舍墮法（大二二·二九上）：‘爾時，眾僧多得縷施，即共分之，諸比丘用縫僧伽梨、優多羅僧、安陀會、一切餘衣，又作腰繩禪帶，乃至戶紐。’</p><p>釋氏要覽卷下有關禪帶之制作及用法（大五四·二九七中）：‘禪帶，此坐禪資具也，經雲：用韋為之（熟皮曰韋），廣一尺，長八尺，頭有鉤，從後轉向前，拘兩膝，令不動故，為乍習坐禪易倦，用此檢身助力故，名善助。用罷屏處藏之。’</p><p>此外，釋氏要覽謂禪帶為檢身助力之具，其說未見于諸律，故禪林象器箋依之，以五分律所說為別種物，遂將五分律之文列于服章門，而將釋氏要覽之文列于器物門。﹝大比丘三千威儀卷上、五分律卷二十、四分律卷九、十誦律卷八、四分律刪繁補闕行事鈔卷下一﹞</p>
