---
title: 天台五悔
source: deerpark.app
---

### 丁福保佛學大辭典

【術語】天台大師為修法華三昧者依彌勒問經占察經普賢觀經等之意，說五種之懺悔法，使於晝夜六時修之。名為六時五悔：一、懺悔，發露已往之罪而誡將來也。二、勸請，勸請十方如來以轉法輪也。三、隨喜，於自他一切之善根隨喜讚嘆也。四、迴向，以一切所修之善根，向於眾生，又向於佛道也。五、發願，發四弘誓而導前之四行也。此中有懺悔之名者，雖僅一則。然其他四法，通為悔罪滅惡者，故亦名悔法。止觀七下曰：「唯法華懺別約六時五悔，重作方便。」輔行七之四曰：「雖有勸請等四不同，莫非悔罪，故名五悔。」修懺要旨曰：「所以悉稱悔者，蓋皆能滅罪故也。勸請則滅波旬請佛入滅之罪，隨喜則滅嫉他修善之罪，迴向則滅倒求三界之罪，發願則滅修行退志之過。」三昧行法曰：「採法華普賢觀及諸大乘經意撰此法門。」



### 佛光大辭典

指天台家依五門順序修滅罪法之行事。此五法于晝夜六時修之，稱為六時五悔。乃智依彌勒問經、佔察經、普賢觀經等而立者。即：(一)懺悔，發露無始已來身、口、意三業所造之罪過而悔改之。(二)勸請，勸請十方諸佛留身久住，恆轉法輪，救護眾生。(三)隨喜，舍遣嫉妒之念，贊嘆自他一切諸善根。(四)回向，以所有之善根回向菩提。(五)發願，發四弘誓願，利導前四行。

此五種通為悔罪滅惡者，故皆名悔法。天台家以五悔為法華修行之助行。據摩訶止觀卷七下載，日夜六時行之，懺悔能破大惡業罪，勸請破謗法罪，隨喜破嫉妒罪，回向則破諸有罪，所得功德不可限量。﹝合部金光明經卷二、修懺要旨、止觀輔行傳弘決卷七之四、法華三昧懺儀、佔察善惡業報經行法﹞


