---
title: 數論
source: deerpark.app
---
### 佛光大辭典

為小乘說一切有部（薩婆多部）論藏之別稱；亦為說一切有部之代稱。又作數經。數論之‘數’，含有二義，一為‘慧數’，另一為‘法數’之義。就慧數之意義而言，于三藏三學之中，說一切有部側重于‘阿毗曇’，故又稱毗曇宗，其所詮顯之義即為斷惑證理之慧學，而此宗宗義所特重之‘心所有法’于舊時亦稱為‘心數’，由是可見此宗以‘慧數’為本，故其論藏之名稱亦稱為數論。若就法數之意義而言，說一切有部判立七十五種之法數，且其宗義亦為佛教法數之根本，故其所說之法或所宗之論藏稱為數論。

自南北朝時代至初唐期間，佛教界習將成實宗之諸師稱為‘論家’，地論宗之諸師稱為‘地師’，攝論宗之諸師稱為‘攝師’，準此，遂將毗曇宗之諸師稱為數家、數師、數人。

又印度六派哲學中成立最早之一派亦稱為數論（梵Sāṃkhya  ），其宗義以分別智慧而計度諸法，並從而立名論說，其宗派名稱雖與此小乘毗曇宗相同，然教義旨趣則迥別，故歷來佛典中多稱之為數論外道以簡別之。此外，如梁高僧傳卷五所錄之支僧敦，卷七所錄之法和、曇鑑、僧含、僧莊、慧隆、道溫、僧嵩，卷八所錄之慧記、道慧、法瑗、僧遠、慧令、法仙、法最、僧敬、道文、僧賢、智秀、僧盛，續高僧傳卷五所錄之僧F，卷六所錄之僧建、慧超，卷七所錄之洪偃、寶瓊，卷十二所錄之慧覺，卷十三所錄之圓光，卷二十一所錄之曇瑗、道成等諸師之傳中皆載有‘善數論’或‘通數論’之語，皆系指此等諸師通達說一切有部之論書或嫻熟該宗之宗旨，而非謂通達數論學派之宗要教說。﹝法華玄論卷八、卷十、維摩義疏卷中、維摩經庵羅記卷十六、摩訶止觀卷五上、卷六上、大乘玄論卷二、卷五﹞（參閱‘毗曇宗’3857）



### 丁福保佛學大辭典

【流派】薩婆多部之諸論也。彼之部宗為論佛教法數之根本，故謂之數論。大部補注十一曰：「諸文或云數人，又云數論，即薩婆多論師也。涅槃疏云：數人宗薩婆多，純明無我，破諸外道。」又迦毘羅仙所造之論，亦稱為數論。即金七十論是也。見數論外道條。

參照：<a href="/dict/數論外道">數論外道</a>



