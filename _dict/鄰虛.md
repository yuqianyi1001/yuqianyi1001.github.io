---
title: 鄰虛
source: deerpark.app
---

**來源：三藏法數**

<p>謂諸識色及定中色，無障無礙，似於虛空，而實非虛空，故名鄰虛也。</p>

**來源：丁福保佛學大辭典**

<p>【術語】又曰鄰虛塵。新譯曰極微。色法之最極少分，鄰似虛空者，此為色法之根本。勝論外道謂此鄰虛於三災劫末時亦不壞，分散於虛空而常住。佛教之小乘有部宗，雖立極微為實有。然以為因緣所作，業力盡，極微亦壞，故明為無常生滅。是內外道之區別也。楞嚴經三曰：「汝觀地性，麤為大地，細為微塵至鄰虛塵。」百論序疏曰：「外道計，鄰虛無十方分，圓而是常，（中略）毘曇明亦有鄰虛塵，無十方分，具二緣生，故是無常。一因緣，二增上緣。」止觀三曰：「如釋論解檀波羅蜜，破外道鄰虛云。此塵為有為無，若有極微色，則有十方分。若無極微色，則無十方分。」</p>
