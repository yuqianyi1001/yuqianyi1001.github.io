---
title: 一色
source: deerpark.app
---

### 三藏法數

﹝出仁王經疏﹞ 色者，眼根所對之色也。色即法界，具足三諦。以一切法，體性融通，互攝無礙。若一切色即一色，此是真諦，忘泯一切法也。若一色即一切色，此是俗諦，建立一切法也。若非一非一切，亦一亦一切，此是中諦，雙遮雙照，即中道也。盡理言之，非但色之一塵，具足三諦，聲香味觸法五塵，莫不皆然。舉色，則一切法皆在於色，色外無法。舉香，則一切法皆在於香，香外無法。疏云：一色一香，無非中道。是也。（法界者，法法皆以三諦而為界分，即是理也。雙遮雙照者，遮謂遮情，照謂照性，即雙遮真俗，雙照真俗也。）



### 丁福保佛學大辭典

【術語】一色也。為微細之意。



### 佛光大辭典

梵語eka-rūpa。(一)指一物質之形象或現象。

(二)乃極其微細之意。往生要集卷中（大八四·五六上）：‘一色一香無非中道，受想行識亦復如是。’

(三)表全心全意，或純一佛道之修行。典座教訓（大八二·三二○上）：‘蓋猶一色之辨道歟！若無道心者，徒勞辛苦，畢竟無益也。’


