---
title: 因分可說
source: deerpark.app
---

### 丁福保佛學大辭典

【術語】佛陀證悟之性海，為佛佛自知之法，不可言說，是曰果分不可說。然此不可說之果分，得於因人之機緣略說一分，是曰因分可說。因分者，其所現所說，皆為因位因人，故只謂是因位因人所知所了之分際也。五教章上曰：「地論云因分可說果分不可說者是也。」即十地論二所謂：「前言十地義，如是不可得說聞，今言我但說一分，此言有何義？是地所攝有二種：一因分，二果分。說者解釋，一分者是因分，於果分為一分，故言我但說一分。」



### 佛光大辭典

緣起因分之普賢境界，系因人（即因位之修行者）所知所了之分際，故可言說，稱為因分可說。蓋佛陀證悟之性海，乃諸佛自內證之境界，不可言說，稱為果分不可說；然此不可言說之果分，得隨因人之機緣略說一分，此即因分可說。﹝大品般若經卷十二、十地經論卷二、華嚴五教章卷一﹞（參閱‘不可說’964、‘因分果分’2274）


