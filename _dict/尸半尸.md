---
title: 尸半尸
source: deerpark.app
---

**來源：丁福保佛學大辭典**

<p>【修法】尸咒，半尸咒也。以毘陀羅法陰殺人，用全尸謂之尸咒，用無頭之尸謂之半尸咒。瑜伽論記十七曰：「泰云：有人欲殺他，咒令死身長令殺怨家，故名尸咒。無頭尸不作言語，令殺他人，故名半尸。測云：有人欲殺他，以咒咒鬼令鬼殺他。令尸殺眾生，故名為尸。或以尸手足等殺有情，故名半尸。」又玄應音義曰：「尸半尸，此是咒法。西國有此，謂咒於死尸，令起殺人。半尸者，咒令起坐，令起尸鬼殺人，故半尸。」見毘陀羅條。</p><p>參照：<a href="/dict/毘陀羅">毘陀羅</a></p>
