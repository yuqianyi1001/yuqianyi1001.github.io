---
title: 五如來色
source: deerpark.app
---

**來源：丁福保佛學大辭典**

<p>【名數】總有四種：一、大疏四所謂白壇曼荼羅之五佛。中央大日如來閻浮檀紫摩金色，寶幢如來白色如朝日，其餘華開敷佛，無量壽佛，鼓音佛之三如來共為真金色。二、大疏六所謂，毘廬遮那白，是淨法界之色。為一切諸法之本源，故為最初。寶幢如來赤，既發菩提心，於明道之中，降伏魔怨，滅除蓋障，故為第二。沙羅樹王如來（開敷華王如來）黃，成正覺時，萬華開敷。皆至金剛（金剛為地其色赤）實際，故為第三。無量壽如來青，既到金剛實際，即以加持方便普現大悲曼荼羅，猶如虛空（虛空之色青）之具含萬象，故為第四。鼓音如來（釋迦）黑，所以垂普門之迹者，以皆欲顯本，本即是如來自證之地住於大涅槃也，若捨加持神力時，則一切眾生之心量，非其境界，是故其色幽玄，居於最後。三、大疏二十所謂由於五轉色。五佛如其次第，為黃赤白黑青。見五色條。菩提心義六會第二與第三曰：此中初義，為染色次第，是初心觀者之次第也，後義為果地佛德之次第，取青具諸色之義。以青為大日之色。四、慈氏軌等謂由五色界道之義，故為白黃赤黑青之次第，是亦依觀行者之次第也。亦與五大色相應。慈氏軌下曰：「第三院最外，白黃赤黑青之五道圖之，表五智之義。」尊勝軌下曰：「第三院外院畫五道，白黃赤黑青，此表五佛頂五智之義。」</p><p>參照：<a href="/dict/五色">五色</a></p>

**來源：佛光大辭典**

<p>密教五佛之身色。又稱五佛色。五佛指大日、寶幢（或阿■）、開敷華（或寶生）、無量壽（阿彌陀）、天鼓雷音（或釋迦），依經疏所載，其色相有多種異說：(一)大日經疏卷四說白檀曼荼羅之五佛，中央大日如來為紫磨金色，寶幢如來為白色，其餘三佛皆為黃金色。(二)大日經疏卷六之次第乃法爾之次第，依行者觀法次第之色法，五佛依次為白、赤、黃、青、黑等色。(三)大日經疏卷二十為果地佛德之次第，取青色具一切色之義，五佛依次為一切色、黃、赤、白、黑。又攝真實經說五佛為白、青、黃、紅蓮、雜色，大樂儀軌則舉白、青、黃、赤、綠為五如來色。</p>
