---
title: 變成男子
source: deerpark.app
---
### 佛光大辭典

女子變成男子之意。與‘轉女成男’同義。據諸經論載，女人身有五種障礙，即障礙成為梵天王、帝釋、魔王、轉輪王、佛等。因有成佛之障礙，故欲成佛，須先轉變其身形為男子之身。如法華經卷四提婆達多品即載有八歲龍女變成男身，往生南方世界成佛之事。故諸佛亦立有一切女人各變成男子之願。﹝中阿含卷二十八瞿曇彌經、無量壽經卷上、藥師琉璃光如來本願功德經﹞（參閱‘轉女成男’6616、‘變成男子願’6915）



### 丁福保佛學大辭典

【術語】女性變成男子也。女子有五障，非成佛道之器，其成男子，或於現身得之，或生於淨土而得。諸佛各有變成男子之願。法華經提婆達多品曰：「當時眾會，皆見龍女，忽然之間變成男子。」智度論四曰：「初僧祇中永離女身。」



