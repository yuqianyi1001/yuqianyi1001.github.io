---
title: 佛圖澄
source: deerpark.app
---
### 佛光大辭典

（232～348）天竺人，或謂龜R人，俗姓帛。具有神通力、咒術、預言等靈異能力。西晉懷帝永嘉四年（310）至洛陽，年已七十九，時值永嘉亂起，師不忍生靈塗炭，策杖入石勒軍中，為說佛法，並現神變，石勒大為信服，稍斂其燄，並允許漢人出家為僧。石勒死後，石虎繼位，尤加信重，奉為大和尚，凡事必先咨詢而後行。三十八年間，建設寺院近九百所，受業之弟子幾達一萬，追隨者常有數百，其中堪以代表晉代之高僧者，有道安、竺法首、竺法汰、竺法雅、僧朗、法和、法常、安令首尼等。永和四年十二月八日，示寂于鄴宮寺，世壽一一七歲。師雖無述作傳世，然持律嚴謹，一般推測，其對當時之戒律，應有相當之改革。又對我國佛教先覺者道安之指導，于佛教思想史而言，實具極大之意義。﹝梁高僧傳卷九、法苑珠林卷三十一、卷六十三、卷七十六、佛祖統紀卷三十六、佛祖歷代通載卷七、釋氏稽古略卷二﹞



### 丁福保佛學大辭典

【人名】Buddhacinga，天竺人，故云竺佛圖澄，佛圖澄者梵語也，無翻名。晉懷帝永嘉四年來洛陽，現種種神異以弘大法。梁高僧傳九（佛圖澄章）曰：「澄或言佛圖磴，或言佛圖橙，或言佛圖蹬，皆取梵音之不同耳。」



