---
title: 諸法實相
source: deerpark.app
---

### 陳義孝佛學常見辭彙

又名真如、法性、實際等，即一切事物的真相或真理。



### 丁福保佛學大辭典

【術語】是名究極之真理之嘉名也。或曰真如。或曰法性。或曰實際。皆同體異名也。雖然，諸宗自有常用之語，華嚴約於中諦，頻唱法界，天台約於性具之妙有，盛鳴諸法實相。所以然者以空中之真諦，為諸宗之通談，妙有之俗諦，獨限於台家故也。故言具一字彌顯今宗。諸法實相者，諸法為十界因果之法，天台約之於三世間十界十如，而謂為三千諸法。實相者言離本來虛妄之相，而相相皆實也。其諸法之實相，法華經方便品解之曰：「是法住法位，世間相常住。」是法為三千之諸法，法位為三諦圓融之法位。抑世間之法，視為生滅無常者，為見空諦一邊之小乘偏見，其無常之處，具不變之性，是為假諦。譬如花之落，空諦也。而具開於落處之性，是假諦也。更案具開於落處之性者，並具落於開處之性。此二相即為不二，則是中諦也。此中諦謂之中道實相。此中道實相，一切諸法之相也。故天台止觀謂之一色一香無非中道。然則花雖落。而具此中道實相，柳雖枯，而亦有此中道之實相。實相為常住之異名，故為中道實相，散也枯也。皆常住也。是即諸法之實相也。然吾等牛羊之眼，迷執諸法為實我實法（是凡夫之見），不能見無常生滅之世相（是二乘之見）者，如何能徹見中道實相之妙理乎？非除無明，開佛慧，則不能也。故法華經方便品曰：「唯佛與佛，乃能究盡諸法實相。」智度論五曰：「除諸法實相，餘殘一切法，悉名為魔。」同十曰：「三世諸佛皆以諸法實相為師。」同十七曰：「諸菩薩從初發心求一切種智，於其中間知諸法實相慧，是般若波羅蜜。」然此諸法實相之語，瀰滿諸經，乃至外道之經書亦說之。各以其義解之。或以諸法皆空為諸法實相，或以涅槃為諸法實相，或以苦空無常無我為諸法實相，又淨土門以彌陀之名號為諸法實相，真言宗以阿字不生為諸法實相，華嚴宗以一真法界為諸法實相，法相宗以圓成實性為諸法實相，三論宗以八不中道為諸法實相，成實宗以皆空為諸法實相，有部宗以苦空無常無我為諸法實相。今所明者，乃天台一家之諸法實相也。智度論十八曰：「一切世間經書及九十六種出家經中，皆說有諸法實相，又聲聞三藏中亦有諸法實相。」又曰：「問曰：云何是諸法實相？答曰：眾人各說諸法實相以自為是，此中實相不可破壞常住不異。」同七十九曰：「諸法實相有種種名字，或說空，或說畢竟空，或說般若波羅蜜，或名阿耨多羅三藐三菩提。」維摩經法供養品曰：「依於諸法實相，明定無常苦空無我寂滅之法。」思益經二曰：「諸法實相，即是涅槃。」佛藏經上曰：「何等名諸法實相？所謂諸法畢竟空無所有。」



### 佛光大辭典

諸法，世間與出世間之一切萬法，乃差別之現象、隨緣之事；實相，其真實之體相，乃平等之實在、不變之理。為大乘佛教之表記，相對于小乘之三法印而稱大乘一法印。根據大品般若經卷十七深奧品與法華經卷一方便品所說，諸法實相唯佛所自證究盡，非名字、語言所能顯示。蓋外道、聲聞等亦皆期望就諸法究明其真實相，然般若等經則以彼等所說未達究盡，而以不可得空為第一義真實諦。

大智度論卷十八認為諸法實相即般若波羅蜜。謂世俗所說之諸法實相，僅為安國保家，並非真實；外道所說之諸法實相，皆墮于邪見法中，心有愛著，故非真實；聲聞法中雖以無常、苦、空、無我等觀諸法之實相，然彼等僅自求解脫老、病、死苦，不為一切眾生，不具足智慧，故未能究盡實相；唯有菩薩于初發心即發大弘誓，起大慈悲，供養一切諸佛，以大利智舍棄淨觀不淨觀、樂觀苦觀等妄見心力之諸觀，而觀諸法之非淨非不淨，乃至非我非無我；復舍如上諸觀，達于言語道斷、心行處滅，此乃究竟之諸法實相。

中論卷三觀法品、大智度論卷十五、思惟略要法等，亦以遠離不生、不滅、不斷、不常等諸戲論，心行處滅，即諸法實相。三論宗嘉祥大師于大乘玄論卷四謂，實相乃般若實智之所照。天台宗智于摩訶止觀卷一上謂，實相乃圓頓止觀所觀之境。蓋中論與大智度論皆說‘畢竟空’為諸法實相，而智卻以中道為實相，並于法華經玄義卷八下、卷九上舉出十二種實相之異名，例如妙有、如如、虛空佛性、非有非無中道等。故各宗對諸法實相之解釋紛紜，另如淨土宗以阿彌陀佛之名號為諸法實相，真言宗以阿字本不生為諸法實相，華嚴宗以一真法界為諸法實相，法相宗以圓成實性為諸法實相，成實宗以皆空為諸法實相，有部宗以苦、空、無常、無我為諸法實相。

諸大乘思想中，最能獨立表現諸法實相說者，首推龍樹系之教義，其下又分立中論與大智度論兩派。茲列舉承襲此二思潮之三論宗與天台宗以說明之：

(一)三論宗，依般若經說，特重中論（大三○·一中）‘：不生亦不滅，不常亦不斷；不一亦不異，不來亦不出’之八不頌文。認為不可得空為諸法實相，此乃超越肯定、否定的絕對否定之不思議之理；亦即以為破盡一切迷妄時，即見不可得之真理。

(二)天台宗對諸法實相有三重解釋：(1)初重，認為依因緣所生之一切現象（諸法），系依因緣假現而無實體者；因諸法之本質為空理（實相），故稱諸法實相。(2)第二重，空與有之一切稱為諸法，另立超越空與有，而絕對肯定之中道之理（實相），此即為諸法實相。(三)第三重，現象世界之一切事事物物契合即空、即假、即中三諦之實相之理，此乃諸法即實相，而謂諸法實相。以上前二重系大乘偏教（偏于一邊之教，指小乘及大乘中之權教）之說法；後一重乃大乘圓教之說法。

此外，禪宗認為，諸法實相指諸佛或歷代祖師悟道表現之本來面目。﹝大寶積經卷七十八具善根品、諸法無行經、佛藏經卷上諸法實相品、坐禪三昧經卷下、大日經疏卷一、大乘大義章卷中、注維摩經卷二、法華義記卷二、四念處卷三、三論玄義、宗鏡錄卷四|十﹞


