---
title: 常啼菩薩
source: deerpark.app
---

**來源：丁福保佛學大辭典**

<p>【菩薩】梵名薩陀波倫Ssadāpralāpa，智度論九十六曰：「問何以名薩陀波倫（薩陀，秦言常，波倫名啼），是因緣得名字耶？答有人言其少時喜啼故，名常啼。有人言此菩薩行大悲柔軟故，見眾生在惡世貧苦老病憂苦，為之悲泣。是故眾人號為薩陀波倫。有人言是菩薩求佛道故，憂愁啼哭，七日七夜，是故天龍鬼神號曰常啼。」</p>

**來源：佛光大辭典**

<p>常啼，梵名Sadāprarudita  。音譯薩陀波倫菩薩。又作普慈菩薩、常悲菩薩。乃大品般若經卷二十七所說之菩薩。此菩薩得稱為常啼者，有諸種說法：或謂菩薩因見惡世之人身受苦惱而悲哀哭泣；或以菩薩生于無佛之世，然為利益眾生，追求佛道，于空閒林中憂愁啼哭七日七夜，天龍鬼神遂號之為常啼；或以幼時喜啼而得名。此菩薩常以勇猛心，修般若波羅蜜之行。據道行般若經卷九薩陀波倫菩薩品載，此菩薩于夢中聞東方有般若波羅蜜之大法，為求法乃向東行，途經魔所樂國，為供養其師乃賣身，遂過二萬裡到達b陀越國（梵Gandhavati  ），見曇無竭菩薩（梵Dharmodgata  ）而得其法。其中，b陀越指北印度健馱羅（梵Gandhāra  ），又大毗婆沙論編纂以前，般若流行于健馱羅地方，以此事實推究，薩陀波倫菩薩可能是真實之人物，于當時從遙遠之印度西方來健馱羅求般若波羅蜜之法。又以此菩薩為利益眾生，積難苦之行以求般若波羅蜜，而被列為般若守護十六善神之一。﹝大智度論卷九十六﹞</p>
