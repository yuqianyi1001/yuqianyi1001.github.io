---
title: 三世無障礙智戒
source: deerpark.app
---

**來源：陳義孝佛學常見辭彙**

<p>又名三昧耶戒、自性本源戒、三平等戒、菩提心戒、無為戒、真法戒等，名目雖多，但就是十善戒，因十善戒是能生三世無障礙智的戒律，故名三世無障礙智戒。</p>

**來源：丁福保佛學大辭典**

<p>【術語】此戒能成就三世無障礙之智，故名為三世無障礙智戒。又名三昧耶戒，自性本源戒，三平等戒，菩提心戒，無為戒，真法戒。入壇之前初心行者所受之三世無障礙戒，即十善戒也。大日經一曰：「應授彼三世無障礙智戒。」同疏五曰：「菩薩所以發心攝受方便學處，皆為成就如來清淨智慧。」大疏演奧鈔十一曰：「方便學處者，下方便學處品所說十善戒也。依攝受此戒成就三世無障智，故云皆為成就如來清淨智慧也。」同十三曰：「三世無障礙戒者戒體也。四重、十重、十善戒等戒相也。戒體通二機戒相有通局，通者十善戒，局者四重禁等也。」</p>

**來源：佛光大辭典**

<p>略稱三戒。又作三昧耶戒、自性本源戒。即住于三三平等之理，以本有之淨菩提心為戒體，法界無量萬德為行相之秘密真言戒。此戒能成就如來清淨之智，三世諸佛由此證得菩提，故稱三世無障礙智戒。真言行者入壇之前，先受此戒以為先導，然後繼行灌頂。受持此戒，住于身、語、意三密平等法門，無量之戲論、邪見得以淨除。﹝守護國界主陀羅尼經卷九、大日經卷一具緣品、大日經疏卷五、卷十七﹞（參閱‘三昧耶戒’583）</p>
