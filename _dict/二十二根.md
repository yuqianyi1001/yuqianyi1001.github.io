---
title: 二十二根
source: deerpark.app
---

### 陳義孝佛學常見辭彙

眼根、耳根、鼻根、舌根、身根、意根、女根、男根、命根、苦根、樂根、憂根、喜根、捨根、信根、精進根、念根、定根、慧根、未知當知根、已知根、具知根。



### 法相辭典

★瑜伽九十八卷八頁雲：略由六處增上義故；當知建立二十二根。何等為六？一、能取境界增上義故。二、繼嗣家族增上義故。三、活命因緣，各別事業，加行士用，增上義故。四、受用先世諸業所作愛不愛果，及造新業增上義故。五、趣向世間離欲增上義故。六、趣向出世離欲增上義故。當知此中眼根最初，意根為後，如是六根，于取境界，有增上義。男女二根，于能繼嗣家族子孫，有增上義。命根一種，于愛命者活命因緣，各別事業加行士用，有增上義。樂最為初，舍為其後，如是五根，于其受用先業所作愛不愛果，及造新業，有增上義。信為最初，慧為其後，如是五根，于能趣向世間離欲，有增上義。未知當知、已知、具知，三無漏根，于能趣向出世離欲，最極究竟，有增上義。一切世間所現見義，其唯此量，當知是義能究竟者，無出于此二十二根。故一切根，二十二攝。

★二解：成唯識論七卷二十頁雲：然增上用，隨事雖多；而勝顯者，唯二十二。應知即是二十二根，前五色根，以本識等所變眼等淨色為性，男女二根，身根所攝；故即以彼少分為性。命根，但依本識親種分位假立；非別有性。意根，總以八識為性。五受根，如應各自受為性。信等五根，即以信等及善念等而為自性。未知當知根，體位有三種。一、根本位。謂在見道。除後剎那。無所未知可當知故。二、加行位。謂暖頂忍世第一法。近能引發根本位故。三、資糧位。謂從為得諦現觀故，發起決定勝善法欲；乃至未得順抉擇分；所有善根，名資糧位。能遠資生根本位故。于此三位，信等五根、意、喜、樂、舍為此根性。加行等位，于後勝法，求證愁戚，亦有憂根。非正善根，故多不說。前三無色，有此根者，有勝見道傍修得故。或二乘位回趣大者，為證法空，地前亦起九地所攝生空無漏。彼皆菩薩此根攝故。菩薩見道，亦有此根。但說地前；以時促故。始從見道最後剎那，乃至金剛喻定，所有信等無漏九根，皆是已知根性。未離欲者，于上解脫，求證愁戚，亦有憂根。非正善根，故多不說。諸無學位無漏九根，一切皆是具知根性。有頂雖有遊觀無漏；而不明利。非後三根。二十二根，自性如是。

★三解：如大毗婆沙論一百四十二卷至一百四十五卷廣說。彼雲：問：此二十二根，名有二十二；實體有幾？答：對法者言：名、二十二；實體十七。于中男、女、三無漏根。無別體故。問；何故男女根無別體耶：答：此二即是身根攝故。如說：女根雲何？謂身根少分。男根雲何？謂身根少分。問：何故三無漏根。亦無別體？答：此三即是九根攝故。九、謂意根，樂喜舍根，信等五根。此九根，有位名未知當知根，有位名已知根，有位名具知根。即是見道位，修道位，無學道位。如次應知。又在隨信隨法行相續中，名未知當知根。在信解見至身證相續中，名已知根。在慧解脫俱解脫相續中，名具知根。九根聚集，隨位說三，故無別體。由此故說二十二根，名二十二，實體十七。又雲：問：何故名根？根是何義？答：增上義、是根義。明義、是根義。現義、是根義。喜觀義、是根義。端嚴義、是根義。最義、是根義。勝義、是根義。主義、是根義。問：若增上義是根義者：諸有為法，展轉增上；諸無為法，于有為增上。則一切法，皆應立根。何故世尊立二十二？脅尊者言：佛于諸法，了達究竟；善知諸法體相勢用。餘不能知。若法，有根相者，立根。無者，不立。不應責問。有說：增上緣，有下有上，有劣有勝。上勝、立根。下劣、不立。有說：雖一切法，皆有增上緣義；而非皆有增上明、現、乃至主義。如二十二根者。如一切有情，雖皆互有增上緣義；而有勝者。如鬼界中，琰摩王勝；傍生趣中，師子王勝；村中，主勝；國中，王勝；四大洲中，轉輪王勝；于欲界中，自在天勝；千世界中，梵王為勝；于三界中，佛為最勝。佛于一切有情類中，獨稱法王。無倫匹故。如是諸法，雖皆是增上緣；而非一切皆有增上，乃至主義。如二十二根者。故佛唯說此二十二根。

★四解：法蘊足論九卷一頁雲：有二十二根。何等二十二？謂眼根、耳根、鼻根、舌根、身根、意根、女根、男根、命根、樂根、苦根、喜根、憂根、舍根、信根、精進根、念根、定根、慧根、未知當知根、已知根、具知根、此二十二根，攝一切根。如彼卷一頁至六頁廣釋。

★五解：品類足論八卷五頁雲：眼根雲何？謂眼于色已正當見；及彼同分。耳根雲何？謂耳于聲，已正當聞。；及彼同分。鼻根雲何？謂鼻于香，已正當嗅：及彼同分。舌根雲何。謂舌于味已正當嘗。及彼同分。身根雲何。謂身于觸已正當觸。及彼同分。女根雲何？謂身根少分。男根雲何？謂身根少分。命根雲何？謂三界壽。意根雲何？謂六識身。樂根雲何？謂順樂受觸所觸時。所起身樂心樂。平等受受所攝；是名樂根。苦根雲何？謂順苦受觸所觸時所起，身苦，不平等受受所攝。是名苦根。喜根雲何？謂順喜受觸所觸時，所起心喜，平等受受所攝；是名喜根。憂根雲何？謂順憂受觸所觸時，所起心憂，不平等受受所攝；是名憂根。舍根雲何？謂順舍受觸所觸時，所起身舍心舍，非平等非不平等受受所攝；是名舍根。信根雲何？謂依出離遠離所生善法，諸信，信性，增上信性，忍可，欲作，欲為，欲造，心澄淨性；是名信根。精進根雲何？謂依出?二十二根差別分別	★如瑜伽五十七卷十一頁至十四頁廣說。



### 丁福保佛學大辭典

【名數】一眼根Cakṣurindriya，二耳根Śrotrendriya，三鼻根Ghrāṇendriya，四舌根Jihvendriya，五身根Kāyendriya，六意根Manendriya，已上六根，上所說眼等之六根也。七女根Strindriya，女子身中起色欲之處。八男根Puruṣendriya，男子身中起色欲之處。九命根Jivitendriya，有情一期之壽命也。十苦根Duḥkhendriya，十一樂根Sukhendriya，十二憂根Daumanasyendriya，十三喜根Saumanasyendriya，十四捨根Upekṣendriya，已上五者，所謂五受也。十五信根Śraddhendriya，十六精進根Viryendriya，十七念根Smṛtindriya，十八定根Samādhindriya，十九慧根Prajñedriya，已上五根，所謂信等之五根也。二十未知當知根Anājñātamājñāsyāmindriya，二十一已知根Ājñendriya，二十二具知根Ājñātāvindriya，已上三者所謂三無漏根也。見俱舍論三、大乘義章四。

【名數】見根條。

參照：<a href="/dict/根">根</a>



### 佛光大辭典

梵語dvāviṃśatīndriyāṇi。指于事特有增上義之二十二種法。即：眼、耳、鼻、舌、身、意等六根，男根、女根、命根，苦、樂、喜、憂、舍等五受根，信、勤、念、定、慧之五善根，未知當知、已知、具知之三無漏根。根為增上之義。眼、耳、鼻、舌、身之五根各于莊嚴身、導養身、生識等，及不共之事等四事能增上，故立為根；男女二根，于諸有情分別男女，及別異形相、言音等有增上之義；命根于眾同分能續、能持，有增上之義；意根能續後有及自在隨行，于此二事有增上之義；五受隨增貪等之隨眠，于染有增上之義；五善根及三無漏根增長諸清淨法，即于淨有增上之義，故立為根。若就二十二根之體而言，男根、女根為身根之一部分，並無別體；三無漏根以意根、三受根（喜、樂、舍）、五善根等九根為體，而無別體，故其體之數實為十七。﹝俱舍論卷三、大毗婆沙論卷一四二﹞


