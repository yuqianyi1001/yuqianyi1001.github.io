---
title: 明妃
source: deerpark.app
---

**來源：丁福保佛學大辭典**

<p>【術語】陀羅尼之別稱也。陀羅尼有能破煩惱之闇之德，故云明，能增長一切之功德，故云妃。亦單稱云明。大日經疏九曰：「明是大慧光明義，妃者梵云囉逝。即是王字作女聲呼之，故傳度者義說為妃。妃是三昧義，所謂大悲胎藏三昧也。」同十二曰：「若心口出者名真言，從一切身分任運生者名之為明也。由增長義故，女聲呼之。（中略）妃者如世女人能生男女令種胤不絕，此明能生一切如來所有功德故，義云妃也。」演密鈔八曰：「由增長義故，女聲呼之者。謂此明妃能生長行者功德法，故女聲呼之。梵云尼儞也，此是男聲。梵云尼儞即是女聲，俱譯曰明。由隨增長義故，加以妃言也。」見明條。</p><p>參照：<a href="/dict/明">明</a></p><p>於曼荼羅各部配耦部主之女尊名明妃。諸部要目曰：「三種明妃：佛部，無能勝菩薩以為明妃。蓮華部，多羅菩薩以為明妃。金剛部，金剛孫那利菩薩以為明妃。」</p>
