---
title: 經
source: deerpark.app
---

**來源：陳義孝佛學常見辭彙**

<p>梵語修多羅，華譯為契經，即上契十方諸佛所說之理，下契一切聽經眾生的根機，又是線義，即貫串佛所說的法和道理，以免散失，為三藏之一。</p>

**來源：三藏法數**

<p>經即能詮得名，貫攝為義。謂蘊無窮之性相，注無竭之湧泉，貫玄凝之妙義，攝無邊之海會也。</p>

**來源：丁福保佛學大辭典**

<p>【術語】梵語修多羅Sūtra之譯意。又曰契經，或曰經本。</p><p>（一）三藏之一。對於律及論而言。即佛所說之教法也。涅槃經第十五所謂：「從如是我聞乃至歡喜奉行，如是一切，名修多羅。」大毘婆沙論第一等所謂律及論，詮戒及慧，而經則詮定者，即是也。論其字義，瑜伽師地論第二十五，謂：「能貫穿縫綴種種能引義利能引梵行真善妙義，是名契經。」同第八十一，謂：「契經者，謂貫穿義。」顯揚聖教論亦同之。是以貫穿之義釋經也。然佛地經論，謂：「能貫能攝，故名為經，以佛聖教貫穿攝持所應說義所化生故。」又法苑義林章第二本，謂：「雖以貫穿之義釋契經，然以教貫義，以教攝生，名之為經。猶如綖之貫花，經之持緯。西域呼汲索，縫衣之綖，席經聖教等，皆名素呾纜。眾生由教攝而不散流於惡趣，義理由教貫而不散失隱沒，是故名聖教為契經。」華嚴疏第一釋修多羅，謂：「古譯為契經，契謂契理契機，經謂貫穿攝化，即契理合機之經，依主受名。復云：正翻名線，線能貫華，經能持緯，此方不貴線稱，故存於經。」是等皆以貫穿攝持之二義釋經也。</p><p>若依雜阿毘曇心論第八，則修多羅有五義，其文曰：「修多羅者有五義：一曰出生，出生諸義故。二曰泉涌，義味無盡故。三曰顯示，顯示諸義故。四曰繩墨，辨諸邪正故。五曰結鬘，貫穿諸法故。如是五義，是修多羅義。」</p><p>法華玄義第八上，廣就修多羅，出有翻無翻之兩說，無翻之中，詳說今之五義，謂梵語多含，故不可翻，有翻之中，出經，契，法本，線，善語教之五譯。其間謂經為經由之義，以其由於聖人之心口，故云。出教由行由理由之三釋。</p><p>謂經為經緯之義。如世絹經，以緯織之，而龍鳳文章成。佛以世界悉檀說經，菩薩以世界緯織，經緯合，故聖賢文章成。又依淨影之無量壽經義疏卷上，謂：「經者，外國名修多羅，此翻名綖。聖人言說，能貫諸法，如綖之貫華，故名為綖。而言經者，綖能貫華，經能持紬，其用相似，故名為經。若依俗訓，經者常也。人別古今，教儀常楷，故名為常。經之與常，何相關顧，將常釋經。釋言經者，是經歷義。凡是一法，經古歷今，恒有不斷。是其常義，故得名常。」是並釋經之字訓也。</p><p>蓋梵音修多羅，為貫穿攝持之義，雖可譯為綖或線。然以古來支那於聖人之說稱為經，故借之而用經之名也。竊思佛典中稱為經者甚多，其分類不一。普通分為大乘經小乘經二種，大乘經之中，分般若部，寶積部，大集部，華嚴部，涅槃部。或為華嚴部，方等部，般若部，法華部，涅槃部，秘密部。小乘經之中，或分為阿含部小乘部二種。</p><p>就翻譯而區別為重譯經單譯經，宋代已後之譯經，別有續入藏目錄。依緣山三大藏總目錄，大乘經，併般若，寶積，大集，華嚴，涅槃，重譯，單譯。宋藏五百二十八部，二千一百七十五卷。元藏五百二十八部，二千一百七十四卷。麗藏五百二十一部，二千一百六十四卷。小乘經，阿含單譯，總計宋元兩藏各二百四十二部，六百二十一卷。麗藏二百四十部，六百十四卷。依縮版大藏經目錄，則大乘經華嚴方等般若法華涅槃五部，合計四百五十部，二千二百九十一卷。小乘經三百二十一部，七百七十八卷。別有秘密部五百七十部，九百三十一卷。但秘密部中，含不屬於經者。此外有闕經，偽經，疑經及未度之經。又有非佛所說，而亦稱為經者。如法句經，坐禪三昧經，修行道地經，雜譬喻經，百喻經等是也。通彼經律論三藏，而稱為大藏經或一切經者。不過以經為其中之根本，部帙亦隨而多故據，勝立名耳。</p><p>（二）十二部經之一。對於祇夜，優婆提舍等而言。經中直說之長行也。成實論第一十二部經品所謂：「修多羅者直說語言。」瑜伽師地論第八十一所謂：「契經者長行直說。」大乘阿毘達磨雜集論第十一所謂：「契經者，謂以長行綴緝，略說所應說義」者是也。是經中長行，即為散文，而不用偈頌，又稱不屬於授記，本生，論議等之部分也。又出於大智度論第三十三，往生論註卷上，大乘義章第一，法華義記第一，法華玄贊第一，華嚴探玄記第一，善導之觀經疏第一等。</p>

**來源：佛光大辭典**

<p>，與線同字。梵語sūtra（修多羅）之直譯即，意譯則作經，兩譯雙舉為經。經文為如線之貫物，使不散逸而貫穿連綴文句與義理，故喻之為線。法華玄義卷六上（大三三·七五三上）：‘修多羅，此雲線經。’大日經疏卷五（大三九·六二  2七上）：‘修多羅，古譯謂之經。’（參閱‘經’5548）</p><p>梵語sūtra。音譯作修多羅、素怛纜、蘇怛羅。一般譯為契經、正經、貫經。佛教聖典可總括為經、律、論三藏，經藏乃其中之一。又于原始佛教經典之基本型態中，經亦為九部經之一，十二部經之一。</p><p>關于經（修多羅）之名義，列舉如下：(一)釋尊演說之教理，本稱‘法’（達磨），即教法之意。後世以之為教理綱要書，而稱為‘經’（修多羅）。修多羅原為婆羅門教之用語，後為佛教採納，逐漸演變而指冗長之文，取其‘連綴文義不散’之意。</p><p>(二)據瑜伽師地論卷二十五、佛地經論卷一、大乘法苑義林章卷二、華嚴經疏卷一等所舉，修多羅原意為‘線’、‘條’、‘絲’等，引申其義為‘貫穿攝持’。以眾生由教之攝持，而不散流于惡趣；義理由教之貫穿，而不散失隱沒，故稱聖教為契經。又據雜阿毗曇心論卷八，舉出修多羅五義：(1)出生，即出生諸義。(2)泉湧，即義味無盡。(3)顯示，即顯示諸義。(4)繩墨，即辨諸邪正。(5)結N，即貫穿諸法。</p><p>(三)據注維摩詰經卷一、大般涅經集解卷一、無量壽經義疏卷上等所舉，經含有‘貫穿’、‘攝持’、‘恆常’等義；亦即經為‘貫穿諸法而歷古今恆常不斷’之義。又智之法華經玄義卷八上，舉出修多羅之‘有翻、無翻’二說。于無翻（以含義多，故不翻譯）說中，引列上述之五義；于有翻說中，則舉出‘經’、‘契’、‘法本’、‘線’、‘善語教’五譯，而以‘經’為正譯。</p><p>蓋‘經’可分廣義、狹義兩方面。先就廣義而論：釋尊所說之一切教法均稱‘經’；經所闡揚、詮釋之教，稱經法、經教。記載經教之書籍，稱經典。然佛典通常所稱之‘經’，多系就其狹義而言：(一)經、律、論三藏中之經，一般又分成大乘經、小乘經二種。據緣山三大藏總目錄所舉，大乘經分類為般若、寶積、大集、華嚴、涅、重譯及單譯，麗藏收有五二一部二一六四卷；小乘經分類為阿含、單譯二種，麗藏收有二四○部六一四卷。又大正新修大藏經總將大小乘經典分類為阿含、本緣、般若、法華、華嚴、寶積、涅、大集、經集、密教等十部，共收一四六○部四二二五卷。上述諸經大多為佛之自說，其中亦含有弟子等之所說。又經之開始有‘如是我聞’一語，顯示此等經系于釋尊入滅後不久，由結集而成者。(二)九部經、十二部經中之契經，即以散文記載佛陀直說之教法。然九部經、十二部經之分類，及契經一詞之含意，歷來亦有多種說法。根據我國印順法師所著‘原始佛教聖典之集成’之說，認為：(1) 自意義而言，契經系指經典結集時之‘貫穿攝持’義。(2)自體裁而言，契經系指經典結集後，其中之‘長行’部分。(3)自內容而言，契經系指雜阿含經（相當于南傳佛教之相應部）之長行部分。而近世一般學者多主張九部、十二部之部類分別，其一一部類在定義、性質上之界定難以定準，其中以契經而言，較受教界、學界所普遍認可者即如上記之‘貫穿’義、‘佛陀直說’義、‘賅通廣（經藏）狹（九部或十二部經之一）二義’義。(三)泛指小乘三藏以外之大乘經，如大智度論卷三十三（大二五·三○六下）載：‘諸經中直說者名修多羅，所謂四阿含、諸摩訶衍經，及二百五十戒經。出三藏外亦有諸經，皆名修多羅。’上引中之‘三藏’即指小乘三藏。</p><p>迄今為止，部派佛教中，結集編纂一部派之典籍成書者，僅見于南方上座部之南傳大藏經。另如北傳之漢譯經典，則系混合四阿含經與諸部派經典而成者。除上記部派佛教經典外，自西歷紀元前後，有般若經等諸大乘經典，由大乘教徒編成。至西歷後四世紀左右，復成立維摩經、阿彌陀經、法華經、大集經、華嚴經、涅經、解深密經等。其後又有大日經、金剛頂經等密教經典出現。上述大乘經亦採用釋尊說法之形式，即于經首書有‘如是我聞’之句。</p><p>現存大藏經中收存最多經典者，為漢譯及藏譯兩種。又大藏經雖包含經、律、論三藏，然經為其中之根本，且經之部帙亦為多數，故大藏經又稱一切經。﹝大智度論卷二、成實論卷一、大毗婆沙論卷一、卷一二六、四阿w暮抄解卷上、法華經義記卷一、仁王護國般若經疏卷一（智）、觀經疏卷一（善導）﹞（參閱‘九部經’145、‘十二部經’344、‘大藏經’893、‘修多羅藏’4040）</p>
