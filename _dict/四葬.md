---
title: 四葬
source: deerpark.app
---

**來源：三藏法數**

<p>﹝出法苑珠林﹞ 此四葬法，皆西域殯葬之法也。 〔一、水葬〕，水葬者，謂棄置江河，以飼魚鱉也。 〔二、火葬〕，火葬者，謂積薪而焚，滅諸有相也。 〔三、土葬〕，土葬者，謂埋藏岸傍，以取速朽也。 〔四、林葬〕，林葬者，謂露置寒林，飼諸禽獸也。（寒林，即西域棄尸處。僧祇律云：謂多死尸，凡入者，可畏毛寒，故名寒林。）</p>

**來源：丁福保佛學大辭典**

<p>【雜語】見葬法條。</p><p>參照：<a href="/dict/葬法">葬法</a></p>

**來源：佛光大辭典**

<p>為行于印度之四種葬法，即水葬、火葬、土葬、林葬。法苑珠林卷九十七送終篇記載西域之葬法有水漂、火焚、土埋、施林等四種，即屬印度之四葬方式。大唐西域記卷二（大五一·八七七下）：‘送終殯葬其儀有三，一曰火葬，積薪焚燎；二曰水葬，沈流漂散；三曰野葬，棄林飼獸。’火葬，又作荼毗，如來與輪王必依火葬之法，餘人則可採四葬之任一法。今印度人雖不問四姓之別，多依火葬，然首陀羅族與濕婆教徒用土葬，或用更簡易之水葬。火葬，系將棺木置于積薪之上而後點火，其後以金屬器收其遺骨，或投入恆河；今多為死者築墓存之。此四葬系與四大相配而行，土葬、水葬、火葬與地、水、火相當，林葬則與空大相當。又我國與日本古來即行土葬，佛教傳來之後，始兼行火葬，迄今猶然。</p>
