---
title: 曲彔
source: deerpark.app
---
### 丁福保佛學大辭典

【術語】又作曲錄，曲祿，曲[彔*頁]。僧家所用之椅子也。刻木而造，其形屈曲，故云曲彔。正字通曰：「刻木曲彔也。」然則彔為本字，他皆假用也。象器箋十九曰：「曲彔，蓋刻木屈曲貌。今交椅曲彔然，故略名曲彔木，遂省木單稱曲彔也。」五祖演錄曰：「曲彔木頭上，不免將錯就錯。」圓悟錄五曰：「三萬三千師子座，爭及此個曲彔木。」明高僧傳六（曇華傳）曰：「隨分著衣喫飯，二十年來，坐曲彔床。」



