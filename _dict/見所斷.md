---
title: 見所斷
source: deerpark.app
---
### 佛光大辭典

梵語darśana-prahātavya。于見道所斷者之意。又作見道所斷、見斷。與修所斷及非所斷，並稱為三斷。據俱舍論卷二、卷十九、俱舍論光記卷二載，八十八隨眠及其相應俱有之法，與四相、隨行之得等，皆為見所斷。然于見道十五心中，隨順次見四諦之理的分別，故所斷者亦不同，即：見道之苦諦所斷，稱為見苦所斷；集諦所斷，稱為見集所斷；滅諦所斷，稱為見滅所斷；道諦所斷，稱為見道所斷。

此外，唯識家將隨眠分為分別起、俱生起二種，見道所斷即屬于分別起。另據大乘阿毗達磨雜集論卷四所載，分別所起之染污之見、疑、見處、疑處，及于見等所發之身語意業與一切惡趣等之蘊、界、處等，為見所斷。此與俱舍論所舉之義稍有不同。又俱舍家以見所斷之惑為八十八使（隨眠），唯識家則認為見惑有一一二種。﹝成唯識論卷六、卷八、卷九、大毗婆沙論卷五十一、卷八十六、俱舍論卷三、阿毗達磨順正理論卷六、大乘法苑義林章卷二末﹞（參閱‘三斷’687、‘見惑’2997）



### 三藏法數

謂聲聞初果之人，斷惑見理，名為見道。因斷三界八十八使見惑，故名見所斷。（三界者，欲界、色界、無色界也。八十八使者，一身見、二邊見、三見取、四戒取、五邪見、六貪、七瞋、八癡、九慢、十疑。此十使歷三界四諦下，增減不同，成八十八。謂欲界苦諦十使具足；集、滅二諦各七使，除身見、邊見、戒取；道諦下八使，除身見、邊見。四諦合為三十二。上色界、無色界，每四諦下各除瞋使，餘皆如欲界，故上二界合為五十六。并前欲界三十二，共成八十八使也。）



### 法相辭典

★瑜伽五十六卷六頁雲：問：何義，幾蘊，是見所斷？答：現觀智諦現觀所應斷義。一切一分是見所斷。

★二解　顯揚五卷十八頁雲：問：何義，幾種，是見所斷？答：由現觀智現觀諦所斷義故。一切少分，是見所斷。

★三解　雜集論四卷七頁雲：雲何見所斷？幾是見所斷？為何義故，觀見所斷耶？謂分別所起染污見，疑，見處，疑處，及于見等所起邪行煩惱隨煩惱，及見等所發身語意業，並一切惡趣等蘊界處，是見所斷義。此中分別所起染污見疑者：謂聞不正法等為先，所起五見等。分別所起言，為簡俱生薩迦耶見及邊執見。問：何相邊執見，是俱生耶？答：謂斷見。已學現觀者，起如是怖：今者我我，為何所在？見處者：謂諸見相應共有法，及彼種子。疑處亦爾。于見等所起邪行煩惱隨煩惱者：謂依見等門，及緣見等，所起貪等。一切一分，是見所斷。一分者：除修所斷及無漏故。為舍執著見圓滿我故，觀察見所斷。



### 陳義孝佛學常見辭彙

三所斷之一，即於見道時所斷的八十八使見惑。



### 丁福保佛學大辭典

【術語】三所斷之一。謂於見道所斷之八十八使見惑也。



