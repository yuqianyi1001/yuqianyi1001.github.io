---
title: 五攝論
source: deerpark.app
---

**來源：三藏法數**

<p>﹝出法寶標目﹞ 攝論者，即攝大乘論也。謂收攝一切大乘聖教法門要義，集而辨之也。此論乃無著菩薩所造，天親、無性二菩薩各作論釋，申通其義。梁真諦、唐玄奘二法師翻譯不同，故通名五攝論也。 〔一、無著攝論〕，謂無著菩薩造大乘攝論三卷成文，是為無著攝論。 〔二、天親攝論〕，謂天親菩薩因無著菩薩造大乘攝論，復造論釋，申明論議，名大乘攝論釋，一十五卷成文，是為天親攝論。 〔三、無性攝論〕，謂無性菩薩因無著攝論，亦造論釋，申通其義，為攝大乘論釋，十卷成文，是為無性攝論。 〔四、梁攝論〕，謂梁朝真諦三藏法師譯天親所造之論釋，流傳此土，是為梁攝論。 〔五、唐攝論〕，謂唐朝玄奘法師譯無著菩薩論，及無性菩薩所造論釋，是為唐攝論。</p>

**來源：丁福保佛學大辭典**

<p>【名數】無著菩薩攝集一切大乘之要義而作論，名攝大乘論。天親無性二菩薩作釋論而通其義，梁真諦，唐玄奘，各翻譯之，故有五名。一無著攝論，後魏佛陀扇多譯，二卷，名曰攝大乘論，陳真諦譯，三卷，亦名攝大乘論，唐玄奘譯，三卷，名攝大乘論本。天親攝論，又名世親攝論。天親菩薩，通釋無著之本論者。陳真諦譯十五卷，名攝大乘論釋，隨笈多譯，十卷，名攝大乘輪釋論，唐玄奘譯，十卷，名攝大乘輪數。三無性攝論，無性菩薩，通釋無著之本論者。唐玄奘譯，十卷，名攝大乘論釋。四梁攝論，稱前真諦所譯之無著攝論三卷，與天親攝論十五卷。五唐攝論，稱前玄奘所譯之無著攝論三卷，與天親攝論無性攝論各十卷也。見三藏法數二十。</p>

**來源：佛光大辭典**

<p>攝論，即攝大乘論，謂收攝一切大乘聖教法門要義，集而辨之。據法寶標目載，此論乃無著菩薩所造，天親（世親）、無性二菩薩各作論釋，申通其義，梁朝真諦、唐代玄奘二法師翻譯不同，故通稱五攝論。即：(一)無著攝論，謂無著菩薩造大乘攝論，凡三卷，收于大正藏第三十一冊。(二)天親攝論，謂天親菩薩因無著菩薩造大乘攝論，遂復造論釋，申明論議，稱為大乘攝論釋，凡十五卷。(三)無性攝論，謂無性菩薩亦造論釋，申通其義，稱為攝大乘論釋，凡十卷。(四)梁攝論，指梁朝真諦三藏法師所譯天親攝論釋，凡十五卷，收于大正藏第三十一冊。(五)唐攝論，指唐代玄奘法師所譯無著攝論及無性攝論釋，凡十卷，收于大正藏第三十一冊。（參閱‘攝大乘論’6844、‘攝大乘論釋’6844）</p>
