---
title: 得三法忍願
source: deerpark.app
---

### 丁福保佛學大辭典

【術語】彌陀如來四十八願之第四十八，使十方諸菩薩得三種法忍之願也。無量壽經上曰：「設我得佛，他方國土諸菩薩眾，聞我名字不即得至第一第二第三法忍，於諸佛法不能即得不退轉者，不取正覺。」法忍為證悟之異名。法為所證之理，心安於法為忍，忍有淺深之差別，仁王經明伏忍順忍信忍生忍寂滅忍之五忍，本經之下明音響忍柔順忍無生忍之三忍，此三忍或言是仁王經五忍中之前三忍，或言是本經所說之三忍。


