---
title: 三千大千世界
source: deerpark.app
---

**來源：陳義孝佛學常見辭彙**

<p>見大千世界條。</p>

**來源：法相辭典**

<p>★如一佛土中說。</p><p>★二解　集論四卷二頁雲：乃至一日一月週遍流光所照方處，名一世界。如是千世界中，有千日，千月，千蘇迷盧山王，千四大洲，千四大王眾天，千三十三天，千夜摩天，千睹史多天，千樂變化天，千他化自在天，千梵世天，如是總名小千世界。千小千界，總名第二中千世界。千中千界，總名第三大千世界。如此三千大千世界，總有大輪圍山週匝圍繞。又此三千大千世界，同壞同成。譬如天雨，滴如車軸，無間無斷，從空下注；如是東方無間無斷無量世界，或有將壞，或有將成，或有正壞，或壞已住，或有正成，或成已住，如于東方，乃至一切十方亦爾。</p>

**來源：丁福保佛學大辭典**

<p>【術語】須彌山為中心，七山八海交互繞之，更以鐵圍山為外郭，是曰一小世界，合此小世界一千為小千世界，合此小世界一千為中千世界，合此中千世界一千為大千世界。大千世界之數量為一○○○○○○○○○也。大千世界之上有三千者，示此大千世界，成自小千中千大千三種之千也。內容即一大千世界。以此一大千世界為一佛之化境。且此三千大千世界之廣，恰等於第四禪天，成壞必同時焉。見智度論七，佛地論六。</p>

**來源：佛光大辭典**

<p>梵語tri-sāhasra-mahā-sāhasra-loka-dhātu，巴利語ti- sahassī-mahā-sahassīloka-dhātavo。系為古代印度人之宇宙觀。又作一大三千大千世界、一大三千世界、三千世界。謂以須彌山為中心，週圍環繞四大洲及九山八海，稱為一小世界，乃自色界之初禪天至大地底下之風輪，其間包括日、月、須彌山、四天王、三十三天、夜摩天、兜率天、樂變化天、他化自在天、梵世天等。此一小世界以一千為集，而形成一個小千世界，一千個小千世界集成中千世界，一千個中千世界集成大千世界，此大千世界因由小、中、大三種千世界所集成，故稱三千大千世界。然據正確推定，所謂三千世界實則為十億個小世界，而三千大千世界實為千百億個世界，與一般泛稱無限世界、宇宙全體之模糊概念實有差距。又于佛典之宇宙觀中，三千世界乃一佛所教化之領域，故又稱一佛國。﹝觀無量壽經卷十二、俱舍論卷十一、有部毗奈耶雜事卷二、往生要集卷八十四﹞</p>
