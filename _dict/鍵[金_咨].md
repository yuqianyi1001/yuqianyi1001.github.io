---
title: 鍵[金*咨]
source: deerpark.app
---

**來源：丁福保佛學大辭典**

<p>【物名】又作犍茨，健支，建鎡。譯曰淺鐵鉢。鐵鉢中之小鉢也。別名鐼子。應量囂中累三個小鉢，自大至小。總名鐼子。其第二曰大鍵[金*咨]，其第三曰小鍵[金*咨]。尼鈔曰：「鍵[金*咨]者謂小盌也。」出要律儀曰：「鍵[金*咨]者，為助食器，秦言淺鐵鉢也。」釋氏要覽中曰：「鉢器大小數。」十誦律云：「鉢半鉢大鍵[金*咨]（鍵音虔，[金*咨]音咨，經音疏云：鉢之中之小鉢助鉢用故），小鍵[金*咨]（僧祇同）。」四分律云：「鍵[金*咨]入小鉢，小鉢入次鉢，次鉢入大鉢（此律言小鉢，即十誦大鍵[金*咨]也，次鉢即半鉢也。準諸律，四事可見也。今呼為鐼子。鐼音訓，切韻云：鐵類也，非故器）。」名義集曰：「鍵[金*咨]音虔咨，母論譯為淺鐵鉢，或作鍵茨建鎡並梵音輕重。」</p>
