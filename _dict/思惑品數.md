---
title: 思惑品數
source: deerpark.app
---
### 丁福保佛學大辭典

【雜語】小乘有十，大乘有十六。小乘之十者，於欲界有貪瞋痴慢之四，於上二界各有貪痴慢之三，合而為十。大乘之十六者，於欲界有貪、瞋、痴、慢、身見、邊見之六惑，於上二界各除瞋，而餘五惑，故合為十惑。又合欲界之六惑而為十六惑。唯識論九曰：「煩惱障者，謂執徧計所執實我，薩迦耶見而為上首，百二十八根本煩惱，及彼等流諸隨煩惱，此皆擾惱有情身心，能障涅槃，名煩惱障。」故合見思，則小乘為九十八，是謂之九十八隨眠。大乘為百二十八，是謂之百二十八根本煩惱。



