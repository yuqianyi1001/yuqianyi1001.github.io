---
title: 七最勝
source: deerpark.app
---
### 佛光大辭典

謂安住最勝、依止最勝、意果最勝、事業最勝、巧便最勝、回向最勝、清淨最勝等七者。蓋一切布施等行，不得悉名波羅蜜多，必具最勝，方能成之。(一) 安住最勝，安住于菩薩之種性。(二)依止最勝，依止于大菩提心。(三)意果最勝，悲愍一切有情。(四)事業最勝，具行一切事業而不限一行。(五)巧便最勝，住于無相智，了達一切法如空如幻而離執著。(六)回向最勝，回向于無上菩提。(七)清淨最勝，不為煩惱、所知二障所間雜。﹝成唯識論卷九﹞



### 丁福保佛學大辭典

【名數】一切布施等之行，不得悉名為波羅蜜多。必具最勝，方成波羅蜜多也。一、安住最勝，安住於菩薩之種性也。二、依止最勝，依止於大菩提心也。三、意果最勝，悲愍一切之有情也。四、事業最勝，具行一切之事業不限於一行也。五、巧便最勝，住於無相智了達一切法如幻而離執著也。六、迴向最勝，迴向於無上菩提也。七、清淨最勝，不為煩惱所知之二障所間雜也。見唯識論九。



