---
title: 因地倒者因地起
source: deerpark.app
---

### 丁福保佛學大辭典

【雜語】迷悟不離心，倒與立不離地也。玄義六下曰：「若信若謗，因倒因起。如喜根雖謗，後要得度。」禪林類集正覺逸頌曰：「堪悲堪笑修山王，因地起兮因地倒。」宗鏡錄七曰：「如人因地而倒因地而起，一切眾生，因自心根本智而倒，亦因而起。」文句記十之中曰：「因謗墮惡，必由得益。如人倒地，還從地起。」


