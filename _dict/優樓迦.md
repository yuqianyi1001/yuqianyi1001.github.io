---
title: 優樓迦
source: deerpark.app
---
### 丁福保佛學大辭典

【人名】Ulūka，又作憂流迦，嘔盧伽，優婁佉，嗢露迦，漚樓（僧佉）、優樓（僧佉）。譯曰鵂鶹。仙人名。出於佛出世以前八百年之頃。說六句義之勝論者。百論疏上之中曰：「優樓迦，此云鵂鶹仙，云鵂角仙，亦云臰胡仙。此人釋迦未興八百年前，已出世。而白日造論，夜半遊行。欲供養之，當於夜半營辦飲食。仍與眷屬，來受供養。所說之經，名衛世師，有十萬偈，明於六諦。」玄應音義二十四曰：「優婁佉，此云鵂鶹，是造鞞師論師，說六諦義者也。」唯識述記一末曰：「成劫末人壽無量，外道出世，名嗢露迦，此云鵂鶹。晝避色聲，匿迹山藪。夜絕視聽，方行乞食。時人謂似鵂鶹，因以名也。舊云優婁佉，訛也，或名羯拏僕。羯拏，云米齋。僕，翻為食。先為夜遊，驚他稚婦，遂收場碾糠粃之中米齋食之，故以名也。時人號曰食米齋仙人，舊云蹇尼陀，訛也。亦云吠世師迦，此翻為勝，造六句論，諸論罕匹，故云勝也。或勝人所造，故名勝論。舊云衛世師，或云鞞世師，皆訛略也。」止觀十上曰：「漚樓（僧佉），此翻休睺，計因中無果。」同輔行曰：「優樓（僧佉），此云休留仙。」參照勝論宗及數論條（Kaṇabhuj Ada）。

參照：<a href="/dict/勝論宗">勝論宗</a>

參照：<a href="/dict/數論">數論</a>



