---
title: 九淨肉
source: deerpark.app
---

### 陳義孝佛學常見辭彙

九種清淨的肉，即一、不見，我眼不見牠被殺時的情景；二、不聞，我耳不聽見牠被殺時哀叫的聲音；三、不疑，牠之死不疑是為我而殺者；四、自死，鳥獸命盡自己死亡的；五、鳥殘，鷹鷲等食其他鳥獸所剩餘之肉；六、不為己殺，不是我親自動手去殺害的；七、生乾，死亡多日而自乾的；八、不期遇，不是約定日期而是偶然遇到的；九、前已殺，不是現在因我而死，而是前時已被殺的。



**來源：三藏法數**

﹝出涅槃經﹞ 九淨肉者，律中但開不見、不聞、不疑三種。楞嚴要解加自死、鳥殘，為五種。而此經復加不為己等，是為九淨肉也。然如來護生戒殺，而聽比丘食此淨肉者，蓋因地多沙石，草菜不生之處，聽以活命。此亦權巧方便耳。若大慈利物，皆所應斷。故此經復制諸比丘悉不得食也。 〔一、不見殺〕，謂眼自不曾見其殺也。 〔二、不聞殺〕，謂耳自不曾聞其殺，亦不從無信人前，聞其語為我故殺也。 〔三、不疑為己殺〕，僧祇律云：比丘於檀越家見羊，後再往彼，見其頭腳在地，即生疑而問言：前所見羊，為在何處？若言為阿闍黎殺，則不應食。若言我為祠天故殺，是名不疑為己殺也。（梵語比丘，華言乞士。梵語檀，華言施。言檀越者，華梵兼舉。謂行施者，能超越貧窮之海也。梵語阿闍黎，華言軌範。） 〔四、不為己殺〕，謂因於他事，或為他人而殺，不專為我而殺也。 〔五、自死〕，謂非因人故殺，亦非為他物之所傷害，乃其命盡報終而死也。 〔六、鳥殘〕，謂於山林間，而為鷹鸇等之所傷害者也。 〔七、生乾〕，謂不由湯火而熟，亦非鷹鸇之所傷殘，乃因死已日久自乾也。 〔八、不期遇〕，謂不因期約，偶然相遇而食也。 〔九、前已殺〕，謂非今時因我而殺，乃是前時先已殺者也。



### 丁福保佛學大辭典

【名數】不見為己殺之肉，不聞為己殺之肉，不疑為己殺之肉，不為己殺之肉，命盡自死之肉，鳥所食殘之肉，死久自乾之肉，未嘗約期之肉，前已殺之肉也。詳見食條。

參照：<a href="/dict/食">食</a>


