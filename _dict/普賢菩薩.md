---
title: 普賢菩薩
source: deerpark.app
---

**來源：三藏法數**

<p>普賢者，謂其居伏道之頂，體性周遍曰普；斷道之後，鄰於極聖，曰賢。菩薩者，梵語具云菩提薩埵，華言覺有情，謂覺悟一切有情眾生也。（伏道者，伏即潛伏之義。謂普賢能伏初起微細無明，居等覺位，在眾菩薩之首，故云伏道之頂。斷道者，謂斷初起微細無明惑也。鄰者，近也。極聖者，佛也。）</p>

**來源：丁福保佛學大辭典**

<p>【菩薩】又曰普賢薩埵，普賢大士。同一體也，見普賢條。</p><p>參照：<a href="/dict/普賢">普賢</a></p>

**來源：佛光大辭典**

<p>普賢，梵名Samantabhadra  ，或 Viśvabhadra。音譯三曼多跋陀羅菩薩、三曼陀■陀菩薩、輸■陀菩薩。又作遍吉菩薩。我國佛教四大菩薩之一。與文殊菩薩為釋迦如來之脅士。即文殊駕獅子侍如來之左側，普賢乘白象侍右側。若以此二脅士表法，文殊師利顯智、慧、證，普賢顯理、定、行，共詮本尊如來理智、定慧、行證之完備圓滿。文殊、普賢共為一切菩薩之上首，常助成宣揚如來之化導攝益。以此菩薩之身相及功德遍一切處，純一妙善，故稱普賢。</p><p>普賢之名始出于三曼陀羅菩薩經，後廣見諸經而成普遍之信仰。據法華經普賢勸發品載，普賢菩薩乘六牙白象，守護法華之行者。台宗二百題卷十立有相普賢論題，依禮懺誦經之有相行，達成感見普賢之旨。又華嚴經普賢行願品卷四十說普賢菩薩十種廣大之行願，即：禮敬諸佛、稱贊如來、廣修供養、懺悔業障、隨喜功德、請轉法輪、請佛住世、常隨佛學、恆順眾生、普皆回向。經中一一述此十大願，明其功德無量，臨命終時，得此願王引導，往生阿彌陀佛極樂世界。然此十大願為一切菩薩行願之標幟，故亦稱普賢之願海。以此菩薩之廣大行願，一般稱為大行普賢菩薩。</p><p>在密教中，普賢與金剛薩釋□澹□杏誚□□講柯荼羅中，是為密教普賢。金剛界曼荼羅中，為賢劫十六尊之一，安置于北方四菩薩之最下位。密號普攝金剛。種子奧（aḥ）。三昧耶形為劍形。形像依會之不同而有別，微細會左手握拳安腰，右手執利劍；供養會以二手執蓮花舉于胸前，蓮花上有利劍。胎藏界曼荼羅中，列于中台八葉院之東南隅，身呈白肉色，戴五佛寶冠，左手以拇指、食指執蓮花，蓮上有火燄圍繞之利劍；右手臂伸開仰掌，屈無名指、小指。種子蠱（aṃ）。三昧耶形為蓮上劍。密號真如金剛。此外，尚有以普賢延命菩薩為本尊之修法，稱為普賢延命法。</p><p>我國四川峨眉山夙為普賢菩薩之道場，傳為晉代蒲翁所開創，于聖壽萬年寺安置普賢之像，宋太宗敕造二丈</p><p>金銅像，並建大閣以安置，爾後崇信甚盛。﹝舊華嚴經卷六十入法界品、大智度論卷九、法華義疏卷十二、大日經疏卷一、卷九﹞（參閱‘普賢’5000）</p>
