---
title: 坐參
source: deerpark.app
---

### 丁福保佛學大辭典

【雜語】每晚必參住持求開示，謂之晚參。其晚參已前，大眾集於僧堂，坐禪澄心，以待晚參，謂之坐參。坐者禪坐，參者晚參，坐禪於參前之意。見象器箋九。



### 佛光大辭典

即參前之坐禪，亦即晡時（午後二至四時）之坐禪。小參及每日晚參之前，于僧堂坐禪澄心，以待時至，稱為坐參。敕修百丈清規卷六坐參條（大四八·一一四三中）：‘蓋古者每晚必參住持以求開示，故率眾齊集坐，待鼓鳴而往參之，名曰坐參。’

又遊方參禪，俗亦稱為坐參。此外，禪林坐參之時，在僧堂、眾寮前所掛之牌，稱為坐參牌。據敕修百丈清規卷六坐參條載，禪林中每于齋食之後，由堂司行者稟覆首座，並在僧堂、眾寮前，各掛坐參牌。﹝禪林象器箋叢軌門﹞


