---
title: 默然
source: deerpark.app
---
### 丁福保佛學大辭典

【術語】維摩會上顯不二法門，三十一聖，各說不二之法相，文殊說無言無說，是為不二法門，維摩於最後默然無言。維摩經入不二法門品曰：「於是文殊師利問維摩詰：我等各自說已，仁者當說，何等是菩薩入不二法門？時維摩默然無言。文殊師利嘆曰：善哉善哉！乃至無有言語文字，是真入不二法門。」註曰：「肇曰：上諸菩薩措言於法相，文殊有言於無言，淨名無言於無言，此三明宗雖同而亦有深淺。」世謂為維摩一默。



