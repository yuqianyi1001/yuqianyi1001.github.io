---
title: 神變示導
source: deerpark.app
---

### 法相辭典

★集異門論六卷二頁雲：神變示導者：雲何神變，雲何示導，而說神變示導耶？答：神變者：謂諸神變、現神變、已神變、當神變。謂諸所有變一為多，變多為一、或顯或隱，若知若見，各別領受穡壁山嚴崖岸等障身過無礙；如是廣說，乃至梵世身自在轉。是名神變。示導者：謂有芻、雖于多種神變境界，各別領受；若不令他知見，但名神變自在；不名示導。若有芻、能于多種神變境界，各別領受；亦能令他知見；名神變自在，亦名示導。是故所說神變示導，要能令他見等見、了等了、調伏、隨順；乃名神變；亦名示導。由此說名神變示導。



### 三藏法數

謂菩薩憫彼地獄之苦，故現神通之力，滅除湯火刀劍種種苦具，令諸眾生藉此神變，從地獄出，生天人中，受諸快樂，是為神變示導。



### 丁福保佛學大辭典

【術語】三種示導之一。


