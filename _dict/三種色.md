---
title: 三種色
source: deerpark.app
---

### 法相辭典

★瑜伽一卷六頁雲：彼所緣色，略說有三。謂顯色、形色、表色。顯色者：謂青、黃、赤、白、光、影、明、暗、雲、煙、塵、霧、及空一顯色。形色者：謂長、短、方、圓、粗、細、正、不正、高、下色。表色者：謂取、舍、屈、伸、行、住、坐、臥、如是等色。又顯色者：謂若色、顯了，眼識所行。形色者：謂若色，積集長短等分別相。表色者：謂即此積集色，生滅相續；由變異因，于先生處，不復重生；轉于異處，或無間、或有間、或近、或遠、差別生。或即于此處異生變。是名表色。又顯色者：謂光明等差別。形色者：謂長短等積集差別。表色者：謂業用為依，轉動差別。

★二解　瑜伽一卷六頁雲：復有三種，謂若好顯色，若惡顯色，若俱異顯色，似色顯現。



**來源：三藏法數**

﹝出五蘊論﹞ 〔一、顯色〕，顯即明顯，色即質礙之色，謂青黃赤白、光影明暗、煙雲、塵霧、虛空等色，明顯可見，故名顯色。 〔二、形色〕，形即形相，謂長短方圓、麤細高下，若正不正，皆有形相，故名形色。 〔三、表色〕，表，顯也、對也，謂行住坐臥，取捨屈伸，雖是所行之事，而有表對，顯然可見，故名表色。

﹝出阿毘曇論﹞ 〔一、可見有對色〕，可見有對色者，即一切色塵也。謂世間之色，眼則可見，有對於眼故也。 〔二、不可見有對色〕，不可見有對色者，即五根、四塵也。謂眼識不可見而能對色，耳識不可見而能對聲，鼻識不可見而能對香，舌識不可見而能對味，身識不可見而能對觸，皆言勝義根也。四塵，即聲香味觸也；此四亦不可見，而有對於耳鼻舌身故也。 〔三、不可見無對色〕，不可見無對色者，即無表色也。謂意識緣於過去所見之境，名為落謝五塵。雖於意識分別明了，皆不可見，亦無表對故也。（五塵者，色塵、聲塵、香塵、味塵、觸塵也。）



### 丁福保佛學大辭典

【名數】一可見有對色。對者對礙之義。色法之自性，具對礙之自性而眼可見者，青黃等之色塵是也。二不可見有對色。具對礙之自性而不可眼見者。聲等之四塵，眼等之五根是也。三不可見無對色，其自性無對礙，亦不可眼見者。無表色是也。無對礙之自性攝之於色者，以其為有對礙之四大所生之法故也。見阿毘曇論一。

一顯色，青黃赤白等色相顯然分明者。二形色，長短方圓等之形相可見者。三表色，取捨屈伸等之表相可見者。此三色為就可見有對色之一而分別者（俱舍以此表色為主），見五蘊論。

【名數】見色條。

參照：<a href="/dict/色">色</a>


