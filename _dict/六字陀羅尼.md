---
title: 六字陀羅尼
source: deerpark.app
---

### 丁福保佛學大辭典

【真言】有三種：一、六字章句陀羅尼之略稱，即觀音之真言也。請觀世音經所說，此六為六道六觀音之六，非數也。見六字章句陀羅尼條。二、文殊菩薩之六字真言也。種種雜咒經曰：「六字陀羅尼咒，唵縛雞淡納莫。右咒文殊師利菩薩以六千頌釋。三藏云：誦此咒，滅一切罪，生一切善。」三、對阿難所說之六字大明也。是由三種：一為救阿難之女難而說者，六字咒王經及摩登伽經之所說是也。二為救阿難之病難而說者，聖六字增壽大明王陀羅尼經之所說是也。三但對揚阿難而說者，聖六字大明王陀羅尼經之所說是也。此三種亦非依字數而得稱。

參照：<a href="/dict/六字章句陀羅尼">六字章句陀羅尼</a>



### 佛光大辭典

陀羅尼即真言。(一)六字章句陀羅尼之簡稱。為請觀世音菩薩消伏毒害陀羅尼咒經所說之陀羅尼。此真言不止六字，然其主要真言為六字。念此陀羅尼不僅能離六道之苦，復得六妙門使六根安定，故稱‘六’，並非取于字句之數。

(二)觀音菩薩之六字真言。又稱六字大明咒。六字為‘嘛呢叭□恕□oṃ maṇi padme huṃ），大乘莊嚴寶王經盛贊此六字真言有不可思議功德，西藏人最信此真言，男女無不念誦之。（參閱‘六字大明咒’1260）

(三)文殊菩薩之六字真言。據種種雜咒經載（大二一·六三九下）：‘六字陀羅尼咒“縛雞淡納莫”（中略）。誦此咒，可滅一切罪，生一切善。’（參閱‘六字文殊菩薩’1260）

(四)佛對阿難所說之六字真言。有三種：(一)為救阿難之女難而說者，即六字咒王經及摩登伽經所說。(二)為救阿難之病難而說者，即聖六字增壽大明王陀羅尼經所說。(三)為以阿難為對告眾之聖六字大明王陀羅尼經所說。


