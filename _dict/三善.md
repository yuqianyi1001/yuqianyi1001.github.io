---
title: 三善
source: deerpark.app
---

**來源：三藏法數**

﹝出法華文句﹞ 法華經云：初中後善，蓋言圓頓教中，序、正、流通三分，理致圓備，故皆稱善。（三分者，一序分，謂序述一經之由；二正宗分，謂正說一經之旨；三流通分，謂流傳此經，使後世通行也。） 〔一、初善〕，初善者，序分居初，故名初善。如經序品，為序分是也。 〔二、中善〕，中善者，正說分居中，故名中善。如經方便品至分別功德品十九行偈，為正說分是也。 〔三、後善〕，後善者，流通分居後，故名後善。如經分別功德品十九行偈後至經盡，為流通分是也。



### 丁福保佛學大辭典

【名數】即初善，中善，後善。謂佛說法初中後之三時。皆為善味也。乃七善中之時節善。法華經序品曰：「演說正法，初善中善後善。」

三善根也。


