---
title: 恚結
source: deerpark.app
---
### 佛光大辭典

九結之一。眾生因嗔恚廣行不善，遂招未來生死之苦，流轉于三界而不能出離。結者，系縛之義。為恚惑所系縛，故不能離生死之苦。（參閱‘結’5179）



### 三藏法數

謂眾生心有惱害，廣行不善，由此能招未來苦果，不得解脫，是名恚結。

謂諸眾生為瞋恚故，廣行不善，由此遂招未來生死之苦，流轉三界，不能出離，是名恚結。



### 法相辭典

★雜集論六卷十六頁雲：恚結者：謂于有情苦及順苦法，心有損害。恚結所系故；于恚境相，心不棄舍。不棄舍故；廣行不善，不行諸善。由此能招未來世苦，與苦相應

★二解　大毗婆沙論五十卷五頁雲：雲何恚結？謂于有情，欲為損害。問：若于非情、欲為損害，亦應是恚；何故不說？答：從多說故。謂此恚結、多于有情、欲為損害；少于非情。是故不說。復次從重說故。謂于有情、欲為損害，其罪甚重；非于非情。是故不說。復次從本說故。謂此恚結、要于有情、欲為損害，然後方于非情、亦起。是故不說。復次依想說故。謂于非情，若起恚結；亦于彼處、起有情想。是故但說于有情起。

★三解　入阿毗達磨論上九頁雲：恚結者：謂五部嗔。于有情等，樂為損害。不饒益相，如辛苦種；故名為恚。恚即是結，故名恚結。

★四解　品類足論一卷三頁雲：恚結雲何？謂于有情、能為損害。



### 陳義孝佛學常見辭彙

九結之一。見九結條。



### 丁福保佛學大辭典

【術語】九結之一。諸眾生為瞋恚廣行不善，由此招未來生死之苦，流轉於三界而不能出離也。結者繫縛之義，為恚惑所繫縛而不能離生死之苦也。



