---
title: 二食
source: deerpark.app
---

**來源：陳義孝佛學常見辭彙**

<p>１．正命食和邪命食。正命食是比丘按照佛制，以乞食來資養色身，清淨延命；邪命食是比丘不依佛制，以四邪或五邪之法來求取活命。２．法喜食和禪悅食。法喜食是聽了佛法，心中歡喜，善根增長，資養慧命；禪悅食是修禪得定，心身怡悅，安樂自在。</p>

**來源：三藏法數**

<p>﹝出法華文句﹞ 〔一、法喜食〕，謂聞法懽喜，即得增長善根，資益慧命。猶世間之食，能養諸根，支持其命；是名法喜食。 〔二、禪悅食〕，謂以禪法資其心神，而得禪定之樂，即得增長善根，資益慧命。猶世間之食，能養諸根，支持其命；是名禪悅食。</p><p>﹝出天台四教儀集註﹞ 〔一、正命食〕，謂出家之人，常乞食自資色身，清淨活命，是名正命食。 〔二、邪命食〕，謂出家之人，不依正命而食，則有五種：一為利養故，現奇特相；二為利養故，自說功德；三卜相吉凶，為人說法；四高聲現威，令人畏敬；五說所得供養，以動人心，是名邪命食。</p>

**來源：丁福保佛學大辭典**

<p>【名數】一、法喜食，聞法歡喜，因而增長善根資益慧命，猶世間之食，能養諸根，支持其身也。二、禪悅食，入於禪定得安靜之悅樂，因而增長善根資益慧命，猶世間之食能養諸根支持其命也。見法華文句八。</p><p>一、正命食，出家之人，常以乞食自資色身，清淨延命，故曰正命食。二、邪命食，依四邪或五邪之法而活命，故曰邪命食。</p>

**來源：佛光大辭典**

<p>(一)法喜食與禪悅食。以法與禪定皆為精神食糧，能資益人身。(一)聞法歡喜，因而增長善根，資益慧命，如世間之食，能養諸根，支持其命，稱為法喜食。(二)入于禪定，得安靜之悅樂，因而增長善根，資益慧命，稱為禪悅食。﹝法華經五百弟子受記品﹞</p><p>(二)正命食與邪命食。(一)比丘以乞食資養色身，清淨延命，稱為正命食。(二)不以乞食如法自活，依四邪、五邪之法而活命，稱為邪命食。﹝大智度論卷三﹞</p>
