---
title: 色究竟天
source: deerpark.app
---

### 法相辭典

★大毗婆沙論一百七十六卷二頁雲：雲何色究竟天？謂色究竟天一類伴侶，乃至廣說。問：彼天何故名色究竟？答：彼是假名假想，乃至廣說。復次彼天形色，最為勝妙，餘不及故；名色究竟。復次彼天審見苦真是苦，乃至道真是道，離諸垢濁；諸餘色天，所不及故；名色究竟。復次彼得上極圓滿品雜修靜慮，餘色界善根所不能及故；名色究竟。復次彼天于有色界，最尊最勝最極故；名色究竟。復次彼亦名為礙究竟天。礙者，謂積集色。彼于此礙，最尊最勝最極故；名礙究竟。復次彼亦名為頂究竟天。是一切有色頂；亦是究竟故。

★二解　集異門論十四卷十一頁雲：雲何色究竟天？答：謂此與彼諸色究竟天同一類，為伴侶，共眾同分，依得事得處得皆同。又復生在色究竟天中所有無覆無記色受想行識蘊，是名色究竟天。復次以色究竟天，于苦見苦，于集見集，于滅見滅，于道見道，故名色究竟天。復次以色究竟天，所得自體，于生色趣，最勝第一。故名色究竟天。復次此天亦名礙究竟天。礙、謂礙身。此是礙身最究竟處。故名礙究竟天。復次此是彼名異語增語諸想等想施設言說，謂色究竟天，或謂礙究竟天。故名色究竟天，或名礙究竟天。



### 三藏法數

謂此天究竟群幾，窮色性性入無邊際，故名色究竟天也。（究竟群幾者，幾謂幾微，言究盡諸色幾微之處也。窮色性性入無邊際者，色性所依之性，故云性性，性本無邊，若研窮之，則入於無邊際矣。）



### 丁福保佛學大辭典

【界名】梵名阿迦尼吒天Akaniṣṭha，色界十八天之一。為色界天之最頂，故名色究竟。見三界條。

參照：<a href="/dict/三界">三界</a>



### 佛光大辭典

色究竟，梵名Akaniṣṭha   或 Aghaniṣṭha，巴利名Akaniṭṭha  ，音譯阿迦尼吒、阿迦尼師吒、阿迦膩吒、阿迦v瑟搋。又作礙究竟天、質閡究竟天、一究竟天、一善天、無結愛天、無小天。乃色界四禪天之最頂位。色界十八天之一，五淨居天之一。此天乃修最上品四禪者所生之處，其果報于有色界中為最勝。

關于此天眾生之壽量，大樓炭經卷四謂，壽長百劫，然亦有夭折者。長阿含經卷二十謂，壽長五千劫，或稍減。立世阿毗曇論卷七、俱舍論卷十一謂，壽量一萬六千大劫，身量一萬六千由旬。﹝大樓炭經卷一、起世經卷一、大毗婆沙論卷一三六、雜阿毗曇心論卷二、法苑珠林卷三、慧苑音義卷下、佛祖統紀卷三十一﹞（參閱‘五淨居天’1150、‘色界’2545）


