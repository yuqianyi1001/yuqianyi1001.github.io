---
title: 阿修羅
source: deerpark.app
---
### 佛光大辭典

梵名Asura  。略稱修羅。為六道之一，八部眾之一，十界之一。又作阿須羅、阿索羅、阿蘇羅、阿素羅、阿素洛、阿須倫、阿須輪。意譯為非天、非同類、不端正。舊譯不酒、不飲酒，或系誤譯。阿修羅為印度最古諸神之一，系屬于戰鬥一類之鬼神，經常被視為惡神，而與帝釋天（因陀羅神）爭鬥不休，以致出現了修羅場、修羅戰等名詞。

據增一阿含經卷三阿須倫品載，其身形廣長八萬四千由旬，口縱廣千由旬。另于長阿含經卷二十阿須倫品、大樓炭經卷二阿須倫品、起世因本經卷五等，均詳載其住處與事蹟。有關阿修羅之業因，諸經多舉出嗔、慢、疑等三種生因，佛為首迦長者說業報差別經則列舉十種阿修羅之生因：(一)身行微惡，(二)口行微惡，(三)意行微惡，(四)起x慢，(五)起我慢，(六)起增上慢，(七)起大慢，(八)起邪慢，(九)起慢慢，(十)回諸善根。此外，阿修羅所持有之琴，特稱為阿修羅琴。阿修羅欲聽聞何種曲調，則曲音自然彈出。此亦阿修羅所具有之德。

阿修羅之形像有多種說法，或謂九頭千眼，口中出火，九百九十手，六足，身形為須彌山之四倍；或謂千頭二千手、萬頭二萬手、三頭六手；或謂三面青黑色，忿怒裸形相，六臂。

﹝長阿含經卷十、卷二十一、大智度論卷十、卷十一、卷三十、佛地經論卷六、觀音經義疏記卷四、法華經文句卷二、慧苑音義卷上、翻譯名義集卷二﹞



### 陳義孝佛學常見辭彙

六道之一，華譯為非天，因其有天之福而無天之德，似天而非天。又譯作無端，因其容貌很醜陋。又譯作無酒，言其國釀酒不成。性好鬥，常與帝釋戰，國中男醜女美，宮殿在須彌山北，大海之下。



### 丁福保佛學大辭典

【異類】Asura，又作阿須羅。舊稱阿修羅，阿須倫，阿蘇羅，阿素羅。譯曰無端，容貌醜陋之義。又曰無酒，其果報無酒之義。新稱阿素洛。譯曰非天。其果報勝似天而非天之義。為常與帝釋戰鬥之神。六道之一。八部眾之一。名義集二曰：「阿修羅，舊翻無端正。男醜女端正，新翻非天。」西城記九曰：「阿素洛，舊曰阿修羅，又曰阿須倫，又曰阿蘇羅，皆訛也。」法華文句五曰：「阿修羅，此云無酒。四天下採華，醞於大海。魚龍業力，其味不變。嗔妒誓斷，故言無酒神。」大乘義章八末曰：「阿修羅者，是外國語，此名劣天。又人相傳名不酒神。」玄應音義三曰：「阿修倫，又作阿修羅，皆訛也，正言阿素洛。此譯云：阿無也，亦云非。素洛云酒，亦云天。名無酒神，亦名非天。經中亦名無善神也。」



