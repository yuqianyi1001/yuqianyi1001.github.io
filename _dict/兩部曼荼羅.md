---
title: 兩部曼荼羅
source: deerpark.app
---
### 丁福保佛學大辭典

【術語】金剛界之曼荼羅與胎藏界之曼荼羅也。凡密教之法門，以分金胎之兩部故自建立二樣之曼荼羅也。而此兩部雖各自獨立為得成佛悉地之法門，然密教為由全體上融會二者故配之於理智因果等以會兩部為一雙之法門。胎藏界為屬眾生本具理性之法門，配於理，配於因。金剛界為屬諸佛始成果相之法門，配於智，配於果。而安置之，則胎曼在東，金曼在西，以東為物之發生之始，西有物之終歸之義，自相應於因果之理故也。是為一應之說明。



