---
title: 堅法
source: deerpark.app
---

### 丁福保佛學大辭典

【術語】三種之堅法：身與命及財也。修道者得無極之身，無窮之命，無盡之財，名之曰堅法。維摩經菩薩品曰：「當觀五欲無常，以求善本，於身命財，而修堅法。」註曰：「肇曰：堅法三堅法，身命財寶也。若忘身命棄財寶去封累而修道者，必獲無極之身無窮之命無盡之財也。此三天地焚而不燒，劫數盡而不盡。故名堅法。」



### 佛光大辭典

指修習舍棄身、命、財三種，而得堅固不壞之法。修道者忘卻身命、棄舍財寶等，而獲得無極之身、無窮之命、無盡之財，此三種天地焚而不燒，劫數盡而不盡，故稱堅法。維摩詰所說經卷上（大一四·五四三上）：‘當觀五欲無常，以求善本，于身、命、財而修堅法。’

菩薩瓔珞本業經卷上列舉六種堅法：(一)信堅，別教菩薩于十住位修習空觀，知一切法皆為真諦而無毀壞。(二)法堅，別教菩薩于十行位修習空觀，知一切法皆為俗諦而無毀壞。(三)修堅，別教菩薩于十回向位修習中觀，知一切法皆為中諦而無毀壞。(四)德堅，別教菩薩于十地位修習中觀，破一分無明，顯一分三德而不毀壞。(五)頂堅，別教等覺菩薩居十地之頂，破惑顯德而不毀壞。(六)覺堅，別教妙覺果佛覺了一切法皆為中道而不毀壞。


