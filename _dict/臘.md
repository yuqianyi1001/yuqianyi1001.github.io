---
title: 臘
source: deerpark.app
---
### 佛光大辭典

又作臘。(一)指戒臘、法臘。為比丘受具足戒後之年數。比丘出家之年歲與世俗不同，系以受戒以後之夏安居數為年次，故有戒臘、夏臘、法臘、年臘等稱。禪苑清規卷十百丈規繩頌（d續一一一·四六五下）：‘凡具道眼，有可遵之德者，號曰長老；如西域道高臘長，呼須菩提等之謂。’﹝玄應音義卷十四﹞（參閱‘法臘’3431）

(二)指臘月。歲終之義。臘，為我國古代祭祀之名。我國夙以農歷十二月為臘祭之月，故十二月習稱臘月。圓通大應國師語錄卷上（大八○·一○六中）：‘逗到臘月三十日，也只是恁麼；臘盡春回，依舊如前，且道是什麼田地？’



### 丁福保佛學大辭典

【術語】又作臈。歲終祭神，漢謂為臘。因而比丘受戒後，終三旬之安居，名為臘。取歲終之義也。出家之年歲，與俗異，以受戒以後之安居數為年次也。故有戒臘夏臘法臘等稱。玄應音義十四曰：「臘力盍切，案風俗通曰：夏曰嘉平，殷曰清祀，周曰大蜡，漢曰臘。臘獵也，獵取禽獸祭先祖也。此歲終祭神之名也。經中言臘佛者即是義也。或曰：臘者接也，新故交接也。諸經律中亦名歲，如親歲經等。（中略）今比丘或言臘，或言夏，或言雨，亦爾，皆取一終之義。案天竺多雨，名雨安居，從五月十五日至八月十五日也。土火羅諸國至十二月安居，今言臘者近是也。此方言夏安居，各就其事制名也。」元稹詩曰：「七十八年三十臘。」



