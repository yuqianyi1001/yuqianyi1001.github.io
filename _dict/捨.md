---
title: 捨
source: deerpark.app
---
### 陳義孝佛學常見辭彙

１．捨施之義，如財施法施是。２．捨棄之義，如捨棄三毒煩惱，或捨棄怨親之心而一視同仁是。



### 丁福保佛學大辭典

【術語】<img src="gaiji/DF-876D.png"/>Sa，又作沒，奢。悉曇五十字門之一。為一切法本性寂之義，信勤念定慧之聲也。由Śānta（寂）及Sraddhā（信）釋之。大日經曰：「捨字門一切法本性寂故。」文殊問經曰：「稱捨字時，是出信勤念定慧聲。」

善心所之一。內心平等而無執著，名為捨。簡別於受蘊中之捨受，名為行捨，行蘊所攝故也。俱捨論四曰：「心平等性，無警覺性，說名為捨。」大乘義章二曰：「內心平等，名之為捨。」同十二曰：「亡懷稱捨，心無存著故曰亡懷。」



