---
title: 敬禮
source: deerpark.app
---

**來源：陳義孝佛學常見辭彙**

<p>恭敬禮拜。</p>

**來源：法相辭典**

<p>★俱舍論一卷一頁雲：稽首接足、故稱敬禮。</p>

**來源：丁福保佛學大辭典**

<p>【雜語】Vandana，恭敬禮拜也。即禮拜佛及法僧也。毘奈耶雜事一曰：「見老婆羅門，即云跪拜。若見苾芻，便云敬禮。」同十五曰：「凡是口云我今敬禮，但是口業申敬。若時曲躬口云畔[田*弟]，此雖是禮，而未具足。然鄔波離，於我法律，有二種敬禮。云何為二？一者五輪著地，一者兩手捉腨。而皆口云我今敬禮，彼云無病，若不爾者，俱得越法罪。」法華懺法曰：「一心敬禮十方一切常住佛。」義林章四本曰：「言敬禮者：虔恭曰敬，軌儀稱禮。諦發殷誠，屈儀褒讚。申虔恭之道，標敬禮之名。又起殷淨心，策殊勝業，申誠歸仰，故名敬禮。即通三業，諸教云稽首者，藉身業之稽首，申三業之敬禮。」義林章四本曰：「古云南牟，即是敬禮，應言納慕或納莫。」</p>

**來源：佛光大辭典**

<p>梵語vandana，巴利語同。音譯末捺南、末你弟、和南、婆南。恭敬禮拜之意。又作禮、禮敬。即起恭敬心禮拜三寶。大乘法苑義林卷四（大四五·三一六中）：‘言敬禮者，虔恭曰敬，軌儀稱禮。諦發殷誠，屈儀褒贊，申虔恭之道，標敬禮之名，又起殷淨心，策殊勝業，申誠歸仰，故名敬禮。’﹝梵語雜名、玄應音義卷十八﹞（參閱‘和南’3125、‘禮’6582）</p>
