---
title: 四夢
source: deerpark.app
---

**來源：三藏法數**

〔一、無明習氣夢〕，謂由無明煩惱積習氣分覆蔽真如之性，無所明了，以致心神顛倒，形於夢想也。 〔二、善惡先徵夢〕，謂人凡有善惡吉凶之事，必先形於夢寐，以為徵驗也。 〔三、四大偏增夢〕，謂人由地水火風四大而成於身，若地大增，身則沉重；水大增，身則浮腫；火大增，身則狀熱；風大增，身則急脹。四大不調，則身心不安，心不安，則形於夢寐也。 〔四、巡遊舊識夢〕，謂人平昔遊歷之處，或有所見所聞，若美若惡，繫念不捨，而形於夢也。

﹝出善見毗婆沙律﹞ 〔一、四大不和夢〕，謂或夢山崩，或夢自身飛騰虛空，或夢見虎狼及賊追逐，此因地水火風四大不調，心神散逸，故有此夢，是名四大不和夢。 〔二、先見夢〕，謂日間先見男女苦樂等境，夜則隨夢，猶如日間所見，是名先見夢。 〔三、天人夢〕，謂若人修善，乃感天人為現善夢，令其善根增長；若人作惡，亦感天人為現惡夢，令其怖惡生善，是名天人夢。 〔四、想夢〕，謂若人前世或有福德，或有罪障，有福德者多思想善事，則現善夢；有罪障者多思想惡事，則現惡夢，是名想夢。



### 丁福保佛學大辭典

【名數】一，四大不和夢，或夢山崩，或夢自身飛騰虛空，或夢虎狼及劫賊追逐。此因地水火風之四大不調，心神散逸。二，先見夢，隨晝間所見而夢。三，天人夢，若人修善，則天人為感現善夢，以使增長善根，惡人作惡，則天人為現惡夢，使怖惡生善。四，想夢，常思想者，多現夢中，想善事，則現善夢，想惡事，則現惡夢。見善見律十二。

【名數】見夢條。

參照：<a href="/dict/夢">夢</a>



### 佛光大辭典

(一)就夢之原因可將夢分為四大不和夢、先見夢、人天夢、想夢四種。(一)四大不和夢，謂體內之地、水、火、風等四大不調，心神散逸，或夢自身飛騰虛空，或夢虎狼及劫賊追逐等。(二)先見夢，謂晝間所見如男女、苦樂等境，夜則隨夢，猶如日間所見。(三)天人夢，謂人若修善，則感天人為現善夢，令其增長善根；若人作惡，亦感天人為現惡夢，令其怖惡生善。(四)想夢，謂常思想者，多現夢中。想善事則現善夢，如禮佛、誦經、持戒、供養、施舍等善夢；反之，想惡事則現惡夢。﹝善見律毗婆沙卷十二、大明三藏法數卷十九﹞

(二)就夢之性質又可將夢分為如下四種：(一)無明習氣夢，系以自所積習之無明煩惱，覆蔽真如之性，無所明了而心神顛倒，故形于夢想，此為一般夢想之總相。(二)善惡先征夢，謂人凡有善惡吉兇之事，則先形于夢寐，以為征驗。(三)四大偏增夢，謂人若四大不調，則身心不安，如地大增多，則身體沉重；水大增多，則身體浮腫；火大增多，則身體壯熱；風大增多，則身體急脹，以致形于夢寐。(四)巡遊舊識夢，謂人于曾遊歷之處或曾見聞者，心系念不舍，而形于夢。其中，後三夢為夢之別相。又上述之四大不和夢與四大偏增夢相當，天人夢與善惡先征夢相當，先見夢、想夢與巡遊舊識夢相當。﹝大智度論卷六、大明三藏法數卷十九﹞（參閱‘夢’5774）


