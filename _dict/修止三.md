---
title: 修止三
source: deerpark.app
---

### 丁福保佛學大辭典

【名數】修止有三：一繫緣守境止，繫心於鼻端臍間等處使心不散也。如猿之著鎖。二制心止，隨心之所起便制之使不馳散也。三體真止，若隨人心之所念，知一切法悉由因緣而生，無有自性，則心不取諸法，心既不取諸法，則妄念自止。是體真而止息妄念，故曰體真止。見小止觀。


