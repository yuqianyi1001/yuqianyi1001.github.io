---
title: 三種三世
source: deerpark.app
---

**來源：丁福保佛學大辭典**

<p>【名數】法相謂過現未之三世，有三種之別。即道理，神通，唯識之三世是也。</p><p>【名數】唯識宗所云：過現未之三世，有三種之別：一、道理三世。又云種子曾當之因果。於現在法上以道理假立之三世也。現在之法，為過去因之酬，故假現在法之因為過去，現在之法，有未來必引果之義，故假果而名為未來。即於現在一剎那之法立三世也。二、神通三世。過未非實體，而由宿命智觀過去，由生死智觀未來，由他心智觀現在之境。非實之三世，乃心識所變現在剎那之相分也。三、唯識三世。過未之法，非有實體，由妄情而顯現過未之事物心中，故妄情有三世，實皆為現在法之相分，而唯識所變也。神通三世者就於悟心，唯識三世者就於迷情。</p>
