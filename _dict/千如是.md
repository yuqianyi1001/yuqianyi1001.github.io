---
title: 千如是
source: deerpark.app
---

### 丁福保佛學大辭典

【術語】天台之用語。上自佛界，下至地獄界總有十界，十界之性各具十界，故相乘而為百界，其百界一一具如是相乃至如是本末究竟等十種如是，故為千如是。以乘三種之世間，則有三千。台家所立諸法實相之數目也。玄義二曰：「此一法界具十如是，十法界具百如是。又一法界具九法界，則有百法界千如是。」



### 佛光大辭典

為天台宗融攝一切諸法而立三千數目時之用語。‘如是’，表示指示之詞。天台宗賅攝萬法，上自佛界，下至地獄界，總有十界，十界之性各具十界，相乘而為百界，其百界一一具有‘相、性、體、力、作、因、緣、果、報、本末究竟等’十種如是，故稱千如是。再以之乘三種世間，則有三千，乃成天台宗所立諸法實相之數。然百界千如並非固定數量之語，因理實各具諸法無量，故百千之數即顯示畢竟無數之量；又因十如是能以三轉讀顯證三諦之圓理，而百界千如即三諦實相，故亦可表示圓融三諦之理。﹝法華玄義卷二﹞（參閱‘十如是’427、‘三轉讀文’695）


