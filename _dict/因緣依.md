---
title: 因緣依
source: deerpark.app
---
### 佛光大辭典

又作種子依、根本依。為心、心所法中三所依之一。一切有為法，皆依各自之種子而生起，若離種子之因緣，則決無生者，故一切種子為諸法之因，又為諸法依生之所依法，此即因緣依。瑜伽論所稱之‘種子依’，僅限于種子生起現行之一面，然而無闡釋種子生種子及現行薰種子時互為因緣之義，故唯識論廣說‘因緣依’之義，以代‘種子依’之說。成唯識論述記卷四末（大四三·三七九上）：‘若言種子依，即唯現行法有種，種望種子，應無此依。今言因緣依者，令知寬遍故。’總之，‘因緣依’若以狹義解釋之，則與‘種子依’同義，乃僅指諸法之種子而言；若以廣義解釋之，則薰生種子之現行法，及引生後念種子之前念種子，皆為因緣依。﹝瑜伽師地論卷一、卷五十五、成唯識論卷四﹞（參閱‘所依’3247）



### 法相辭典

★成唯識論四卷八頁雲：一、因緣依。謂自種子。諸有為法，皆託此依。離自因緣，必不生故。又如種子依中說。



### 丁福保佛學大辭典

【術語】謂一切諸法發生所親依者。唯識論規定諸心心所為有所依之法，舉三種所依，此即其中之一也。對於增上緣依及等無間緣依而言，謂一切諸法各自之種子也。一切有為法，皆依各自之種子而生起，若離種子之因緣，則決無生者。斯一切種子，為諸法之原因，又為諸法依生之所依法，故名之曰因緣依。成唯識論四所謂：「諸心心所，皆有所依。然彼所依總有三種：一因緣依，謂自種子，諸有為法皆託此依。離自因緣，必不生故。」即其事也。雖然詳究論文之意，因緣依之體，不止於種子，又熏生種子之現行法，亦因種子為因緣依。若單以種子為因緣依，則與瑜伽論等所云之種子依何異。故同論述記四，釋此論文，謂：「約識而論，唯種子識。今汎說諸有為法，皆託此依，據通依（因緣依）故也。一切有為法，無無因緣者。」瑜伽論之種子依，其名義限於種子生現行之一面，不能更示種子生種子及現行熏種子時互為因緣之義。故唯識論悉攝此等所依法，名為因緣依，以代瑜伽論所謂種子依。要之因緣依之語，有自體辦生本據之意，以狹義解之，與種子依同，為單指諸法之種子者。若以廣義解之，則生種子之現行法，并生後念種子之前念種子，亦為因緣依也。小乘不言種現等法，唯言心心所法，總依四緣，六因中除能作之一因，餘因皆為因緣之性云。



