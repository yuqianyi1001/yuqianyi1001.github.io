---
title: 我我所
source: deerpark.app
---

**來源：丁福保佛學大辭典**

<p>【術語】我者，謂自身；我所者，為身外之事物。是為我所有，故名我所。智度論三十一曰：「我是一切諸煩惱根本，先著五眾（五蘊之身），為我，然後著外物為我所。」註維摩經二：「肇曰：我身之妙主，我所自我之外，身及國財妻子萬物盡我所也。什曰：離我眾生空，離我所法空也。」慧遠維摩經疏一末曰：「約報名我，外境是其我家所有，名為我所。」圓覺經鈔九曰：「我謂正報，我所謂依報。」</p>

**來源：佛光大辭典**

<p>我，指自身；我所（梵mama -kāra ），指身外之事物，執之為我所有，故有此名。大智度論卷三十一（大二五·二九五上）：‘我是一切諸煩惱根本，先著五眾為我，然後著外物為我所。’</p><p>又執著有實我之妄情，稱為我見；執著僮僕、住宅等為我所屬之妄情，則稱我所見。五見中之薩迦耶見即包含此二見。﹝注維摩經卷二、維摩義記卷一末（慧遠）、圓覺經鈔卷九﹞（參閱‘五見’1099）</p>
