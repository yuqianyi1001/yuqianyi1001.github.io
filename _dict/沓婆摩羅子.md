---
title: 沓婆摩羅子
source: deerpark.app
---

**來源：丁福保佛學大辭典**

<p>【人名】沓婆，或作達婆，或作陀婆。又曰陀驃陀驃。翻云主摩羅。此云力士，或云壯士。根本律曰：波波國中有一壯士大臣，名勝軍。大富多財，受用豐足。所有貲產，如毘沙門王。雖非王種，時諸壯士作灌頂法，扶以為王。後生一兒，色相端美，天然淨潔。彼國之法，若天然淨潔者，名實。此兒亦爾。淨潔過人，復是壯士大王之子，應與立字名實力子。」善見律曰：「沓婆是比丘名，摩羅是王名。此王子出家，故名沓婆摩羅子。此大德，年七歲出家，鬚髮落地，即成羅漢，得三達智，具六神通。以本願故，為僧差使。」</p>
