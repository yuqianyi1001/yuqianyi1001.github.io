---
title: 四滿成佛
source: deerpark.app
---

### 陳義孝佛學常見辭彙

信滿成佛、解滿成佛、行滿成佛、證滿成佛。於十信之滿位，決定信諸法之不生不滅，清淨平等，無可願求，名為信滿成佛；於十住之滿位，深解法性，不起生死之想，不起涅槃之想，心無所怖，亦無所欣，是名解滿成佛；於十地之滿心，能除一切無明諸惑，菩提之願行皆具足，是名行滿成佛；於妙覺之佛地得無分別寂靜法智及不可思議之勝妙功德，是名證滿成佛。



**來源：三藏法數**

﹝出占察善惡業報經﹞ 〔一、信滿成佛〕，謂依種性地，決定信於諸法不生不滅，清淨平等，無可願求，是為信滿成佛。（種性者，種即種子，性即性分是也。） 〔二、解滿成佛〕，謂依解行地，深解法性無造無作，不起生死想，不起涅槃想，心無所怖，亦無所欣，是為解滿成佛。（解行者，解即解了，行即所修之行也。梵語涅槃，華言滅度。） 〔三、行滿成佛〕，謂依究竟菩薩地，能除一切無明諸障，菩提願行，悉皆具足，是為行滿成佛。（究竟菩薩，即等覺菩薩也。梵語菩提，華言道。） 〔四、證滿成佛〕，謂依淨心地，得無分別寂靜法智及不思議勝妙功德，是為證滿成佛。（淨心地者，即妙覺佛位也。）



### 丁福保佛學大辭典

【名數】一信滿成佛，於十信之滿位，決定信諸法之不生不滅，清淨平等，無可願求，名為信滿成佛。二解滿成佛，於十住（舊云十解）之滿位，深解法性，不起生死之想，不起涅槃之想，心無所怖，亦無所欣，是名解滿成佛。三行滿成佛，於十地之滿心，能除一切無明諸惑，菩提之願行皆具足，是名行滿成佛。四證滿成佛，於妙覺之佛地得無分別寂靜法智及不可思議之勝妙功德，是名證滿成佛。見占察經下。



### 佛光大辭典

又作四種成佛。成佛之過程及修證之長短，于大小乘各宗有現身成佛、見性成佛、三生成佛、即身成佛、往生成佛等各種異說，可總別為頓、漸成佛兩類。四滿成佛乃佔察善惡業報經卷下所說，即于漸次成佛中，可別為信、解、證、行四種。即：(一)信滿成佛，謂于‘種性地’中，漸次信受諸法之不生不滅、清淨平等、無可願求而成佛。(二)解滿成佛，謂于‘解行地’中，漸次悟解法性，了知如來之業無造無作，不起生死、涅二想，心無畏怖而成佛。(三)證滿成佛，謂于‘淨心地’中，漸次得無分別心之寂靜法智與不可思議勝妙之功德，無所求想而成佛。(四)行滿成佛，謂于‘究竟菩薩地’中，漸次除一切無明惑障，一切菩提之願行功德滿足而成佛。﹝大明三藏法數卷十五﹞（參閱‘成佛’2922）


