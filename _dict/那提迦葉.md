---
title: 那提迦葉
source: deerpark.app
---

**來源：三藏法數**

梵語那提，華言河。謂其居止近於此河，故以名之。心意寂然，降伏結業，精進修行，最為第一。



### 丁福保佛學大辭典

【人名】Nadikāśyapa，三迦葉之一。又作捺提迦葉簸。新曰捺地迦葉波。迦葉其姓，那提為河名，此人在那提河邊得道。故謂為那提迦葉。光宅法華疏一曰：「迦葉姓也，那提者河名也。昔此外道，其人事外神領五百徒眾，住在那提河邊。值仙受道，得羅漢道猶以昔河為名也。」慧琳音義二十曰：「那提河名。」西域記八曰：「捺地迦葉波，舊曰那提迦葉，訛也。」不思議境界經上曰：「那提迦葉簸。」



### 佛光大辭典

梵名Nadī -kāśyapa ，巴利名Nadī-kassapa  。又作難提迦葉、曩提迦葉、捺地迦葉波。略稱那提。那提，意譯江、河、治恆。故或梵漢並舉為江迦葉、河迦葉、治恆迦葉。乃三迦葉之一。即優樓頻螺迦葉之弟，伽耶迦葉之兄。初為事火外道，領三百弟子住尼連禪河（梵Nairañjanā  ）下遊。時，佛陀成道，遊化苦行林，度其長兄，那提遂與其弟共率弟子歸佛入道。﹝增一阿含經卷十五、佛本行集經卷四十、過去現在因果經卷四、有部毗奈耶破僧事卷七、大唐西域記卷八、慧琳音義卷二十六﹞（參閱‘三迦葉’591）


