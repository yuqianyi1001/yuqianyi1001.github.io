---
title: 問訊
source: deerpark.app
---
### 佛光大辭典

梵語pratisaṃmodana。敬禮法之一。即向師長、尊上合掌曲躬而請問其起起居安否。大智度論卷十，載有二種問訊法，若言是否少惱少患，稱為問訊身；若言安樂否，稱為問訊心。至後世之問訊，僅為合掌低頭。

禪宗所用之作法有九種：(一)三巡問訊，于方丈小座湯（眾僧坐于方丈室慢吮湯）之際，行揖坐、揖香、揖湯（揖即行禮）之三回問訊。(二)四處問訊，對僧堂之四板頭（四板之頭首）燒香問訊。(三)七處問訊，就僧堂內七處之爐燒香問訊。(四)座下問訊，在法堂之須彌座前問訊請法。(五)借香問訊，當維那于出班上香之際借住持香時，先向住持問訊，待燒香之後，再向住持行問訊禮，其時則稱謝香問訊。(六)趺坐問訊，秉拂人（持拂子代住持上法座向大眾開示說法者）請住持趺坐，令侍者問訊。(七)請座問訊，于方丈行茶禮時，先由侍者行至住持前問訊。(八)普同問訊，又作普問訊、普通問訊，即普向大眾問訊，或大眾一時問訊。(九)略問訊，又作小問訊，僅為合掌低頭。此外，一般所行之問訊法，以兩手相屈，曲腰至膝，操手下去，合掌上來，兩手拱齊眉。我國佛教徒多于拜佛將結束時，以問訊作結。﹝中阿含卷六教化病經、法華經卷五從地踴出品、大智度論卷十、大宋僧史略卷上、釋氏要覽卷中﹞



### 丁福保佛學大辭典

【雜語】合掌而口問安否也。但敬揖以表問安否之心亦云問訊。僧史略上曰：「如比丘相見，曲躬合掌，口曰不審者何？此三業歸仰也（曲躬合掌身也，發言不審口也，心若不生崇敬豈能動身口乎），謂之問訊。其或卑問尊則不審少病少惱起居輕利不，上慰下則不審無病惱，乞食易得，住處無惡伴，水陸無細蟲不。後人省其辭，止曰不審也。」釋氏要覽中曰：「善見論云：比丘到佛所問訊云：少病少惱安樂行否？僧祇律云：禮拜不得如啞羊，當相問訊。」



