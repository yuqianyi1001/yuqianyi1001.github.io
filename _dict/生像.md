---
title: 生像
source: deerpark.app
---

### 丁福保佛學大辭典

【雜語】又曰生色可染。梵語金銀之異名也。生者生色。金也。以金色天生而不變也。像者似色。銀也。以其為類似於金之金屬也。僧祇律善見律謂之生色似色。又曰可染。以其可塗染故也。即金銀之異名也。行事鈔下四曰：「生像者，僧祇善見云生色似色，似即像也，生金像銀。」同資持記曰：「生色即金，天生黃故。似色即銀，可塗染故。」



### 佛光大辭典

指金與銀。生，梵語jāta-rūpa，巴利語同，又作生色，謂本來之色，即金之意；像，梵語rūpya，巴利語rūpiya，又作似色，似生色之色，即銀之意。二者合稱為生像，又作生色似色，或生色可染。在律宗，禁止出家者手取生像（金銀）。沙彌十戒法並威儀（大二四·九二六中）：‘盡形壽不捉持生像金銀寶物，持沙彌戒。’四分律行事鈔資持記卷下四（大四○·四二一上）：‘生色即金，天生黃故；似色即銀，可塗染故。’﹝大般若經卷三八○、摩訶僧只律卷十、四分律卷七、卷三十四、翻譯名義集卷三﹞


