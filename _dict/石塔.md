---
title: 石塔
source: deerpark.app
---
### 佛光大辭典

塔婆（梵stūpa  ）之一種。即石造之層塔。又稱石@堵波、石塔婆、率塔婆、石浮圖、石浮屠、石佛圖。原為安置佛舍利而造之建築物，後多作墓碣之用，如墳塔、墓石、墓碑，故又稱石碑；乃為紀念死者，標示其德而建之。據長阿含卷三遊行經載，佛說天下有四種人應起塔，即如來、闢支佛、聲聞人、轉輪王。又為表示如來乃至凡夫之不同，塔之構造亦有等級之別。于密教胎藏界五輪形之塔，乃象征大日如來之三昧耶形。

據大唐西域記卷九可知印度很早即有墓塔之制。于我國原來就有墓碣依墳陵而設之制，帝王及富人且設有石人、石獸、石闕等，佛教傳來之後又加設塔碑。六朝以後遂廣行墳塔之造立，現存之塔多系隋唐之後所造立。石塔之種類很多，有四角七層、六角五層、十三層、九層等，形狀、層次各有不同；且有無縫塔者，其中一種即作卵形，稱為卵塔。﹝增一阿含經卷十九‘四意斷品’、有部毗奈耶雜事卷十八、南海寄歸內法傳卷二、洛陽伽藍記卷四白馬寺、法苑珠林卷二十九、林間錄卷上、禪林象器箋殿堂門﹞（參閱‘塔’5421）



### 丁福保佛學大辭典

【物名】石造之率塔婆，墓標之總名。原為死者之紀念，為標德而建之。佛於凡僧已上雖許建之，然有等級之差。密教別有五輪形之塔，以之為大日如來之三昧耶形。為欲得其加被之功德，聽僧俗一般立之。其趣旨大為殊異。見塔條。

參照：<a href="/dict/塔">塔</a>



