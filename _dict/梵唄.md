---
title: 梵唄
source: deerpark.app
---
### 佛光大辭典

梵語bhāṣā。以曲調誦經，贊詠、歌頌佛德。又作聲唄、贊唄、經唄、梵曲、梵放、聲明。略稱梵。唄，全稱唄匿，又作婆師、婆陟，即贊嘆、止斷之意。因依梵土（印度）曲譜詠唱，故稱為梵唄。記錄梵唄之書冊，稱為唄策。又清晨唱偈、念經之聲音，稱為曉梵。密教之梵唄，則特稱密唄。

釋尊雖禁止以婆羅門法之聲調讀誦經文，然因聲唄有醫治身心之疲勞及強化記憶之作用，故允許唱誦。佛陀入滅後，梵唄普遍流行。

佛教東傳，翻譯經文者眾，傳誦聲唄者寡，因梵音多復音，漢語單奇，若用梵音詠漢語則聲繁偈迫，以漢曲詠梵文則韻短詞長。故以漢曲歌詠梵文，或梵腔詠漢語均不易。我國贊唄起源，相傳為曹魏陳思王曹植遊魚山（山東省東阿縣境），聞空中梵天之贊，深有體會，摹其音節，寫為梵唄，撰文制音，遂刪治太子瑞應本起經，作‘太子頌’，又著菩薩子頌，此乃合漢曲制梵唄之始。吳國之支謙亦依無量壽中本起經制‘贊菩薩連句梵唄’三闋，今皆亡軼。其後吳之康僧會依般泥洹經卷上，造‘敬謁法王來，乃至名顯若雪山’一闋，世稱‘泥洹唄’。其後，以印度之聲律讀誦漢譯之經文，始廣為流行。梁高僧傳卷十三列有經師一編，專述轉讀及梵唄，並列有帛法橋以下十一名最擅于贊唄者。東晉以後，梵唄更盛行于南地，南齊竟陵王蕭子良推行梵唄最熱心，相關著述甚多。有關當時梵唄之種類，詳載于出三藏記集卷十二法苑雜緣原始集目錄中。至唐代，梵唄漸盛于民間，遂立梵唄為譯經道場九種職位之一。

梵唄主要用于三方面：(一)講經儀式，一般行于講經前後。(二)六時行道，即後世之朝暮課誦。(三)道場懺法，旨在化導俗眾，其儀式尤重歌詠贊嘆。梵唄流傳以後，音調因地域而有參差，主要為南北之分。梵音所以有南北二體，系由于授受淵源不同，亦各有特長。唐代以前流行之梵唄有：(一)如來唄，又作如來梵、行香梵（行香贊佛時所唱），即出自勝N經之二偈（大一二·二一七上）：‘如來妙色身，世間無與等；無比不思議，是故今敬禮。如來色無盡，智慧亦復然；一切法常住，是故我歸依。’(二)雲何唄，又稱雲何梵，即出自南本涅經卷三之二偈（大一二·六一九中）：‘雲何得長壽、金剛不壞身？復以何因緣，得大堅固力？雲何于此經，究竟到彼岸？願佛開微密，廣為眾生說。’(三)處世唄，又稱處世梵，即出自超日明經卷上之偈（大一五·五三二上）：‘處世間如虛空，若蓮花不著水；心清淨超于彼，稽首禮無上聖。’(四)菩薩本行經贊佛偈‘天上天下無如佛’。又梵唄普通分初唄、中唄、後唄三節。如來唄前一偈‘如來妙色身’偈文，唱于一般法事之初，稱為初唄。若講經法會，則以雲何唄第二偈‘雲何于此經’偈文為初唄，又稱‘開經梵’。如來唄後偈‘如來色無盡’偈文及‘天上天下無如佛’贊佛偈，系法事中間所唱，稱為中唄。處世唄用于法事後，稱為後唄。此等梵唄之偈文，稱為梵音偈。雲何唄及處世唄至元時猶見流行，但近世講經，已改唱鐘聲偈、回向偈代替雲何唄、處世唄。

一般認為學習贊唄有如下功德：能知佛德深遠、體制文之次第、令舌根清淨、得胸藏開通、處眾不惶、長命無病。故名山大剎于結夏安居時，以習唱贊頌為日課，稱為學唱念。佛寺贊唄一科稱為唱念。唱念內容除‘水陸道場儀軌’、‘瑜伽燄口’等屬于應赴佛事外，古德贊頌多于課誦、祝延等舉唱，有六句贊及八句贊等。(一)六句贊，‘香贊’即為六句贊，有數種，主要代表作品為‘爐香贊’；北方另有一種贊譜稱為‘迓古令’，贊詞共十條，又稱‘十供養贊’。此等皆于法事開始時所唱者，以啟請諸佛。(二)八句贊，系由八句贊詞構成，多于誦經之後，法事中間唱之，又稱大贊。如三寶贊、彌陀佛贊、藥師佛贊。唱念方法之記譜法，只用點板，以鐺鉿等敲唱。其音量大小、音階高低及旋律過門等，均依口授。

梵唄傳入日本，始于奈良時代，為四法要之一，平安朝時，真言宗系之聲明，與天台宗系之聲明，二系統並行。前者有進流；後者則有大原流。﹝北本涅經卷三壽命品、根本薩婆多部律攝卷九、四分律刪繁補闕行事鈔卷上四、宋高僧傳卷三、卷二十五、法苑珠林卷三十六唄贊篇、敕修百丈清規卷五、南海寄歸內法傳卷四、釋氏要覽卷上，開元釋教錄卷六勒那摩提傳、入唐求法巡禮行記卷二﹞



### 丁福保佛學大辭典

【儀式】法會之聲明也。唄者唄匿之略。又作婆陟、婆師。音韻屈曲昇降，能契於曲，為諷詠之聲，是梵土之法曲，故名梵唄。又曰唄匿。單云唄。翻作止斷止息或讚嘆，法事之初唱之，以止斷外緣，止息內心，方堪作法事，又其偈頌多讚佛德，故云讚嘆。行事鈔上四曰：「說戒者坐已，維那打靜，小者供養，梵唄作之。若準律文唄匿如法。出要律儀云：此鬱鞞國語，翻為止斷也。又云止息。由此外緣已止已斷。爾時寂靜，任為法事也。」法華玄贊四曰：「婆陟，此云讚嘆。唄匿，訛也。」楞嚴經六曰：「梵唄詠歌。」梁僧傳十三（經師篇論）曰：「然天竺方俗，凡是歌詠法言，皆稱為唄，至於此土詠經則稱為轉讀，歌讚則號為梵唄。昔諸天讚唄皆以韻入弦綰，五眾既與俗違，故宜以聲曲為妙，原夫梵唄之起亦肇自陳思。（中略）其後居士支謙亦傳梵唄三契，皆湮沒不存。世有共議一章，恐或謙之餘則也。唯康僧會所造泥洹梵唄於今尚傳，即敬謁一契。文出雙卷泥洹，故曰泥洹唄也。」見唄條。

參照：<a href="/dict/唄">唄</a>



