---
title: 五力
source: deerpark.app
---

**來源：陳義孝佛學常見辭彙**

<p>五根堅固發生力量，叫做五力，即信力、精進力、念力、定力、慧力。信力是信根增長，能破諸邪信；精進力是精進根增長，能破身之懈怠；念力是念根增長，能破諸邪念；定力是定根增長，能破諸亂想；慧力是慧根增長，能破三界之諸惑。</p>

**來源：法相辭典**

<p>★瑜伽二十九卷九頁雲：若復了知前後所證而有差別；隨此、能于後後所證出世間法，深生勝解，深生淨信。此清淨信，難伏義故；說名信力。問：誰不能伏？答：此清淨信，若天若魔若諸沙門若婆羅門若餘世間，無有如法能引奪者。諸煩惱纏，亦不能屈。故名難伏。此為上首，此為前行，餘精進等，亦名為力。由此諸力，具大威勢，摧伏一切魔軍勢力，能證一切諸漏永盡；是故名力。</p><p>★二解　辯中邊論中卷十四頁雲：已說修五根；當說修五力。次第雲何？頌曰：即損障名力。因果立次第。論曰：即前所說信等五根，有勝勢用，復說為力。謂能伏滅不信障等，亦不為彼所陵雜故。此五次第，依因果立。以依前因，引後果故。謂若決定信有因果；為得此果，發勤精進。勤精進已；便住正念。住正念已；心則得定。心得定已；能如實知。既如實知；無事不辦。故此次第，依因果立。</p><p>★三解　雜集論十卷七頁雲：如五根，五力亦爾。差別者：由此能損減所對治障，不可屈伏；故名為力。謂五力所緣境等，與根相似；然果有差別。所以者何？如說果者，謂能損減不信等障故，勝過于前。雖與五根所緣境界，自體等相似；然不可屈伏義有差別故，別立覺分。</p><p>★四解　顯揚二卷十三頁雲：五力者：廣說如經。即信根等，由善修習，多修習故，不復為彼不信等法之所雜亂，復能對治諸雜亂法。不可伏義，說名為力。</p><p>★五解　集異門論十四卷五頁雲：五力者：雲何為五？一、信力。二、精進力。三、念力。四、定力。五、慧力。問：信力雲何？答：于如來所，修植淨信，根生安住；不為沙門或婆羅門或天魔梵或餘世間如法引奪。是名信力。問：精進力雲何？答：于己生不善法，為永斷故；生欲，策勵，乃至廣說四種正斷。是名精進力。問：念力雲何？答：于內身住循身觀，乃至廣說四種念住。是名念力。問：定力雲何？答：離欲惡不善法，乃至廣說四種靜慮。是名定力。問：慧力雲何？答：如實了知此是苦聖諦，此是苦集聖諦，此是苦滅聖諦，此是趣苦滅行聖諦。是名慧力。問：何故名力？答：因如是力，依如是力，住如是力，一切結縛隨眠隨煩惱縛，皆可斷截摧伏破壞。故名為力。</p>

**來源：三藏法數**

<p>﹝出法界次第﹞ 止觀輔行問云：名同於根，何須更立？答：善根雖生，惡猶未破，更須修習，令根增長。根成惡破，復名為力。 〔一、信力〕，謂信正道及助道法，若信根增長，則能遮諸煩惱，不為偏小諸疑所動，故名信力。 〔二、精進力〕，謂行此正道及助道法時，若精進根增長，則能除身心懈怠，成辦出世之法，是為精進力。 〔三、念力〕，謂念正道及助道法，若念根增長，則能破諸邪想，成就一切出世正念功德，是為念力。 〔四、定力〕，謂攝心正道及助道法，若定根增長，則能破諸亂想，發諸事理禪定，是為定力。（事理禪定者，事即色界、無色界、禪定也。理即聲聞等依理修習所發禪定是也。） 〔五、慧力〕，謂四念處之慧，照了一切諸法，若慧根增長，則能除一切邪妄之執，破一切偏小之慧，故名慧力。</p><p>力即力用，謂能破惡成善也。一、信力，謂信根增長，能破諸疑惑也。二、精進力，謂精進根增長，能破身心懈怠，成辦出世之事也。三、念力，謂念根增長，能破諸邪念，成就出世正念功德也。四、定力，謂定根增長，能破諸亂想，發諸禪定也。五、慧力，謂慧根增長，能遮止三界見、思之惑，發真無漏也。（三界者，欲界、色界、無色界也。見、思惑者，分別曰見惑，貪愛曰思惑也。真無漏者，謂阿羅漢斷見、思惑盡，不漏落三界生死，異於初果等，故名真也。）</p>

**來源：丁福保佛學大辭典**

<p>【雜語】五種之魔力也，即五塵是。止觀輔行八曰：「增一云：魔有五力，所謂五塵，佛聖弟子一力能拒，謂不放逸。」</p><p>【名數】三十七道品之一。信、精進、勤念、定、慧之五根增長，有治五障之勢力者：一、信力，信根增長，破諸邪信者。二、精進力，精進根增長，能破身之懈怠者。三、念力，念根增長，能破諸邪念者。四、定力，定根增長，能破諸亂想者。五、慧力，慧根增長，能破三界諸惑者。見法界次第中之下。智度論十九曰：「五根增長，不為煩惱所壞，是名為力。」又曰：「天魔外道不能阻壞，是名為力。」梵語出名義大集四一。</p><p>一、定力，一切禪定之力。二、通力，一切神通之力，是定力之結果也。三、借識力，色界二禪天以上，總無眼等五識，若有必用，則得以通力自由起初禪天之五識，謂之借識力。四、大願力，佛菩薩之大誓願力。五、法威德力，佛法之威德力。此五種之力，不可思議，非現比二量之境界，故唯識論中以之決一切諸法性相，獨不判此五力。宗鏡錄四十八曰：「有五力唯識不判：一定力，二通力，三借識力，四大願力，五法威德力。」又，一切通力中，中有之業通力最強，此五力亦不能遮止之，故謂之五力不可到。見三藏法數二十五。</p><p>【名數】說見本條。</p>

**來源：佛光大辭典**

<p>梵語pañca balāni，巴利語同。指五種力用。(一)三十七道品中之第五科。即由信等五根之增長所產生之五種維持修行、達到解脫之力量。(一)信力（梵śraddhā -bala ），對三寶虔誠，可破除一切邪信。(二)精進力（梵vīrya -bala ），修四正勤，可斷除諸惡。(三)念力（梵smriti -bala ），修四念處以獲正念。(四) 定力（梵samādhi -bala ），專心禪定以斷除情欲煩惱。(五)慧力（梵prajñā -bala），觀悟四諦，成就智慧，可達解脫。此五者均有破惡之力，故稱為‘五力’。其內容與五無漏根相同，為佛教之實踐道。其實踐上，系由前者循序漸進至于後者。﹝雜阿含經卷二十六、大智度論卷十九、大毗婆沙論卷一四一、俱舍論卷二十五、法華玄義釋簽卷一、法界次第初門卷中之下﹞（參閱‘五根’1137）</p><p>(二)如來說法之五種力用。(一)言說力，如來雖說三世垢淨、世出世、有罪無罪、有漏無漏、有為無為等種種法，而此言說如幻人之說，無有決定，乃至如虛空而無生滅，其言說即不言說。(二)隨宜力，如來隨宜而為種種說法。如說垢法為淨法，或說淨法為垢法；說生死即涅，或說涅即生死。(三)方便力，如為令眾生行布施，而說布施為得大富之因。(四)法門力，如說六根等諸法皆是解脫之門。(五)大悲力，如來為使眾生信解諸法無我，起三十二種大悲廣為說法。﹝思益梵天所問經卷二、持心梵天所問經卷一、勝思惟梵天所問經卷二、華嚴經探玄記卷三﹞</p><p>(三)唯識不判之五種力用，又作五力難判。(一)定力，如來之大寂定力能普應十方。(二)通力，如來之神通力變化無窮，隨感而應。(三)借識力，二禪以上無尋伺、語言，若欲說法應用，則借初禪之眼、耳、身三識而成己用。(四)大願力，如來之大願力能度曠劫眾生。(五)法威德力，指如來之應化威德力，演一音則普應群機，施一法則眾魔皆伏，利生無盡，功德難量。此五力皆為不可思議之勝用，與識法不相應，故稱唯識不判之五力。﹝宗鏡錄卷四十八、大明三藏法數卷二十五﹞</p><p>(四)那先比丘經所立之五力。即制眼、制耳、制鼻、制口、制身等五種力量。</p>
