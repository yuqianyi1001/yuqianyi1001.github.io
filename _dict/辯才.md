---
title: 辯才
source: deerpark.app
---

### 陳義孝佛學常見辭彙

善巧說法的才幹。共有四種，叫做四無礙辯。見四無礙辯條。



### 丁福保佛學大辭典

【雜語】善巧說法義之才能也。分別之有四種，謂之四無礙辯。淨影大經疏上曰：「言能辯了，語能才巧，故曰辯才。」嘉祥法華疏二曰：「速疾應機名辯，言含文采曰才。」



### 佛光大辭典

謂巧于辯述。單稱辯。即善巧說法義之才能。佛、菩薩等于多劫中，由口業莊嚴之功力而具足各種辯才，如四無礙辯、七辯、八辯、九辯等。四無礙辯即法無礙辯、義無礙辯、辭無礙辯、辯無礙辯，又作四無礙解、四無礙智；廣義指辯才無礙自在之解智，特別以其中之第四辯無礙辯為無礙自在、正確辯說之智。分析辯無礙辯，得如次七辯，即：(一)捷疾辯，于一切法無礙自在。(二)利辯，能深入通達。(三)不盡辯，說諸法實相，詞不窮盡。(四)不可斷辯，不為問難所斷絕。(五)隨應辯，隨應眾人要求而說法。(六)義辯，能說到達涅之種種利益。(七)一切世間最上辯，能說一切世間第一之大乘。以上七辯或作捷辯、迅辯、應辯、無疏謬辯、無斷盡辯、凡所演說豐義味辯、一切世間最上妙辯。

八辯指不嘶喝、不迷亂、不怖畏、不高慢、義具足、味具足、不拙澀、應時節辯才等。九辯指無著、無盡、相續、不斷、不怯弱、不驚怖、不共、天人所重、無邊辯才等。﹝大品般若經卷八、勝天王般若經卷一、大智度論卷五十五﹞


