---
title: 月宮
source: deerpark.app
---

**來源：丁福保佛學大辭典**

<p>【界名】月天子之宮殿。即月之世界。起世經十曰：「月天子宮，縱廣正等，四十九由旬，四面周圍，七重垣牆，（中略）七寶所成，（中略）月天宮殿，純以天銀天青琉璃，而相間錯。（中略）彼月天子最勝宮殿，為五種風攝持而行。何等為五？一持，二住，三願，四攝，五行。以此五風所攝持故，月天宮殿依空而行。（中略）於此月天大宮殿中，有一大輦，青琉璃成，其輦轝高十六由旬，廣八由旬。月天子與諸天女，在此輦中，以天種種五欲功德，和合受樂，觀娛悅豫，隨意而行。諸比丘！彼月天子，如天年月，壽五百歲，子孫相承，皆於彼治。」立世阿毘曇論五日月行品曰：「從剡浮提地，高四萬由旬，是處日月行半須彌山，等由乾陀山，是日月宮殿，團圓如鼓。是月宮者，厚五十由旬，廣五十由旬，周迴一百五十由旬。是月宮殿，琉璃所成，白銀所覆，水大分多，下際水分，復為最多，其下際光。亦為最勝。（中略）是宮殿，說名栴檀，是月天子於其中住。」</p>
