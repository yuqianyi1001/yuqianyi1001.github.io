---
title: 諸法五位
source: deerpark.app
---

**來源：丁福保佛學大辭典**

<p>【名數】佛家建立諸法，先有三門：一小乘俱舍宗立七十五法，小乘成實宗立八十四法，大乘法相宗立百法，總以之收束於五位：一、色法，有物質之形者，又以物質為因而生者。二、心法，了識事物者。三、心所法，隨附於心法而起者，是為心法所有之法，故名心所法。四、不相應法，不附隨於心法者。五、無為法，常住而不自因緣生者。成實宗之八十四法，無一一記之之明文，故措之。俱舍為物心兩實之宗，故其次第為色、心、心所、不相應、無為、於此中攝七十五法。法相為唯心無物之宗，故其次第為心、心所、色、不相應、無為、於此中收百法。如圖。</p>

**來源：佛光大辭典**

<p>即以一切諸法歸納為五類。俱舍宗立七十五法，成實宗立八十四法，唯識宗立百法，皆以之統攝于五位。(一)心法，能了識事物者。唯識宗立有眼、耳等八識之心王；俱舍宗僅立唯一之心王。(二)心所法，與心王相應而起者。(三)色法，有物質之形及以物質為因而生者。依唯識之義，為上記之心法與心所法所變現者。(四)不相應法，不與心法、色法相應而假施設者，即有名無實者。(五)無為法，常住而不自因緣生者，即上記四法之實性。此為唯識宗五位之次第。唯識以唯心為宗，故其次第先心法、心所法而後色法。俱舍為物心兩實之宗，故其次第為色、心、心所、不相應、無為。成實宗之八十四法，無一一記載之明文。﹝品類足論卷一、瑜伽師地論卷一○○、百法明門論﹞（參閱‘五位七十五法’1089、‘五位百法’1089）</p>
