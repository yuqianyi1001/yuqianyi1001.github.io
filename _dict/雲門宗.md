---
title: 雲門宗
source: deerpark.app
---
### 佛光大辭典

禪宗五家七宗之一。略稱雲宗。以雲門文偃（864～949）為宗祖。屬南宗青原法系。文偃住韶州（廣東）雲門山光泰禪院，後唐長興元年（930）以後，大振禪風，因取其山名宗。文偃初參睦州道明，後謁雪

峰義存得宗印。道明之宗風峭峻，不容擬議；雪峰之宗風溫密，可探玄奧；文偃得此二風，更自發揮獨妙之宗致，故機辨險絕，語句簡要，如電光石火，而每有千鈞之重。彼時，同為雪峰門下另有玄沙師備，師備傳桂琛，桂琛傳法眼文益，文益創法眼宗，而與本宗對峙。

文偃門下頗盛，法席常逾千人，嗣法弟子有二十五人，以白雲子祥、雙泉師寬、德山緣密、雙泉仁鬱、守初宗慧、香林澄遠等為著。本宗勃興于五代，宋代時鼎盛，入南宋而宗風日衰，法脈至不可考，其間計傳二百餘年。R略示本宗法系，如下表：

本宗宗風即所謂‘函蓋截流’，取截斷眾流，師徒函蓋相合之意。故雲門宗風有奔流突止之概。本宗接化學人有其特異之處，即所謂雲門八要：(一)玄，接化玄妙。(二)從，從學人之根機以接化之。(三)真要，拈出佛道宗旨。(四)奪，不容學人擬議，截斷其煩惱性。(五)或，不拘言詞，接化自在。(六)過，宗風嚴峻，不許轉身回避。(七)喪，不執己見。(八)出，接化自由，予學人出身之路。﹝景德傳燈錄卷十九、卷二十二、卷二十三、續傳燈錄卷二、卷六、卷八、卷十二、五燈會元卷十五、卷十六、五家宗旨纂要卷下﹞



### 丁福保佛學大辭典

【流派】禪宗之一派。以雲門山文偃禪師為宗祖，故謂之雲門宗，稽古略三曰：「師嗣雪峰存禪師，存嗣德山鑒，鑒嗣龍潭信禪師，師之法道。世宗仰之。目之曰雲門宗。」



