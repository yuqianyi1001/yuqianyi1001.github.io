---
title: 無明
source: deerpark.app
---

### 陳義孝佛學常見辭彙

不明白道理，亦即愚痴的別名。



### 法相辭典

★瑜伽八卷三頁雲：無明者：謂由親近不善丈夫，聞非正法，不如理作意故；及由任運失念故；于所知事，若分別不分別染污無知為體。

★二解　瑜伽五十八卷四頁雲：無明者：謂于所知真實覺悟能覆能障心所為性。此略四種。一、無解愚，二、放逸愚，三、染污愚，四、不染污愚。若于不見聞覺知所知義中，所有無智，名無解愚。若于見聞覺知所知義中，散亂失念，所有無智，名放逸愚。于顛倒心所有無智，名染污愚。不顛倒心所有無智，名不染污愚。又此無明，總有二種。一、煩惱相應無明，二、獨行無明。非無愚癡而起諸惑，是故貪等餘惑相應所有無明，名煩惱相應無明。若無貪等諸煩惱纏，但于苦等諸諦境中，由不如理作意力故；鈍慧士夫補特伽羅，諸不如實簡擇，覆障纏裹昧等心所性，名獨行無明。

★三解　瑜伽八十四卷二十頁雲：無明者：于所知事，不能善巧。于彼彼處，不正了知。謂于彼彼所說義中，及于名句文身，不能解了。

★四解　顯揚一卷六頁雲：無明者：謂不正了真實為體。或是俱生，或分別起。能障正了為業。如前乃至增長無明為業。如經說：諸有愚癡者，無明所伏蔽。

★五解　雜集論一卷十三頁雲：無明者：謂三界無智為體；于諸法中，邪決定疑雜染生起所依為業。邪決定者：謂顛倒智。疑者：猶豫。雜染生起者：謂貪等煩惱現行。彼所依者：謂由愚癡，起諸煩惱。

★六解　五蘊論四頁雲：雲何無明？謂于業果，及諦寶中，無智為性。此復二種。所謂俱生，分別所起。又欲纏貪，嗔、及欲纏無明，名三不善根。謂貪不善根，嗔不善根，癡不善根。

★七解　廣五蘊論八頁雲：雲何無明？謂于業果諦寶，無智為性。此有二種。一者、俱生，二者、分別。又欲界貪，嗔、及以無明，為三不善根。謂貪不善根，嗔不善根，癡不善根。此復俱生，不俱生，分別所起。俱生者：謂禽獸等。不俱生者：謂貪相應等。分別者：謂諸見相應。與虛妄決定疑煩惱所依為業。

★八解　法蘊足論十卷三頁雲：雲何無明？謂于前際無知，後際無知，前後際無知，于內無知，外無知，內外無知，于業無知，異熟無知，業異熟無知，于善作業無知，惡作業無知，善惡作業無知，于因無知，因所生法無知，于佛法僧無知，于苦集滅道無知，于善不善法無知，于有罪無罪法無知，于應修不應修法無知，于下劣勝妙法無知，于黑白法無知，于有敵對法無知，于緣生無知，于六觸處如實無知。如是無知、無見、非現觀、黑、愚癡、無明、盲冥、罩網纏裡、頑I渾濁、障、蓋、發盲、發無明、發無智、發劣慧、障礙善品、令不涅、無明漏、無明瀑流、無明軛、無明毒根、無明毒莖、無明毒枝、無明毒葉、無明毒花、無明毒果、癡、等癡、極癡、很、等很、極很、癡類、癡生、總名無明。

★九解　大毗婆沙論二十五卷十二頁雲：問：何故名無明？無明是何義？答：不達，不解，不了，是無明義。問：若爾；除無明，諸餘法，亦不達，不解，不了；何故不名無明？答：若不達不解不了，以愚癡為自相者；是無明。餘法不爾，故非無明。

★十解　大毗婆沙論四十三卷三頁雲：雲何無明？答：三界無智。此說應理。謂三界系無智，具攝諸無明故。若作是說：不知三界名，無明者；則應不攝緣滅道諦二種無明。彼不緣三界故。

★十一解　品類足論三卷二頁雲：無明雲何？謂三界無知性。



### 三藏法數

謂過去世煩惱之惑，覆於本性，無所明了，故曰無明。

謂於事理等法，無所明了，障覆真性也。



### 丁福保佛學大辭典

【術語】梵語阿尾儞也Avidyā，謂闇鈍之心無照了諸法事理之明。即痴之異名也。本業經上曰：「無明者，名不了一切法。」大乘義章二曰：「於法不了為無明。」同四曰：「言無明者，痴闇之心。體無慧明，故曰無明。」俱舍論十曰：「明所治無明。（中略）其相云何？謂不了知諦寶業果。」（四諦三寶業因果報）。唯識論六曰：「云何為痴？於諸事理迷闇為性，能障無痴一切雜染所依為業。」



### 佛光大辭典

梵語avidyā，巴利語avijjā。為煩惱之別稱。不如實知見之意；即昧事物，不通達真理與不能明白理解事相或道理之精神狀態。亦即不達、不解、不了，而以愚癡為其自相。泛指無智、愚昧，特指不解佛教道理之世俗認識。為十二因緣之一。又作無明支。俱舍宗、唯識宗立無明為心所（心之作用）之一，即稱作癡（梵moha  ）。

就十二緣起中無明支解之，無明為一切煩惱之根本。阿含經謂，無明乃對于佛教真理（四諦）之錯誤認知，即無智；且其與渴愛具有表裡之關系。說一切有部以‘三世兩重’之因果來解說十二緣起，謂其中之無明系指過去煩惱位之五蘊，由于該位諸煩惱中，以無明之作用最強，故總稱宿世煩惱為無明。唯識宗則以‘二世一重’之因果加以解釋，謂無明與行能牽引識等五果之種子，故為‘能引支’；其中，與第六意識相應之‘癡’，能起善惡之業，稱為無明。

有部與唯識宗又將無明分為相應無明與不共無明二種。相應無明，系與貪等根本煩惱相應共起；不共無明，則無與之相應而起者，以其獨自生起，故又作獨頭無明。且成唯識論卷五將不共無明更分為恆行不共無明與獨行不共無明。恆行不共無明，系與第七末那識相應之無明，即與貪等根本煩惱相應而起，此無明無始以來恆行，障礙真義智，故稱恆行；又自一切凡夫心常無間之觀點言，乃與相應于第六意識之無明有異，故稱為不共。獨行不共無明，系與第六意識相應之無明，以其與其他根本煩惱不相應，單獨而起，故亦稱不共。此獨行不共無明復依其與隨煩惱俱起與否，更細分主獨行無明與非主獨行無明。

唯識宗又區分無明為種子與現行，其中，常隨眾生，隱眠在第八阿賴耶識中之無明種子，稱為隨眠無明；對此，無明之現行，纏縛眾生，系著生死（迷之世界），稱為纏無明。又纏無明有相應與不共，即為隨眠、纏、相應與不共等四種，稱為四種無明、四無明。此外，無明復可分為根本與枝末、共與不共、相應與不相應、迷理與迷事、獨頭與俱行、覆業與發業、種子子時、行業果、惑等十五種無明。

據勝N經之說，與見惑及三界之修惑（貪等）相應之相應無明，稱為四住地之惑。所謂四住地即：見一處住地、欲愛住地、色愛住地、有愛住地，其中，見一處住地指見惑，後三住地則指三界之修惑。又獨行不共之無明為無始無明住地之惑（若合以上四住地之惑，則稱五住地之惑），此無明住地為一切煩惱之根本，唯如來之菩提智得以斷之。

據大乘起信論之說，無明為不覺，此不覺分為根本無明與枝末無明二種。根本無明，又作根本不覺、無始無明、元品無明，忽然念起無明或元初之一念。即不了達真如平等之理，故忽然起動差別對立之念的元初，即為諸煩惱之元始、迷妄之最初，皆非由其他煩惱所生者，故謂‘忽然’。以其極微細，故難以區別心王與心所之狀態。故根本無明即最細微之動心，而諸種惑、業、苦等皆以此一念起動之心為根本，故稱根本無明。此即無始無明住地之惑。枝末無明，又作枝末不覺，即依根本無明而起之枝末的染污心，有三細六粗之惑業。

據天台宗之說，依空、假、中三觀可斷除見思、塵沙、無明三惑。此中，無明即迷于非有非空之理，而為障礙中道之惑。亦即中觀所斷之對象。關于斷除無明者，在天台所判‘化法四教’之別教，于十回向伏無明，在初地以上至妙覺等十二階位，斷盡十二品無明。此際，十回向中，最後之第十回向斷除最初之無明，進入初地；此最初之無明復分三品來斷，故稱三品之無明。在圓教，則于初住以上至妙覺等四十二階位斷盡四十二品無明，此際，第五十一階位（等覺）之最後心即顯妙覺智，由此能斷除最後之無明（稱為元品無明、無始無明、最後品無明）。然以上為過去之說，實則圓教不立三觀之次第，而主張持一心作觀，三惑同體，同時可斷。﹝長阿含卷一大本經、大毗婆沙論卷二十三、卷二十五、卷三十八、大智度論卷四十三、成實論卷九、成唯識論卷八、瑜伽師地論卷四十八、卷五十六、卷五十八、卷六十四、十地經論卷八、俱舍論卷九、卷十九、摩訶止觀卷六上、勝N經寶窟卷中末﹞


