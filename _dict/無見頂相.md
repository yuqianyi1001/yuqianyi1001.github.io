---
title: 無見頂相
source: deerpark.app
---
### 佛光大辭典

指佛八十種相好之第六十六種。為梵語uṣṇīṣaśiraskatā（肉髻相）之意譯。謂佛頂高至不得見之相。優婆塞戒經卷一（大二四、一○四○上）：‘得無見頂相，何以故？為菩薩時，于無量世頭頂禮拜一切聖賢、師長、父母，尊重贊嘆，恭敬供養，是故獲得無見頂相。’﹝觀無量壽經、楞嚴經卷七﹞（參閱‘八十種好’268）



### 丁福保佛學大辭典

【術語】佛三十二相中烏瑟膩沙相中之好也（相為大相，好為小相）。佛頂上有肉塊隆起為髻形，謂為烏瑟膩沙相，頂上肉髻相等，於此相中有一切人天不能見之頂點，故名無見頂相。觀佛經三曰：「佛頂肉髻生萬億光，光光相次乃至上方無量世界，諸天世人十地菩薩亦不能見。」觀無量壽經曰：「唯頂上肉髻及無見頂相不及世尊。」同天台疏曰：「肉髻是相，無見頂是好，此相好表於極果。今作因人，故不及佛。」楞嚴經七曰：「若有宿習不能滅除，汝教是人一心誦我佛頂光明摩訶薩怛多般怛羅無上神咒，斯是如來無見頂相無為心，佛從頂發輝，坐寶蓮華所說心咒。」



