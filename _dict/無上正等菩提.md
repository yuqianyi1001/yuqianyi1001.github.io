---
title: 無上正等菩提
source: deerpark.app
---

### 陳義孝佛學常見辭彙

即無上正等正覺。菩提即是覺。



### 法相辭典

★瑜伽三十八卷一頁雲：復有異門。謂清淨智、一切智、無滯智、一切煩惱並諸習氣無餘永害，遍一切種不染無明無餘永斷；是名無上正等菩提。一切煩惱、並諸習氣、畢竟斷故；名清淨智。于一切界、一切事、一切品、一切時，智無礙轉；名一切智。界、有二種。一者、世界。二者、有情界。事有二種。一者、有為。二者、無為。即此有為無為二事、無量品別，名一切品。謂自相展轉種類差別故；共相差別故；因果差別故；界趣差別故；善不善無記等差別故。時有三種。一、過去。二、未來。三、現在。即于如是一切界、一切事、一切品、一切時，如實知故；名一切智。無滯智者：暫作意時，遍于一切，無礙速疾無滯智轉；不由數數作意思惟。依一作意，遍了知故。復有異門。謂百四十不共佛法、及如來無諍、願智、無礙解等，是名無上正等菩提。百四十不共佛法者：謂三十二大丈夫相、八十隨好、四一切種清淨、十力、四無所畏、三念住、三不護、大悲、無忘失法、永害習氣、一切種妙智。是諸佛法、建立品中，當廣分別。

★二解　顯揚三卷十九頁雲：三、無上正等菩提。所謂大乘轉依所得寂滅，趣寂滅道；及作一切有情利益安樂道。



### 丁福保佛學大辭典

【術語】菩提新譯曰覺，即無上正等覺也。


