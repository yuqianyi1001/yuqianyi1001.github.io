---
title: 乾闥婆城
source: deerpark.app
---
### 佛光大辭典

梵語gandharva-nagara。又作b闥婆城、健達縛城、t達縛城。略作婆城、幹達城、幹城。意譯尋香城。指無實體而出現于空中之樓閣、山川、林野。傳系乾闥婆神于空中所化現之城郭，故稱乾闥婆城。或即指海上、沙漠及熱帶原野中，空氣之密度產生差異時，由于光線折射所出現之海市蜃樓，經典常以之比喻不實之法。又稱西域樂人為幹闥婆，彼等樂人常以幻術幻作城郭，亦稱為乾闥婆城。大智度論卷六（大二五·一○三中）：‘可眼見，無有實，是名b闥婆城。’﹝新華嚴經卷四十二、金剛頂瑜伽中略出念誦經卷二、守護國界主陀羅尼經卷二、慧苑音義卷下、枳橘易土集卷九﹞



### 丁福保佛學大辭典

【雜名】又作犍闥婆城、犍闥縛城、巘達嚩城。譯尋香城、蜃氣樓。樂人名為乾闥婆，彼樂人能幻作樓閣以使人觀，故名之為乾闥婆城。而現於空中之蜃氣樓類是，故亦稱為乾闥婆城。以譬物之幻有實無也。智度論六曰：「犍闥婆者，日初出時，見城門樓櫓宮殿行人出入，日轉高轉滅，此城但可眼見而無有實。是名犍闥婆城。」二十唯識述記上曰：「舊論云乾闥婆城，訛也。梵云健達縛。西域呼俳優亦云尋香，此等能作幻術，此幻作城於中遊戲，名尋香城。幻惑似有無實城用，或呼陽焰化城名健達縛城。諸商估等入諸山海，多見陽焰化為城室，於中聞有作樂等聲，西域呼作樂者既名尋香，故說此化城名尋香城。」輔行一之三曰：「乾城，俗云蜃氣。蜃大蛤也。朝起海洲，遠視似有樓櫓人物，而無其實。故十喻讚云：世法空曠，如彼鬼城。」慧苑音義下曰：「乾闥婆城，此云尋香城也。謂十寶山間，有音樂神，名乾闥婆。忉利諸天意須音樂此神身有異相，即知天意往彼娛樂。因此事故，西域名樂人為乾闥婆。彼樂人多幻作城郭，須臾如故，因即謂龍蜃所現城郭，亦為乾闥婆城。」慈恩寺傳九曰：「乾城水沫無以譬其不堅。」



