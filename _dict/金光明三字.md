---
title: 金光明三字
source: deerpark.app
---
### 丁福保佛學大辭典

【術語】梵語修跋拏Suvarna，此譯為金，乃尊貴之義，以名法身之德。梵語婆頗娑Prabhāsa，此譯為光，乃照了之義，以名般若之德。梵語鬱多摩Uttama，此譯為明，乃利益之義，以名解脫之德。因之此三字用以名如來法身般若解脫三德之當體，以示一經所詮之本體。此義為天台智者所發揮，古師皆假世間之金與光明，比況法性之甚深，為譬喻之題號。見光明玄義，四教儀集半字談一。



