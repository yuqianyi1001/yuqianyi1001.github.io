---
title: 異熟因
source: deerpark.app
---

**來源：陳義孝佛學常見辭彙**

<p>六因之一。見六因條。</p>

**來源：法相辭典**

<p>★如菩薩八種異熟因中說。</p><p>★二解　如攝受中說。</p><p>★三解　俱舍論六卷十一頁雲：第六異熟因相雲何？頌曰：異熟因、不善，及善、唯有漏。論曰：唯諸不善及善有漏、是異熟因。異熟法故。何緣無記、不招異熟？由力劣故。如朽敗種。何緣無漏不招異熟？無愛潤故。如貞實種、無水潤沃。又非系地，如何能招系地異熟。餘法具二，是故能招。如貞實種、水所沃潤。異熟因義、如何可了？為異熟之因、名異熟因？為異熟即因，名異熟因？義兼兩釋，斯有何過。若異熟之因、名異熟因；聖教不應言異熟生眼？若異熟即因名異熟因；聖教不應言業之異熟？兩釋俱通。已如前辯。所言異熟，其義雲何？毗婆沙師、作如是釋：異類而熟，是異熟義。謂異熟因、唯異類熟。俱有等因、唯同類熟。能作一因，兼同異熟。故唯此一名異熟因。熟果不應餘因所得。果具二義，方得熟名。一、由相續轉變差別，其體得生。二、由隨因勢力勝劣，時有分限，非彼俱有相應二因所生果體、要由相續轉變差別，方乃得生。由取果時，即與果故。又非能作同類遍行三因之果、亦由隨因勢力勝劣時有分限。由善惡等、窮生死邊，果數數生，時無限故。由此但應作如是釋：變異而熟，是異熟義。不應但異，簡別餘因。于欲界中，有時一蘊為異熟因，共感一果。謂有記得、及彼生等。有時二蘊為異熟因，共感一果。謂善不善身業語業、及彼生等。有時四蘊為異熟因，共感一果。謂善不善心心所法、及彼生等。于色界中，有時一蘊為異熟因，共感一果。謂有記得，無想等至，及彼生等。有時二蘊為異熟因，共感一果。謂初靜慮善有表業，及彼生等。有時四蘊為異熟因，共感一果。謂非等引善心心所，及彼生等。有時五蘊為異熟因，共感一果。謂是等引心心所法，並隨轉色，及彼生等。無色界中，有時一蘊為異熟因，共感一果。謂有記得，滅盡等至，及彼生等。有時四蘊為異熟因，共感一果。謂一切善心心所法，及彼生等。有業、唯感一處異熟。謂感法處。即命根等。若感意處；定感二處。謂意與法。若感觸處；應知亦爾。若感身處；定感三處。謂身觸法。感色、香、味、應知亦爾。若感眼處、定感四處。謂感眼處、及身諸法。感耳鼻舌、應知亦爾。有業、能感或五或六或七或八或九或十或十一處。業或少果，或多果故。如外種果，或少或多。種果少者，如谷麥等。種果多者，如蓮石榴諾瞿陀等。有一世業、三世異熟。無三世業、一世異熟。勿設劬勞，果減因故。有一念業、多念異熟。無多念業、一念異熟。此中所以，如上應知。然異熟果、無與業俱。非造業時、即受果故。亦非無間。由次剎那等無間緣力所引故。又異熟因、感異類果，必待相續，方能辦故。</p><p>★四解　入阿毗達磨論下十四頁雲：一切不善，有漏善法，與自異熟為異熟因。</p><p>★五解　如大毗婆沙論十九卷九頁至二十卷十七頁廣說。彼雲：雲何異熟因？答：諸心心所法、受異熟色心心所法心不相應行。此心心所法、與彼異熟為異熟因。此中諸心心所法者：謂一切不善善有漏心心所法。此言、亦攝彼隨轉色不相應行。與心心所、同一果故。異熟色者：謂色蘊。即眼等五根色香味觸。心者：謂識蘊。即眼等六識。心所法者：謂三蘊。即受想思等。心不相應行者：謂行蘊。即命根眾同分等。此顯異熟因及異熟果、俱通五蘊。復次諸身語業、受異熟色心心所法心不相應行，此身語業、與彼異熟、為異熟因。復次諸心不相應行、受異熟色心心所法心不相應行，此心不相應行、與彼異熟、為異熟因。是謂異熟因。又雲：問：異熟因、以何為自性？答：一切不善善有漏法。已說自性；所以今當說。問：何故名異熟因？異熟、是何義？答：異類而熟、是異熟義。謂善不善因、以無記為果。果是熟義。如前已說。此異熟因、定通三世，有異熟果。</p><p>★六解　發智論一卷十一頁雲：雲何異熟因？答：諸心心所法、受異熟色心心所法心不相應行；此心心所法、與彼異熟、為異熟因。復次諸身語業、受異熟色心心所法心不相應行；此身語業、與彼異熟、為異熟因。復次諸心不相應行、受異熟色心心所法心不相應行；此心不相應行、與彼異熟、為異熟因。是謂異熟因。</p>

**來源：三藏法數**

<p>謂行善惡因，得善惡報，異世而熟，故名異熟因。</p>

**來源：丁福保佛學大辭典**

<p>【術語】六因之一，謂善惡之二業也。善業感樂果，惡業感苦果，而苦樂之二果非善非惡而為無記法，是曰異熟。其異熟之因名異熟因。俱舍論六曰：「唯諸不善，及善有漏，是異熟因。異熟法故，何緣無記不招異熟？由力劣故，如朽敗種。（中略）為異熟之因，名異熟因。」</p>

**來源：佛光大辭典**

<p>梵語vipāka-hetu。指善、惡二種能招感苦、樂二果報之業因。即異熟之因。又作報因。六因之一。即招感異熟無記果之善惡有漏法。依俱舍論卷六載，僅諸不善及善之有漏法為異熟因。而‘無記’由于其力薄劣，如朽敗之種子，故不招感異熟；又無漏法由于無愛潤作用，故亦不招感異熟，如真實之種子，無水之潤沃，故不生。除此之外，其餘之法具有善與不善，故能招感異熟，如真實之種子，由水之潤沃而能生。</p><p>蓋小乘俱舍等不承認有無記因、無記果，故僅以不善及有漏善為‘親因緣’而招感當來之果。于大乘唯識宗，認為異熟果含有無記之親因，即以善惡之業種子于未來世招感苦樂之果，唯識宗視此‘因’為‘同類因’而非異熟因。但由善惡之種子所生起善惡之現行為‘疏因緣’，復以之令生起無記之種子，故對無記之現行而言，即是異熟因，而與‘業種子’、‘異熟習氣’、‘有支習氣’等為同義之語。﹝大毗婆沙論卷十九、卷二十、卷二十一、俱舍論卷二、成唯識論卷二、俱舍論光記卷二、卷六﹞（參閱‘六因’1256、‘有支習氣’2429、‘業種子’5503）</p>
