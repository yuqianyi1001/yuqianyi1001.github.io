---
title: 義天
source: deerpark.app
---

**來源：三藏法數**

<p>謂十住菩薩善解諸法之義，是名義天。（十住者，發心住、治地住、修行住、生貴住、具足住、正心住、不退住、童真住、法王子住、灌頂住也。）</p>

**來源：丁福保佛學大辭典**

<p>【人名】慈恩大師能解妙義，稱曰義天。宋高僧傳七曰：「有大乘基，為其高足，不緣宿習，多見生知，謂之義天。」</p><p>十住等之菩薩，名為義天，四天之一。涅槃經二十二曰：「義天者，十住菩薩摩訶薩等。以何義故？十住菩薩名為義天，以能善解諸法義故。云何為義？見一切法是空義故。」</p><p>高麗國仁孝王第四子，名義天，出家，封祐世僧統，元祐初，入中華求法，上表哲宗請傳賢首宗教，歸國流通，勅就錢唐慧因寺淨源受法。又就天竺寺慈辨受天台教觀，謁靈芝大智學律藏，就圓照宗本禪師問宗旨之大義。歸國弘通華嚴。見釋門正統八。稽古略四。</p>

**來源：佛光大辭典**

<p>(一)全稱第一義天、第一義淨天。即住大涅之諸佛菩薩，或十住等之菩薩，皆稱為義天。蓋以善解諸法之義，故以喻第一義空之妙理為天，即四天中之義天。﹝北本大般涅經卷十八、卷二十二、法華玄義卷四上﹞</p><p>(二)指唐之慈恩大師（即窺基），能解妙義，故稱義天。宋高僧傳卷七（大五○·七五三下）：‘有大乘基，為其高足，不緣宿習，多見生知，謂之義天。’</p><p>(三)（1055～1101）又稱大覺禪師。高麗文宗之第四子，俗姓王，名煦。為朝鮮僧界之統制官。于靈通寺出家，初學華嚴，旁通五教，精研儒學。夙懷入宋之願，于宣宗二年（1085）與弟子共乘商船渡海來宋，上表請傳華嚴教義，甚受神宗之禮遇。先後參訪佛印了元、慧林宗本、淨源、慈辯、大覺懷璉、佛日契嵩等五十餘碩德，廣學華嚴、天台、律、禪等。唐末戰亂後，師將佛書從朝鮮反輸至中國。三年後，攜帶釋典經書千餘卷歸國，開創國清寺，廣為宣揚華嚴、天台之旨。並奏請于興王寺設置教藏都監，以珍藏宋、遼、日本之佛書。編撰新編諸宗教藏總錄（又稱義天目錄）三卷，又于興王寺著手進行高麗續藏經四千餘卷之刊行。肅宗六年十月示寂于總持寺，世壽四十七，法臘三十六。除上記之外，著作尚有圓宗文類、釋苑詞林、大覺國師文集等。﹝釋門正統卷三、佛祖統紀卷十四、卷四十六、釋氏稽古略卷四﹞</p>
