---
title: 一切皆成
source: deerpark.app
---

### 陳義孝佛學常見辭彙

一切眾生皆可成佛。



### 丁福保佛學大辭典

【術語】謂一切眾生皆悉成佛也。對於五性各別而言。蓋三乘家有無性有情之一類，為定性二乘不成佛之說，立無餘界永滅之計。而一乘家則唱悉有佛性之義，明二乘開會之旨，為無餘界迴心之說。故謂一切眾生無不成佛者。今舉三五經說證之。法華經方便品曰：「聲聞若菩薩，聞我所說法，乃至於一偈，皆成佛無疑。」又「若有聞法者，無一不成佛。」涅槃經十曰：「一切菩薩聲聞緣覺，於未來世皆當歸大般涅槃，譬如眾流歸大海。」又第三十六曰：「一切眾生，悉有佛性，一闡提人，雖謗方等經，作五逆罪，犯四重禁，然必當成菩提道，須陀洹人，斯陀含人，阿那含人，阿羅漢人，辟支佛等，必當得成阿耨菩提。」又第十一說五種人成佛中，明須陀洹果人過未來八萬劫成菩提，斯陀含果人過未來六萬劫，阿那含果人過未來四萬劫，阿羅漢果人過未來二萬劫，辟支佛道人過未來十千劫，成阿耨菩提之旨。大雲經第四曰：「一切眾生悉有佛性，得菩提心。」入楞伽經第二曰：「說三乘者，為使發起修行地故，雖說諸性差別，然非究竟地，聲聞緣覺，畢竟得如來身。」中陰經上曰：「於無餘泥洹界，發金剛心，一一成佛。」密嚴經中曰：「十梵之處：無煩、無熱、善見、善現、阿迦尼吒、空處、識處、無所有處、非想非非想處，住彼已，漸除貪欲，從此生清淨佛土，常遊妙定，至於真解脫。」尼乾子經二曰：「為此眾生故，分別差別說。究竟皆成佛，更無餘乘有。我為化眾生，分別說餘道。漸化入於一，故無三差別。」勝鬘經曰：「聲聞辟支佛乘皆入於大乘。」圓覺經曰：「有性無性，齊成佛道。」等是也。



### 佛光大辭典

指一切眾生皆能成佛之意；系一乘家所倡之說。又作一切皆成佛、一性皆成。與五性各別對稱。法相宗等三乘家倡五性各別之說，主張無性有情、定性聲聞、定性獨覺等三者不能成佛。然大乘宗如天台、華嚴等，皆主張一切眾生悉有佛性，一切眾生悉能成佛。如北本大般涅經卷二十一（大一二·四八七上）：‘一切眾生悉有佛性，佛法眾僧無有差別。’又同經卷十（大一二·四二三上）：‘一切三乘同一佛性。（中略）一切菩薩、聲聞、緣覺未來之世，皆當歸于大般涅，譬如眾流歸于大海。’天台宗更進而認為，即使是草木國土等無情物亦具有佛性。﹝大雲經卷四、 北本涅經卷三十六、華嚴五教章卷二﹞（參閱‘佛性’2633）


