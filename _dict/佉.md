---
title: 佉
source: deerpark.app
---

### 丁福保佛學大辭典

【術語】<img src="gaiji/DF-8751.png"/>kha又作呿、喀、吃、呵、珂、恪、轗。悉曇體文三十五字中，喉聲之第二。五十字門之一。字記曰：「佉字，去下反。」金剛頂經曰：「佉字門，一切法，等虛空不可得故。」文殊問經曰：「稱佉字時，是出一切法等空虛聲。」大般若經曰：「呿字，入諸法虛空不可得故。」華嚴經曰：「唱佉字時，入般若波羅蜜門。」智度論曰：「呿伽，秦云虛空。」大日經疏七曰：「梵音佉字，是虛空義。」以為五大中虛空之種子。大日經一曰：「阿字門為地，嚩字門為水，羅字門為火，訶字門為風，佉字門為空。」由Kha（虛空）之語釋之也。


