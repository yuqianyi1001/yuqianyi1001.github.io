---
title: 四一
source: deerpark.app
---

### 陳義孝佛學常見辭彙

天台宗開顯法華經有四種的獨一無二，叫做四一之開顯。一、教，法華經所說的教法，只說一佛乘，叫做教一；二、行，法華經所說的修行方法，都是菩薩的大行，叫做行一；三、人，修行法華經所說行法的人，都是開其佛知見的菩薩，叫做人一；四、理，依行而開佛知見的人，所證都是諸法實相，叫做理一。



### 三藏法數

﹝出法華經文句﹞ 〔一、理一〕，理即中道一實相之理也。此實相之理，諸佛眾生體性平等，無有增減。但眾生體雖本具，全體在迷。唯諸佛覺知如實之相，乘此實道，出應於世，要令眾生得此實相。故經云：是法非思量分別之所能解，唯有諸佛乃能知之。又云：諸佛唯以一大事因緣故，出現於世，為令眾生開示悟入佛之知見，佛之知見，即理一也。（一大事因緣者，即一實相也。其性廣博名大，諸出世之儀式，故名事，眾生有此機感故名因，佛乘機而應，故名緣。） 〔二、行一〕，行即所修一乘之妙行也。謂實相之理，自非一乘妙行莫能證得。故經云：正直捨方便，但說無上道。又云：諸有所作，常為一事，事即是行，故名行一也。 〔三、人一〕，人即所化之眾生也。佛出世之意，但為教化菩薩，成就佛道。蓋由機器不純，不得已而權施三乘之教，漸令入大故。至法華，即開三乘之權，而顯一乘之實。三乘之人，同是菩薩之人，故名人一也。（三乘者，聲聞乘、緣覺乘、菩薩乘也。） 〔四、教一〕，教謂圓頓妙教，即一佛乘也。如來於前四時，隨順機緣，不得已而權說諸乘。至于法華，開顯權即是實。故經云：十方佛土中，唯有一乘法，無二亦無三，故名教一也。（四時者，華嚴時、鹿苑時、方等時、般若時也。無二者，謂無藏教、通教之二也。無三者，謂無藏教、通教、別教之三也。）



### 丁福保佛學大辭典

【術語】依台家之釋，開顯法華經方便品中五佛之一乘，就教行人理四者，各明唯一無二之旨，故稱之為四一之開顯。一教，能詮之經典也，能詮之經典唯說一佛乘，謂之教一。經曰：「如來但以一佛乘故，為眾生說法，無有餘乘若二若三。」是其證也。二行，依其教而修之行法也。其行法唯為菩薩之大行，謂之行一。經曰：「諸有所作常為一事，唯以佛知見示悟眾生。」是其證也。三人，為開其佛知見而修行法之人也。其人唯為菩薩，謂之人一。經曰：「諸佛如來但教化菩薩。」是其證也。四理，依行而開佛知見之所證也。其所證唯為諸法實相之一理，謂之理一。經曰：「諸佛世尊欲令眾生開佛知見使得清淨故，出現於世。」是其證也。見法華文句四。



### 佛光大辭典

(一)謂四種實智所照之境，可分為教一、理一、機一、人一；出自法華經義記卷二。即：(一)教一，謂皆成佛道之教。(二)理一，謂一實相之理。(三)機一，謂齊感一果之機。(四)人一，謂昔日之聲聞改心即為今日之菩薩。此四一皆歸屬于法華，亦即以教、理、機、人四者開顯一乘。

此外，方便智所照之境，即所謂三教、三人、三機之三三，系以教、人、機三者開顯三乘，此乃方便法門，而非真實之教，故不說三理（因理無三乘之別）

(二)法華經義記卷三，別立果一、人一、因一、教一之四一，此系以因果為理，自‘理一’中開展出因一、果一兩種，再加上人一、教一而成四一。

(三)天台智于法華玄義卷七上，針對上述兩種四一加以論破，並于法華文句卷四上，調和舊說，設立教一、行一、人一、理一之四一。依天台家之解釋，開顯法華經方便品中一乘，就教、行、人、理四者，各闡明唯一無二之旨，稱為四一開顯。(一)教，指能詮之經典；因能詮之經典唯說一佛乘，故稱教一。(二)行，指依其教而修之行法；以此行法唯修一乘之妙行，方能證實相之理，故稱行一。(三)人，指為開佛知見而修行法之人；其人唯為菩薩（此以三乘之人同為菩薩），故稱人一。(四)理，指依行而開佛知見之所證；其所證唯為諸法實相之一理，故稱理一。


