---
title: 無愧
source: deerpark.app
---

**來源：陳義孝佛學常見辭彙**

<p>與無慚同。</p>

**來源：法相辭典**

<p>★瑜伽八十九卷七頁雲：于所作罪，望他不恥；故名無愧。</p><p>★二解　顯揚一卷八頁雲：無愧者：謂于世增上，不恥過惡為體。能障愧為業。乃至增長無愧為業。如經說不愧所愧，無愧生起惡不善法。乃至廣說。</p><p>★三解　成唯識論六卷十七頁雲：雲何無愧？不顧世間，崇重暴惡為性。能障礙愧，生長惡行為業。謂于世間，無所顧者，崇重暴惡，不恥過罪，障愧，生長諸惡行故。</p><p>★四解　集論一卷九頁雲：何等無愧？謂貪嗔癡分，于諸過惡，不羞他為體；一切煩惱及隨煩惱助伴為業。</p><p>★五解　五蘊論五頁雲：雲何無愧？謂于所作罪，不羞恥他為性。</p><p>★六解　廣五蘊論十一頁雲：雲何無愧？謂所作罪，不羞他為性。業如無慚說。</p><p>★七解　法蘊足論八卷八頁雲：雲何無愧？謂無愧，無所愧，無別愧，無恥，無所恥，無別恥。于諸罪中，不怖，不畏，不見怖畏。總名無愧。</p><p>★八解　大毗婆沙論三十四卷十六頁雲：雲何無愧？答：諸無愧，無所愧，無異愧，無恥，無所恥，無異恥，于諸罪中不怖不畏，不見怖畏，是謂無愧。如彼廣釋。</p><p>★九解　集異門論一卷十一頁雲：無愧雲何？答：如世尊說：有無愧者，于可愧法而不生愧。可愧法者：謂諸惡不善法，乃至順當來生老死。彼于如是惡不善法生時，無愧，無所愧，無別愧，無恥，無所恥，無別恥，于諸罪中，不怖不畏；是謂無愧。</p><p>★十解　界身足論上五頁雲：無愧雲何？謂無愧，無所愧，無別愧，無恥，無所恥，無別恥，于罪不怖性，于罪不畏性，于諸罪中不見怖畏；是名無愧。</p><p>★十一解　發智論二卷七頁雲：雲何無愧？答：諸無愧，無所愧，無異愧，無恥，無所恥，無異恥，于諸罪中不怖不畏，不見怖畏，是謂無愧。</p>

**來源：三藏法數**

<p>愧謂羞愧，比丘之心，若無羞愧，自必毀犯戒法，不能悔過，故不可為師而授人戒也。</p><p>愧即愧人。謂於人所見處為諸過非，不知羞愧也。</p>

**來源：丁福保佛學大辭典**

<p>【術語】梵語Anaratratā。不顧世間恣作暴惡也。唯識論六曰：「云何無愧？不顧世間，崇重暴惡為性。能障礙愧，生眾惡行為業。」俱舍論四曰：「為諸善士所訶厭名為罪。於此異中不見怖畏，說名無愧。」</p>

**來源：佛光大辭典**

<p>梵語anapatrāpya，或atrapā。指做別人認為罪惡之事，而不感慚愧，亦不害怕。心所之名。俱舍七十五法之一，唯識百法之一。與‘愧’對稱。為俱舍宗大不善地法之一，唯識宗二十隨煩惱之一。即對現世、未來之惡報不生怖畏；或不顧世法而恣意暴惡，不生畏懼。此法為欲界所系，其性唯不善，為見、修所斷。又與一切之不善心相應而現起，故與無慚共攝于大不善地法。﹝成唯識論卷六、大毗婆沙論卷三十四、俱舍論卷四、卷二十一、品類足論卷一﹞〈ㄟ\‘慚愧’5810）</p>
