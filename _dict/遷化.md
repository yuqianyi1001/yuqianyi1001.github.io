---
title: 遷化
source: deerpark.app
---

### 丁福保佛學大辭典

【術語】遷者遷移，化者化滅，通謂人之死。原為儒典之語。前漢書外戚傳曰：「李夫人卒，武帝自作賦曰：（中略）忽遷化而不反兮，魄放逸以飛揚。」文選魏文帝典籍論文曰：「日月遊於上，體貌衰於下。忽然與萬物遷化，斯亦志士之大痛也。」佛者更為說，偏名釋氏之死，化者化度，教化濟度眾生也。遷者遷移，此處眾生之緣盡，而化度之事，移於他方之義也。大乘義章五本曰：「菩薩後時遷化他土。」廣弘明集哭玄奘文曰：「上人遷化於異方。」釋氏要覽曰：「釋氏死謂涅槃、圓寂、歸真、歸寂、滅度、遷化、順世，皆一義也。從便稱之，蓋異俗也。」



### 佛光大辭典

略作化。指僧侶之示寂，有遷移化滅之義。或謂有德之人于此土教化眾生之緣已盡，而遷移于他方世界度化眾生。與涅、圓寂、滅度、順世、歸真等同義。據續高僧傳卷十四載，唐代慧持臨終之際雲（大五○·五三八上）：‘吾欲往他方教化。’梁高僧傳卷五曇戒傳（大五○·三五六下）：‘有光照于身，容貌更悅，遂奄爾遷化。’

此外，在家人亦用遷化之語。如漢武帝于李夫人卒後，為其作賦：‘忽遷化而不返兮，魄放逸以飛揚。’曹丕之典論論文：‘日月遊于上，體貌衰于下，忽然與萬物遷化，斯亦志士之大痛也。’蓋僧俗二眾之入寂者，皆同用遷化一詞。﹝大乘義章卷五本、華嚴經傳記卷四、釋氏要覽卷下、漢書外戚傳、禪林象器箋喪薦門﹞


