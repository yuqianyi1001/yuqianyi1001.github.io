---
title: 相承
source: deerpark.app
---

### 丁福保佛學大辭典

【術語】師弟授受以道也。大灌頂神咒經二曰：「師師相承受此經典。」順正理論二十二曰：「上代師資相承。」



### 佛光大辭典

師資（師徒）依次傳承佛法之意。又稱師資相承、師師相承、師宗相承，或付法相承、次第相承、傳燈。灌頂經卷一（大二一·四九八上）：‘有諸餘比丘，師師相承，受此經典。’敦煌出土歷代法寶記（大五一·一九六上）：‘事即千有餘載，聖乃三十有四，嫡嫡相承，代代相次。’蓋律藏及法藏等之傳持相承，自印度以來所傳者，如摩訶僧o律卷三十二舉出自優波離以下，至道力為止，共有二十七師之次第相付。善見律毗婆沙卷二則舉出自優波離以下，至私婆為止，共有二十四師。達磨多羅禪經卷上載有大迦葉以下，至不若蜜多羅之次第傳授。付法藏因緣傳亦舉出摩訶迦葉以下，至師子，共有二十三師。出三藏記集卷十二所載之薩婆多部記目錄謂，自大迦葉以下，至達磨多羅菩薩止，共有五十三師。又長安城內齊公寺薩婆多部佛大跋陀羅之師宗相承，自阿難以下，至僧伽佛澄，共舉出五十四師。

我國自古以來，各宗派皆立列祖，以為師資相承。日本之諸宗派則多直接傳承于我國，故在日本于新宗派開立時，多以‘入唐請益’為開宗之要件。我國及日本各宗派之相承，有如下之說：天台宗有金口相承、今師相承、九祖相承等說；圓頓戒脈則立台上相承（梵網相承、舍那相承、人法相承、靈山相承、法華相承、釋迦相承）之別；台密分有塔外相承（蘇悉地相承）、塔內相承二種；華嚴宗有十祖相承、七祖相承；三論宗有六祖相承、三祖相承；禪宗有西天二十八祖、震旦六祖及其下之五家七宗各有付法相承；淨土宗有五祖相承、六祖相承（知識相承、口決相承、直接相承）、八祖相承（經卷相承、依用相承）之說；日本真言宗有付法八祖、傳持八祖；日本日蓮宗有外相承、內相承（內證真實直授相承）二種。

蓋諸宗諸派雖各有相承傳授之說，但大別之，則不出二種，即：(一)師資親自面授口決，傳承血脈譜或衣缽等。(二)不依面授親聞，以經卷為依憑，或依夢告等相承法義。前者稱為師資相承、嫡嫡相承、直接相承、口授相承、口決相承、知識相承、付法相承等，禪宗之二十八祖等即屬此種。後者稱為依用相承、經卷相承等，如圓戒之靈山相承、淨土之八祖相承、日蓮之內相承等即屬此。﹝南海寄歸內法傳卷三、佛祖統紀卷一、卷六、景德傳燈錄﹞


