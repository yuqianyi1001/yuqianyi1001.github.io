---
title: 迦葉摩騰
source: deerpark.app
---

### 丁福保佛學大辭典

【人名】Kāśyapamātaṅga，又作攝摩騰，竺攝摩騰。無翻名。中天竺人，能解大小乘經。嘗為一小國王講金光明經，以防敵國侵害，名大顯。漢明帝遣蔡愔等於天竺求法，遇之，永平十年與竺法蘭等共至洛陽，譯四十二章經等。漢地之有佛法自此始。見歷代三寶記四，梁高僧傳一，開元釋教錄一。



### 佛光大辭典

（？～73）梵名Kāśyapa -mātaṅga 。我國佛教之初傳入者。中印度人。又稱攝摩騰、竺攝摩騰、竺葉摩騰。略稱摩騰。生于婆羅門家，博通大小乘經典，嘗至西印度一小國講金光明經，由此因緣遂使該國免于刀兵之禍。後漢永平十年（67），應明帝之請，與竺法蘭攜經卷與佛像至洛陽，住于明帝為其所建之白馬寺，兩人合譯四十二章經，為我國譯經之濫觴，亦為東土有佛法之始。永平十四年正月一日，五岳八山之道士褚善信等六百九十人上表，請帝火驗佛道二教之優劣。同月十五日，帝集眾于壇上，驗燒二教經典，道教之書盡成灰燼，而佛經毫無損壞，摩騰與法蘭乃出而宣揚佛德，凡見聞者，皆相率歸依佛門。永平十六年，示寂于洛陽，年壽不詳。一說此人最早見于北齊王琰之‘冥祥記’，而未見載于早期文獻道安編纂之經錄及四十二章經序、理惑論等，故不可信。﹝梁高僧傳卷一、出三藏記集卷二、歷代三寶紀卷四、佛祖統紀卷三十五、後漢書卷四十二﹞


