---
title: 除蓋障菩薩
source: deerpark.app
---
### 佛光大辭典

除蓋障，梵名Sarvanīvaraṇaviṣkambhin  。又作除一切蓋障菩薩、降伏一切障礙菩薩、棄諸陰蓋菩薩。為密教胎藏界曼荼羅除蓋障院之主尊。除蓋障乃消除一切煩惱之謂。諸佛要集經卷下以棄諸陰蓋菩薩之譯名，稱贊此菩薩所得之三昧。大日經疏謂以淨菩提心之因照明諸法故，以小功力得除蓋障三昧，見八萬四千煩惱之實相，成就八萬四千之寶聚門。其形像，左手持蓮華，華上有如意珠，右手結無畏印；乃以菩提心中之如意珠施一切眾生，滿其所願之意。密號為離惱金剛。據大日經密印品之載，此尊之真言為：歸命阿（aḥ，除障之種子）薩剩sattva，有情）系多弊扉薅啵ketabhyodgata，開發有情之善性）怛覽怛覽（traṃtraṃ，除垢入證）覽覽（raṃ raṃ，除垢）莎訶（svāhā）。﹝除蓋障菩薩所問經卷一、大日經卷一、大日經疏卷一、卷十三﹞



### 丁福保佛學大辭典

【菩薩】除一切蓋障之略名。除蓋障院之中尊也。大日經一曰：「次行者於右方，次作大名稱除一切蓋障，執持如意寶。」同疏五曰：「次於第二重大日如來左方畫除蓋障菩薩，（中略）左手持蓮華，華上置摩尼寶珠，右作施無畏手。此菩薩及諸眷屬皆是大慈悲拔苦除障門，正以此菩提心中如意寶珠施一切眾生無畏滿其所願也。」又金剛界曼茶羅賢劫十六尊中之一尊也。



