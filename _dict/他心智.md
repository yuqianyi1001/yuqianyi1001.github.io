---
title: 他心智
source: deerpark.app
---

### 陳義孝佛學常見辭彙

十智之一，即能知他人心想的智，在六通中，叫做他心通。



### 法相辭典

★瑜伽六十九卷十頁雲：他心智，唯是世間。若在異生及有學相續中者；是有漏。若無學相續中者；是無漏。

★二解　顯揚二卷十六頁雲：三、他心智。謂修所生修果。能知他心及心法智；及諸如來，知諸眾生，隨其意解，隨其隨眠，教授教誡轉起妙智。

★三解　俱舍論二十六卷八頁雲：所明他心智，為亦能取他心所緣，及亦取他心能緣行相不？俱不能取。知彼心時，不觀彼所緣能緣行相故。謂但知彼有染等心。不知彼心，所染色等。亦不知彼能緣行相。不爾；他心智，應亦緣色等。又亦應有能自緣失。諸他心智，有決定相。謂唯能取欲色界系，及非所系，他相續中，現在同類心心所法，一實自相，為所緣境。空無相不相應，盡無生所不攝，不在見道無間道中。餘所不遮，如應容有。

★四解　品類足論一卷六頁雲：他心智雲何？謂若智，修所成，是修果，依止修，已得不失，知欲色界系和合現前他心心所，及一分無漏他心心所；皆名他心智。

★五解　集異門論七卷一頁雲：他心智雲何？答：若智，修所成，是修果，依止修，已得不失，能知欲色界和合現前他心心所，及一分無漏他心心所。是名他心智。

★六解　如大毗婆沙論九十九卷八頁至一百卷六頁廣說。彼雲：雲何他心智？答：若智、修所成，是修果，依止修，已得不失，能知他相續現在欲色界心心所法，或無漏心心所法。是謂他心智。此中若智修所成者：謂修所成慧為自性故。是修果者：謂是四支五支靜慮果故。依止修者：謂依數習而成就故。已得不失者：已證得不舍故。問：何故不說未得已失？答：應說而不說者；當知此義有餘。復次若由此智，說名成就他心通者；此中說之。未得已失，諸他心智，無如是義。是故不說。能知他相續現在欲色界心心所法或無漏心心所法者：謂能如實知他有情身中現在世欲色界或無漏心心所法。此說他心智所緣境相。有別誦言：若智、現起如實知他有情，有所尋求，有所伺察，有所攝受，眾緣所起意及意所有。是謂他心智。此中若智現起者：說現行他心智。如實知者：簡別佔相智等。他有情者：簡別知自心心所法。有所尋求者：謂欲界初靜慮心心所法。有所伺察者：謂靜慮中間心心所法。有所攝受者：謂後三靜慮心心所法。復有說者：有所尋求，顯欲界初靜慮。有所伺察，顯從欲界乃至靜慮中間。有所攝受，顯從欲界乃至第四靜慮。此中顯示能尋求等。故色等法，非此智境。眾緣所起者：如能知智，由四緣生，所知亦由四緣生故。意及意所有者：意即是心。諸心所法，名意所有。如是皆說他心智境。此他心智，或應說一。謂他心智通及示導。或應說二。謂有漏、無漏，有縛、解脫，有系、不系。或應說三。謂下、中、上品。或應說四。謂四靜慮果。或應說六。謂有漏無漏各有三品。或應說八。謂四靜慮果，各有有漏無漏。或應說九。謂下下品，乃至上上品。或應說十二。謂四靜慮果，各有三品。或應說十八。謂有漏無漏，各有九品。或應說二十四。謂四靜慮果，各有有漏無漏。此復各有三品。或應說三十六。謂四靜慮果，各有九品。或應說七十二。謂四靜慮果，各有有漏無漏。此復各有九品。若以在身剎那分別；應說無量無邊。此中總說一他心智。問：此他心智，以何為自性？答：以慧為自性。是謂他心智自性我物自體相分本性。已說自性；所以今當說。問：何故名他心智？他心智是何義耶？答：知他心故，名他心智。問：此亦知他諸心所法；何故但名他心智耶？答：諸瑜伽師、意樂加行，欲知他心。非他心所。是故但立他心智名。以心為先，亦知心所。譬如有人意樂加行但欲見王；若見王時，亦見臣等。復次諸法立名，依多緣故。謂或依自性，或依對治，或依加行，或依相應，或依所依，或依所緣，或依行相，或依所緣及行相等。依自性立名者：謂五蘊四諦世俗智等。依對治立名者：謂法智類智。對治欲界上二界故。依加行立名者：謂空識無邊處，無所有處，五現見定，他心智等。依相應立名者：如品類足說：雲何順樂受等法？謂樂受等相應。如是一切。依所依立名者：謂眼識等。依所緣立名者：謂四念住，無相定等。依行相立名者：謂苦集智。此二行相，無雜。所緣雜故。依所緣及行相立名者：謂滅道智。此二所緣行相，俱無雜故。諸如是等立名因緣，乃有無量。今他心智，但依加行立名非餘。復次相應品中，心最勝故。依知勝法，立此智名。如說王來，非無臣等。復次以依心故；名心所法。心是大地故。諸心所法，名大地所有；故但說心。復次修他心通，無間道位，唯緣心故；但說知心。

★七解　大毗婆沙論一百六卷五頁雲：問：何故名他心智？答：知他心故；名他心智。問：此亦知他諸心所法；何故但名他心智耶？答：以期心故。謂修觀者，先起意樂，欲知他心。由此意樂，後知心時，亦知心所。如人意樂，本欲見王；後見王時，亦見臣等。復次諸法得名，由多緣故。謂或由自性得名。如諦，如蘊，如世俗智。或由對治得名。如法類智。或由加行得名。如他心智等。或由相應得名。如說樂受等相應法，名順樂受等法。或由所依得名。如眼識等。或由行相得名。如苦集智。或由所緣得名。如念住等。或由行相所緣得名。如滅道智。故由加行名他心智。復次以心勝故；雖亦知心所；但名他心智。如王來等。復次以心是大地故；心所名大?他心智加行	★大毗婆沙論九十九卷十三頁雲：問：修他心智加行雲何？答：施設論說：初修業者，于世俗定，已得自在；數起現前，令轉明利。先審觀察自身心相。若時身有如是相現；爾時便起如是相心。若時自起如是相心；爾時身有如是相現。自審觀察身心相已；次審觀察他身心相。若時身有如是相現；爾時便起如是相心。若時他起如是相心；爾時身有如是相現。審觀察他身心相已；次純觀彼心心所法。作是思惟：我應觀彼心心所法，何所尋求，何所伺察，何所攝受。既思惟已；純觀彼心相續前後行相差別。觀彼心相若得純熟；齊是名為修他心智加行成滿。集異門論，作如是說：修他心智加行雲何？謂審觀察緣五取蘊為苦非常空非我智行相差別，漸次能引無漏智生，善知他心，名他心智。問：無漏他心智，能緣四諦智；何故但說緣苦智耶？答：亦應說緣餘三諦智；而不說者，當知有餘。復次此中但說初入加行，但緣苦智；不說緣餘。後相續時，亦緣餘智。問：前施設論，後集異門，所說加行，有何差別？答：前說有漏他心智加行，後說無漏他心智加行。復次前說他心智加行，非勝妙明淨。後說他心智加行，勝妙明淨。然他心智，雖加行時，亦緣色起；而成滿時，不復緣色。所以者何？先觀粗法，為入細故。又他心智，雖加行時，亦緣自相續；而成滿時，唯緣他相續。所以者何？緣自不名他心智故。又他心智，但緣他心；不緣他心所緣行相。若緣他心所緣行相；應緣自心，非他心智。自心是彼所緣，及能緣行相故。



### 三藏法數

謂知欲界、色界，現在心、心所法及知無漏心、心所法，故名他心智。（心、心所法者，心即心王，心所即受想行等也。）



### 丁福保佛學大辭典

【術語】十智之一。知他人心念之智也。離欲惑而得色界之根本禪已上，得發無智，於六通中，謂之他心通。大乘義章十五曰：「他心智者，非己之慮，稱曰他心。照斯之解，名他心智。」智度論二十三曰：「他心智，緣他心有漏無漏心心數法。」



### 佛光大辭典

梵語para-citta-jñāna。十智之一。又作知他人心智、心差別智。指了知他人心念之智。遠離欲惑而得色界之根本禪定以上者，得發此智；于六通中，稱為他心通。大毗婆沙論卷九十九載，他心智以修慧為自性，以四根本靜慮為依地，于他人之現在欲界系、色界系及無漏之心相得以了知，由加行能證得此智。大乘義章卷十五（大四四·七五七上）：‘他心智者，非己之慮，稱曰他心，照斯之解，名他心智。’

此智由法智、類智、道智、世俗智所成，通于有漏、無漏，而亦必以同類法為所緣，然不知勝位者之心及過去、未來之心。唯以現在之一念，緣實有之一事而取其自相，不能取他之能緣心及所緣行相。又唯在四禪故，僅知欲、色界系及無漏法，與非緣于無色界系者。﹝俱舍論卷二十六、大般若經卷四八九、集異門足論卷七、大毗婆沙論卷一○九﹞（參閱‘十智’472）


