---
title: 風輪三昧
source: deerpark.app
---

**來源：三藏法數**

風有三義：一遊空無礙，二鼓動萬物，三能破壞。謂行者修習禪定三昧，發相似智慧無礙方便，如風遊空，一切無礙，既得智慧無礙方便，即能擊發種種出世善根，功德生長，如風之鼓動萬物。由此之智慧無礙方便，即能摧破一切諸見煩惱，亦由風之破壞於物，是名風輪三昧。（相似智慧者，謂於初果已上所得智慧，由未真證，故名相似。）



### 丁福保佛學大辭典

【術語】五輪三昧之一。行者修禪定起相似智慧，如風之空而無礙，能動萬物而又破壞之。智慧無礙，發出世之善根，又破一切之煩惱，故有此名。



### 佛光大辭典

五輪三昧之一。三昧，禪定之異稱。指梵行者修禪定而起之智慧。此智慧圓融無礙，能摧破一切煩惱，猶如風之空行自如而暢行無礙，能動轉萬物且破壞之，故有此名。


