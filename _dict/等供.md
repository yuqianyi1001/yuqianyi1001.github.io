---
title: 等供
source: deerpark.app
---

**來源：丁福保佛學大辭典**

<p>【術語】又云等得。凡大眾之食法，由上座至下末待食物等配賦平均，令維那唱等供或等得然後得食也。行事鈔下三曰：「四分得食便食，為俗譏責。佛令唱等得已，然後食。僧祇唱等供，若時欲過，隨下隨食無罪。十誦云等供。（中略）十誦因舍利弗為上座純食好食。羅睺白佛。佛言：從今上座待得徧，聞等供聲一切僧共食。」同資持記下三之三曰：「等供約賦徧，等得約受足。等即是同。」同下四之一曰：「等得亦云等供，即大小食時唱食平等。」問：梵語僧跋，此譯等施，是亦食前所唱之語，與等供何別？答：總為相同，別則等供之語，就行食之平等而稱，僧跋之語，就食味之平等而稱。</p>

**來源：佛光大辭典**

<p>又作等得。為僧眾之食法，食前由上座至下末待食物分配平均，維那唱等供後，始得食之，以表施主之平等布施。又等供亦為解毒之秘密語。﹝十誦律卷六十一、四分律刪繁補闕行事鈔卷下三、四分律行事鈔資持記卷下三之三、卷下四之一﹞</p>
