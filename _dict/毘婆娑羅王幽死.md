---
title: 毘婆娑羅王幽死
source: deerpark.app
---

**來源：丁福保佛學大辭典**

<p>【故事】增一阿含經八謂提婆達兜惡人便往婆羅留支（阿闍世之別名）所告言，昔民氓壽命極長，如今人壽不過百年，王子當知人命無常，終不上位，而中命終，不亦痛乎，王子於時宜斷父王命，統領國人，我今當殺沙門瞿曇，而為無上至真等正覺。於摩竭陀國界為新王新佛，不亦快哉。如日貫雲，無所不照，如月雲消，明於眾星之中。爾時婆羅留支王子即收父王著於鐵牢中，更設臣佐，統領人民。又出於十誦律三十六，毘奈耶雜事十七，涅槃經三十四等。觀無量壽經曰：「王舍大城有一太子，名阿闍世。隨順調達惡友之教，收執父王頻婆娑羅，幽閉置於七重室內。制諸群臣，一不得往。（中略）有五色光明從佛口出，一一光照頻婆娑羅頂。爾時大王雖在幽閉，心眼無障，遙見世尊，頭面作禮，自然增進，成阿那含。」</p>
