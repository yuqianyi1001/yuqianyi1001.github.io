---
title: 天愛
source: deerpark.app
---

### 丁福保佛學大辭典

【術語】愚者之異名。世間最勝者，無過於天。指至愚為天，猶指貧人而呼為富者，指痴鈍而呼為聰明，調弄之辭也。此痴天當憐之，故云天愛。又一說，其人愚痴無所取，但為天所愛，僅得自存，故云天愛。唯識樞要上末曰：「天愛者，梵云沒劫Moha，此名為愚。愚有三名：一、提婆Deva，此云天。二、暱縛Jvala'，此云光明。三、缽刺闍缽底Prajāpati，此云天生主。（中略）世間之勝莫過於天，世間之劣莫過愚者，喚愚為天，調之故也。喚奴為郎若等，光明者照了義。愚人痴闇，調喚為光明，如名貧人為富財物，亦如喚鈍人為聰明物。梵王世間皆計為父，猶彼所生但知端坐。雖生一切，都無動作。痴人喻彼，雖被駈使，百種皆作，都無所知，無小別識。劣從勝號，名曰生主。」唯識述記二末曰：「言天愛者，以其愚癡，無可錄念，唯天所愛，方得自存。如言此人天矜故爾，故名天愛。」



### 佛光大辭典

梵語devānāṃ-priya，巴利語devānaṃ piyo。諸天所愛者之意。孔雀王朝時代，為表王者之威嚴，即敬稱其為‘天愛’，如阿育王亦稱天愛喜見王。其後又轉用為譏罵愚人時之稱。﹝中阿含卷三十八鸚鵡經、俱舍論卷四、成唯識論卷五、成唯識論掌中樞要卷上末﹞


