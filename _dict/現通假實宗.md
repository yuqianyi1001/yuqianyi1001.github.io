---
title: 現通假實宗
source: deerpark.app
---
### 佛光大辭典

華嚴宗十宗判釋之第四，慈恩八宗之第四。指小乘說假部、成實論及其他經部之後世論師所立義。即立義不但過去、未來皆無實體，且于現在之諸有為法中亦有假有實，此等以現在法通于假實為其宗者，稱為現通假實宗。說假部謂現在法之五蘊不分根境，能緣所緣不對立，直就法之自性而分類，故為實；十二處系相對于六根而立六境，十八界乃根境相對、識境相對、根識相對而立六根、六境、六識，而十二處、十八界皆依能所相對而成立，故為假。成實宗主張地、水、火、風四大，系依色、香、味、觸四塵而造，除色、香、味、觸外，別無實體，故四大為假，唯四塵為實法。經量部之後世論師則以粗法為假，細法為實；所謂粗法指山河大地等，細法指極微，山河大地皆由極微物所成，故粗法不為實。此等主張現在法或假或實者，皆屬于現通假實宗。﹝華嚴經探玄記卷一、法華玄贊卷一、五教章卷上、大乘法苑義林章卷三本﹞（參閱‘十宗’443）



### 三藏法數

謂此宗計現在法通假通實也。通實者，計五蘊法以為實有；通假者，計十二處十八界以為虛假，是為現通假實宗。（五蘊者，色蘊、受蘊、想蘊、行蘊、識蘊也。十二處者，眼處、耳處、鼻處、舌處、身處、意處、色處、聲處、香處、味處、觸處、法處也。十八界者，眼界、色界、眼識界；耳界、聲界、耳識界；鼻界、香界、鼻識界；舌界、味界、舌識界；身界、觸界、身識界；意界、法界、意識界也。）



### 丁福保佛學大辭典

【術語】慈恩八宗之第四。賢首十宗之第四。小乘二十部中說假部並經量部之別師及成實論等所立，說現在法通於假實，故有此稱。蓋說假部三科中，五蘊不分根境，能緣所緣不對立，直就法之自性而分類，故以之為實。十二處十八界能所根境相對而說，故謂為假設而非實法。又經量之別師謂五蘊十二處為麤分別，故立為假。十八界為細分別，故立為實。見法華玄贊一、五教章上。



