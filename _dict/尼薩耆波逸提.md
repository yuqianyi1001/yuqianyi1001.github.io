---
title: 尼薩耆波逸提
source: deerpark.app
---

### 丁福保佛學大辭典

【術語】巴Naiḥsargikapra－cittiya（Naiḥsargik－prāyaścittika），五篇罪之一。尼薩耆為盡捨，波逸提為墮。此罪聚總關於衣鉢等之財物，故以其所犯之財物，捨於眾中而懺悔之，謂之盡捨。若不懺悔，則結墮獄之罪，故曰墮。總有三十種，稱為三十捨墮，行事鈔中之一曰：「波逸提聚義翻為墮，十誦云：墮在燒煮覆障地獄故也。（中略）聲論云：尼翻為盡，薩耆為捨。」四分戒本定賓疏下曰：「尼薩耆者，此翻為盡捨。波逸提者，此翻為墮。謂犯此罪牽墮三惡，若犯此墮，要先捨財，後懺墮罪，故云捨墮。」比丘尼鈔一曰：「捨財捨罪捨心，具此三捨，故云盡捨。」


