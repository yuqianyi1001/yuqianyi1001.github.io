---
title: 般若
source: deerpark.app
---

**來源：陳義孝佛學常見辭彙**

<p>華譯為智慧，即通達真理的無上妙慧。</p>

**來源：三藏法數**

<p>梵語般若，華言智慧。謂照了一切諸法皆不可得，而能通達一切無礙，為諸眾生種種演說也。</p>

**來源：丁福保佛學大辭典**

<p>【人名】Prajñā，又曰般賴若。三藏法師名。譯曰智慧。見宋高僧傳二。</p><p>【術語】Prajñā，又作班若、波若、鉢若、般羅若、鉢剌若、鉢羅枳孃、般賴若、波賴若、鉢賢禳、波羅孃。譯曰慧、智慧、明。智度論四十三曰：「般若者，秦言智慧。一切諸智慧中，最為第一，無上無比無等，更無勝者。」同八十四曰：「般若名慧，波羅蜜，名到彼岸。」大乘義章十二曰：「言般若者，此方名慧，於法觀達，故稱為慧。」往生論註下曰：「般若者，達如之慧名。」法華義疏四曰：「無境不照，名為波若。」慧琳音義十二曰：「般羅若，正云鉢羅枳孃，唐云慧或云智慧。」慧苑音義上曰：「般若，此云慧也。西域慧有二名：一名般若。二名末底。智唯一名，謂之諾般，即是第十智度名也。」瑜伽倫記九曰：「梵云般若，此名為慧，當知第六度。梵云若那，此名為智，當知第十度。」楞嚴經四曰：「鉢剌若。」慧琳音義四十七曰：「鉢羅賢禳，唐言智慧。」</p>

**來源：佛光大辭典**

<p>梵語prajñā。(一)又作波若、般羅若、缽剌若。意譯為慧、智慧、明、黠慧。即修習八正道、諸波羅蜜等，而顯現之真實智慧。明見一切事物及道理之高深智慧，即稱般若。菩薩為達彼岸，必修六種行，亦即修六波羅蜜。其中之般若波羅蜜（智慧波羅蜜），即稱為‘諸佛之母’，成為其他五波羅蜜之根據，而居于最重要之地位。</p><p>以種類而言，般若有二種、三種、五種之別，二種般若有如下之三者；(一)共般若與不共般若。共般若，即為聲聞、緣覺、菩薩共通而說之般若；不共般若，則僅為菩薩所說之般若。(二)實相般若與觀照般若。實相般若，即以般若智慧所觀照一切對境之真實絕對者；此雖非般若，但可起般若之根源，故稱般若；觀照般若，即能觀照一切法真實絕對實相之智慧。(三)世間般若與出世間般若。世間般若，即世俗的、相對的般若；出世間般若，即超世俗的、絕對的般若。又實相般若與觀照般若，若加上方便般若或文字般若則稱三般若。方便般若系以推理判斷，了解諸法差別之相對智；文字般若系包含實相、觀照般若之般若諸經典。又實相、觀照、文字三般若加境界般若（般若智慧之對象的一切客觀諸法）、眷屬般若（隨伴般若以助六波羅蜜之諸種修行），則稱五種般若。﹝大品般若經卷一序品、大寶積經卷五十三、解脫道論卷九分別慧品、粱譯攝大乘論卷中、大智度論卷四十三、卷七十二﹞</p><p>(二)（734～？）唐代譯經僧。又稱般剌若。北印度迦畢試國（Y賓）人，姓喬答摩。七歲出家，二十歲受具足戒。二十三歲至中印度那爛陀寺，依智護、進友、智友等三大論師研習唯識、瑜伽、中邊、金剛經、五明等。後乘船遍遊南海諸國，于唐德宗建中二年（781）抵達廣州，旋入長安。貞元四年（788）譯出大乘理趣六波羅蜜多經十卷，翌年又譯出該經中之真言、印契、法門等。六年七月，奉敕出使迦濕彌羅國。未久，受賜‘般若三藏’之名及紫衣。其後又譯出般若波羅蜜多心經、四十華嚴、大乘本生心地觀經、守護國界主陀羅尼經等。示寂于洛陽，遺骸葬龍門西岡，年壽不詳。﹝宋高僧傳卷二、卷三、貞元新定釋教目錄卷十七﹞</p>
