---
title: 藏識四相
source: deerpark.app
---

**來源：丁福保佛學大辭典**

<p>【名數】見四相條附錄。</p><p>參照：<a href="/dict/四相">四相</a></p><p>【名數】起信論之法門也。阿梨耶之心體無生無滅。有無明，迷於自之心體，而違寂靜之性，鼓動起念，有生滅四相。即使心體生住異滅由細至麤也。今就此義而明四相，既鼓靜使動，便有前後麤細之異。依之以彼先際之最微，名為生相。及最後之最麤，名為滅相，取中間為住相異相。而以之配於三細六麤，生相者三細中業相之一也。住相者三細中轉相，現相，及六麤中智相，相續相之四相也。異相者六麤中執取相，計名字相之二相也。滅相者六麤中起業相之一也。而於斷位逆次之，先斷滅相，為十信，是內凡之位。斷異相，為十住十行十迴向，是相似覺之位。斷住相為十地，是隨分覺之位。斷生相之一念為佛，是究竟覺也。見起信論中本。</p>
