---
title: 法寶
source: deerpark.app
---

### 三藏法數

法即軌持之義。謂法性寂滅，而恒沙性德，皆可軌持，是名法寶。

謂五時所說大乘小乘經律論藏，是為法寶。（五時者，華嚴時、鹿苑時、方等時、般若時、法華涅槃時也。）

謂佛說一大藏典，具教法、理法、行法、果法，名相不同，故名法別相也。（教即經教，理即性理，行即行業，果即果位也。）



### 丁福保佛學大辭典

【術語】三寶之一。諸佛所說之妙法，珍重如世之財寶，故云法寶。維摩經佛國品曰：「集眾法寶，如海導師。」增一阿含經一曰：「三阿僧祇集法寶。」

僧家所用衣鉢，錫杖等也。僧法海有六祖法寶記一卷。見唐書。



### 佛光大辭典

(一)指佛、法、僧三寶中之法寶。即佛所說之三藏十二部等一切教法。（參閱‘三寶’700）

(二)唐代僧。生卒年、籍貫俱不詳。資性敏利，受業于玄奘。高宗永徽五年（654），玄奘譯出俱舍論，師著疏三十卷詳解之。與同學普光共為奘門俊傑。後與勝莊等于東都福先寺、西京西明寺共入義淨之譯場，擔任金光明最勝王經等二十部一一五卷之證義，頗露頭角。著有一乘佛性究竟論六卷、大般涅經疏二卷（或一卷）、釋禪次第法門、會空有論等。﹝宋高僧傳卷四、六學僧傳卷二十三、開元釋教錄卷九﹞

32


