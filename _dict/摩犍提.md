---
title: 摩犍提
source: deerpark.app
---

**來源：丁福保佛學大辭典**

<p>【人名】梵志名。智度論一曰：「摩犍提難佛之偈曰：決定諸法中，橫生種種想。悉捨內外滅，云何當得道？佛答曰：非見聞覺知，非持戒所得；亦非不見聞，非不持戒得。如是論悉捨，亦捨我我所。不取諸法相，如是可得道？摩犍提問曰：若非見聞等，非持戒所得。亦非不見聞，非不持戒得。如我心觀察，持啞法得道。佛答曰：汝依邪見門，我知汝痴道。汝不見妄想，汝爾時自啞。」同三曰：「如摩犍提，弟子舉其尸著床上。舁行城中多人處，唱言若眼見摩犍提之尸者，是人皆得清淨道，何況禮拜供養者？多人信其言，諸比丘以白佛。佛說偈言：小人眼見求清淨，如是無智無實道。諸結煩惱滿心中，云何眼見得淨道？若有眼見得清淨，何用智慧功德寶？眼見求淨無是事，智慧功德乃為淨。」止觀一曰：「內無實德，虛比賢聖，起下品十惡，如摩犍提者，此發鬼心行刀途道。」梵Makandi。</p>
