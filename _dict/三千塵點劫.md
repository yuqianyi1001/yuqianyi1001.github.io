---
title: 三千塵點劫
source: deerpark.app
---

**來源：丁福保佛學大辭典**

<p>【術語】磨一三千大千世界所有之物而為墨，每經一三千大千世界，下一點，竟盡其墨，而其所經過之世界，悉碎為微塵，謂其一塵為一劫。是顯大通智勝佛出世久遠之比喻也。見法華經化城喻品。</p><p>【術語】法華經化城喻品明大通智勝佛出世久遠之劫量也。「乃往過去。無量無邊。不可思議。阿僧祇劫。爾時有佛。名大通知勝如來。（中略）彼佛滅度已來。甚大久遠。譬如三千大千世界所有地種，假令有人磨以為墨。過東方千國土乃下一點，大如微塵。又過千國土復下一點。如是展轉盡地種墨。於汝等意云何。是諸國土。若算師若算師弟子能得邊際知其數不。（中略）是人所經國土若點不點盡抹為塵。一塵一劫。彼佛滅度已來復過是數。無量無邊百千萬億阿僧祇劫。」</p>

**來源：佛光大辭典**

<p>為法華經化城喻品所舉大通智勝佛滅度以來久遠之劫量。彼佛滅度以來，甚大久遠，譬如三千大千世界所有地種（梵pṛthivī -dhātu ）悉磨為墨（梵maṣi  ），每經一個大千世界乃下一點，至諸墨俱盡，而所經之國土皆碎為微塵（梵paramāṇu -rajas ），以其一塵為一劫，乃顯大通智勝佛滅度以來久遠之劫量。法華經如來壽量品言釋尊成佛久遠以來，而另立五百塵點劫，或五百億塵點劫之說。﹝大智度論卷三十二、法華經玄贊卷九﹞（參閱‘塵點劫’5765）</p>
