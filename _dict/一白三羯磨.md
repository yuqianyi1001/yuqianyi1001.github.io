---
title: 一白三羯磨
source: deerpark.app
---

**來源：丁福保佛學大辭典**

<p>【術語】授戒之作法也。略作白四。亦謂之白四羯磨。白者表白，一白者，一讀表白文也。羯磨梵語，譯曰作業，即為授戒作業之義，是亦一種表白之文。三羯磨者，三讀羯磨之表文也。雖均是表白。而最初對大眾告白某行授戒作法之表文，謂之白。其次記授戒法於受者之表文，謂之羯磨。是為完全受戒。然則白四，亦曰白四羯。表白與羯磨。讀四度表文之意也。是授戒之作法上最為鄭重者。其白文如下：「大德僧聽！此某甲從和尚某甲，求受具足戒。此某甲今從眾僧，乞受具足戒。某甲為和尚，某甲自說，清淨無諸難事，年滿二十，三衣缽具。若僧時到，僧忍聽授某甲，具足戒某甲為和尚。白如是。」其次羯磨「大德僧聽！此某甲從和尚某甲，求受具足戒。此某甲今從眾僧，乞受具足戒某甲為和尚，某甲自說，清淨無諸難事，年滿二十，三衣缽具。僧今授某甲受具足戒，某甲為和尚，誰諸長老，忍僧與某甲受具足戒。某甲為和尚者，默然。誰不忍者說。」見行事鈔資事記上三之二羯磨條。</p>

**來源：佛光大辭典**

<p>授戒之作法。又作白四羯磨、三羯磨、白四。于僧團中，凡有關受戒之承諾、重罪之處分，或治罰、滅諍等重大事件，必須于羯磨師四人以上之僧眾面前進行議決，其議決之程序即為一白三羯磨。白，謂告白，即對大眾宣告某人行授戒作法之表文。一白，謂讀表白文一次。羯磨，為梵語karma 之音譯。意譯為業、辦事、作法等，為授戒作業之義，亦是一種表白之文，即記授戒法于受者之表文。三羯磨者，即三度宣讀授戒作業之表文。總此一白與三羯磨，計讀四次表白文，故稱白四、白四羯磨，為授戒作法中之最慎重者。﹝四分律卷三十三、卷三十九、摩訶僧o律卷二十三、受戒菩薩儀、慧苑音義卷上﹞</p>
