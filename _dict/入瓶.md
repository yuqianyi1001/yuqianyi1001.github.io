---
title: 入瓶
source: deerpark.app
---

### 丁福保佛學大辭典

【傳說】沙彌有通力，能入於澡瓶中。阿育王傳七曰：「昔阿恕伽王，見一七歲沙彌，將至屏處而為作禮，語沙彌言：莫向人道我禮汝。時沙彌前有一澡瓶，沙彌即入其中，從澡瓶中還來出，而語言：王慎莫向人道沙彌入澡瓶中復還來出。王即語沙彌言：我當現向人說，不復得隱。是以諸經皆云：沙彌雖小亦不可輕，王子雖小亦不可輕，龍子雖小亦不可輕，沙彌雖小能度人，王子雖小能殺人，龍子雖小能興雲致雨。」



### 佛光大辭典

指出自阿育王傳卷七所載‘沙彌入瓶’之傳說故事。昔有阿育王，見有位七歲沙彌將至屏處，乃向其作禮，並告沙彌（大五○·一二八下）：‘莫向人道我禮汝。’此時沙彌見前有澡瓶（水瓶），遂運用神通力入澡瓶，旋又自瓶中出，亦向王說（大五○·一二九上）：‘王慎莫向人道沙彌入澡瓶中復還出來。’然王則謂：‘我當現向人說，不復得隱。’此傳說乃表示，沙彌雖小，不可輕之，以能度人故；王子雖小，亦不可輕，以能殺人故；龍子雖小，亦不可輕，以可興雲致雨故。


