---
title: 離生喜樂地
source: deerpark.app
---

**來源：陳義孝佛學常見辭彙**

<p>三界九地之一，即色界之初禪天，因此天是脫離欲界之罪惡而生喜歡二受之處。</p>

**來源：三藏法數**

<p>離生喜樂地者，即色界初禪天也。謂此天已離欲界欲惡之法，得覺觀禪定，身心凝靜，而生喜樂。住於此定，一切苦惱皆不能逼也。（覺觀者，初心在緣曰覺，細心分別禪味曰觀。）</p>

**來源：丁福保佛學大辭典**

<p>【術語】三界九地之一。色界之初禪天也。以為離欲界之惡而生喜樂二受之處故也。俱舍頌疏十曰：「於初靜慮三處生中受一種樂，謂離生喜樂，離欲界惡，生喜樂故。」</p>

**來源：佛光大辭典**

<p>為三界九地之一。即色界之初禪天。蓋三界共分九地，即欲界一地，色界與無色界各四地；故色界之初禪天即為九地中之第二地。于初禪天，已遠離欲界之欲、惡不善法，而生喜樂，故稱離生喜樂地。雜阿含經卷十七（大二·一二三上）：‘謂比丘離欲、離惡不善法，有覺有觀，離生喜樂，初禪具足住。’﹝集異門論卷五、俱舍論卷十二、俱舍頌疏卷十﹞（參閱‘九地’132）</p>
