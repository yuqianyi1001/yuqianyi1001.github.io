---
title: 掃地
source: deerpark.app
---
### 丁福保佛學大辭典

【雜語】掃地有五德。毘奈耶雜事曰：「世尊在逝多林，見地不淨，欲令彼樂福眾生於勝田中植淨業故，即自執篲欲掃林中。時舍利子、大目犍連、大迦葉波、阿難陀等諸大聲聞，見是事已，悉皆執篲共掃園林。時佛世尊及聖弟子掃除已，入食堂中就座而坐。佛告諸苾芻：凡掃地者有五勝利，云何為五？一者自心清淨，二者令他心淨，三者諸天歡喜，四者植端正業，五者命終之後當生天上。」



