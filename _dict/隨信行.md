---
title: 隨信行
source: deerpark.app
---

**來源：法相辭典**

<p>★顯揚三卷十頁雲：一、隨信行。謂如有一，性是軟根；純熟相續；自昔已來，恆信解行。由此因緣，今于諸諦，隨信解行，趣向諦觀。</p><p>★二解　大毗婆沙論五十四卷五頁雲：問：何故名隨信行？答：由彼依信隨信行故，名隨信行。謂依有漏信，隨無漏信行。依有縛信，隨解脫信行。依有系信，隨離系信行。由信為先，得入聖道。如是種類補瑜伽羅，從本以來，性多信故；若聞他勸，汝應務農以自存活；彼不思察我為應作，為不應作；我為能作，為不能作；為有宜便，為無宜便；聞已便作。或聞他勸汝應商賈，或應事王，或應習學書算印等種種技藝以自存活；亦不思察，廣說乃至聞已便作。或聞他勸汝應出家；亦不思察為應出家，不應出家，為能出家，不能出家，為能持戒，不能持戒，為有宜便，為無宜便；聞他勸已，即使出家。既出家已；若聞他勸汝應誦習；彼不思察為應誦習，不應誦習，為能誦習，不能誦習，為有宜便，為無宜便，為素怛纜，為毗奈耶，為阿毗達磨；聞他勸已，即便誦習。或聞他勸營理僧事；亦不思察我為應作，為不應作，我為能作，為不能作，為有宜便，為無宜便，聞已便作。或聞他勸住阿練若，亦不思察，我為應住，為不應住，我為能住，為不能住，為有宜便，為無宜便，聞已便住。彼漸次修聖道加行，展轉引起世第一法，無間引生苦法智忍。從此見道十五剎那，名隨信行。</p>

**來源：三藏法數**

<p>行，即進趣之義。謂鈍根之人，憑他生解，依信而行，進趣於道，故名隨信行。</p><p>隨信行者，謂此人根鈍，憑他所說起信修行，進趣於道也。</p>

**來源：丁福保佛學大辭典**

<p>【術語】聲聞乘見道位中有利鈍之二根，利根名隨法行。鈍根名隨信行。以信他之言教，隨而修行故也。俱舍論二十三曰：「見道位中聖者有二：一隨信行，二隨法行。由根鈍利別立二名，諸鈍根名隨信行者，諸利根名隨法行者。」</p>

**來源：佛光大辭典**

<p>梵語śraddhānusārin。十八有學之一，二十七賢聖之一。為‘隨法行’之對稱。指聲聞乘‘見道’之鈍根聖者。又作信行。從他人處聽聞佛之教法而生信仰，由信仰而修行，稱為隨信行。反之，非依他人而自隨正法修行，則稱隨法行。據俱舍論卷二十三載，利根者在見道之位，稱為隨法行；鈍根者在見道之位，稱為隨信行。于成實宗，隨信行為三賢之位，隨法行為四善根之位，皆系見道以前之人。﹝雜阿含經卷三十三、成實論卷一分別賢聖品、順正理論卷六十五、大乘義章卷十七本、大乘法苑義林章卷五本﹞</p>
