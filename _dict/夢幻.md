---
title: 夢幻
source: deerpark.app
---
### 佛光大辭典

夢，為睡眠中之妄想；幻，為幻術師之化作。二者皆為虛假不實之事。據大毗婆沙論卷三十七之說，于睡眠時，心與心所法于所緣而轉，而于睡醒之後，隨所記憶而能對他人轉述睡時所見者，稱之為夢。另據佛說大方等頂王經載，一切諸法猶如幻化，幻化本空，悉無所有，然迷惑之凡夫妄執有‘我、我所’及一切萬法，故沉淪于五趣之中，輪轉不已。佛典中，常以‘夢’與‘幻’比喻一切法之非實有，如金剛經（大八·七五二中）：‘一切有為法，如夢幻泡影。’對于一切法如夢幻之說，入楞伽經卷四中有所說明（大一六·五三六上）：‘諸凡夫癡心執著，墮于邪見，以不能知但是自心虛妄見故。（中略）是故我說一切諸法如幻如夢，無有實體。’﹝修行道地經卷一、佛本行集經卷七、入楞伽經卷三、金光明經卷一、大智度論卷六、卷九十五、百字論﹞（參閱‘夢’5774、‘夢經’5778）



### 丁福保佛學大辭典

【雜語】夢為睡眠中之妄想，幻為以種種秘術使人目眩惑，現出種種不實之事者，共虛假不實之事也。以譬一切諸法之虛假不實。金剛經曰：「一切有為法，如夢幻泡影。」



