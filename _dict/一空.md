---
title: 一空
source: deerpark.app
---
### 佛光大辭典

乃萬法皆歸一空之意。‘一’雖為數字，然在此表示超越對立之數，為絕對唯一之狀態。空，意為本性空寂。三藏法數卷四：‘一空者，謂一切諸法皆無自性，若色若心，若依若正，乃至聖凡因果之法，雖有種種不同，但求其體性，畢竟皆空。’﹝摩訶止觀卷七上﹞



### 三藏法數

﹝出寂調音所問經﹞ 一空者，謂一切諸法皆無自性。若色若心，若依若正，乃至聖凡因果之法，雖種種不同，求其體性，畢竟皆空。經云：如瓦器中空，寶器中空，俱同一空，無二無別。是也。（依者，依報，即國土也；正者，正報，即眾生身也。）



### 陳義孝佛學常見辭彙

一切法的自性皆空。



### 丁福保佛學大辭典

【術語】三藏法數四曰：「一空者，謂一切諸法，皆無自性。若色若心，若依若正，乃至聖凡因果之法，雖種種不同，求其體性，畢竟皆空。」寂調音所問經五曰：「如瓦器中空，寶器中空，俱同一空，無二無別。」止觀七上曰：「方等云：大空小空，皆歸一空。」一空即法性實相。宋高僧傳五澄觀傳曰：「寂寥於萬化之域，動用於一空之中。」



