---
title: 摩訶那伽
source: deerpark.app
---

### 丁福保佛學大辭典

【雜語】Mahānāgā，譯曰大無罪，大龍象。阿羅漢及佛世尊之德號。智度論三曰：「摩訶言大，那名無，伽名罪。阿羅漢諸煩惱斷，以是故名大無罪。復次那伽或名龍，或名象，是五千阿羅漢，諸阿羅漢中最大力，以是故言如龍如象。水行中龍力大，陸行中象力大。」大日經疏五曰：「摩訶那伽是如來別號，以現不可思議無方大用也。」可洪音義一曰：「摩訶此言大，那伽此云龍，亦云象，合而言之即云大龍象也。謂世尊為大龍象者，以彼有大威德，故以譬之。」


