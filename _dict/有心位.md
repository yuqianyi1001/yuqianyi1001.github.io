---
title: 有心位
source: deerpark.app
---
### 佛光大辭典

指心識起作用之時。為‘無心位’之對稱。據瑜伽師地論卷十三所舉，無心睡眠位、無心悶絕位、無想定位、無想生位、滅盡定位與無餘涅界位等六位除外，餘皆為有心位。此外，唯識宗認為八識俱起，然因七、八二識恆常相續不斷，而前五識起作用時，必與第六識俱起，故唯識宗僅就第六識之起與不起，而論有心或無心。然俱舍宗不認可二心並起，故不論六識中任何一識起作用時，皆稱為有心位。﹝成唯識論卷七﹞（參閱‘五位無心’1090）



### 丁福保佛學大辭典

【術語】謂心王起時。對於無心位而言。小乘薩婆多部不許二心並起，故不論六識中何者動作時名為有心位。大乘許八識俱起，七八二識恒相續而不止，故不論有無。又前五識必伴第六識而起。故唯就第六識之起不起而論有心無心。見成唯識論七。



