---
title: 地界
source: deerpark.app
---
### 法相辭典

★瑜伽二十七卷一頁雲：雲何地界？地界有二。一、內，二、外。內地界者：謂此身中內別堅性堅硬所攝地地所攝、親附執受。外地界者：謂外堅性堅硬所攝地地所攝、非親附，非執受。又內地界、其事雲何？謂發毛爪齒塵垢皮肉骸骨筋脈肝膽心肺脾腎肚胃大腸小腸生藏熟藏及糞穢等，名內地界。又外地界、其事雲何？謂瓦木塊礫樹石山岩，如是等類，名外地界。

★二解　集論一卷二頁雲：何等地界？謂堅硬性。

★三解　法蘊足論九卷十七頁雲：雲何地界？謂地界有二種。一、內，二、外。雲何內地界？謂此身內所有各別堅性、堅類、有執、有受。此復雲何？謂發毛爪齒、乃至糞穢。復有所餘身內各別堅性、堅類、有執、有受、是名內地界。雲何外地界？謂此身外諸外所攝堅性堅類；無執無受。此復雲何？謂大地山諸石瓦礫蚌蛤蝸牛銅鐵J末尼真珠琉璃螺貝珊瑚璧玉金銀石藏杵藏頗胝迦赤珠右旋沙土草木枝葉花果。或復有地、依水輪住。復有所餘，在此身外堅性堅類；無執無受。是名外地界。前內此外，總名地界。

★四解　大毗婆沙論七十五卷七頁雲：問：地界雲何？答：堅性。雖此地界、總是堅性；而此堅性、差別無邊。謂內外分、堅性各異。內分中堅性者：謂發毛爪齒、塵垢皮肉、筋骨脈心睥腎肝肺胃肚腸糞生藏熟藏手足支節、如是等中所有堅性。此諸堅性、有勝有劣。謂足堅性、勝手堅性。若諸有情、少時手行；手皮血肉、即便壞盡。若以足行；盡眾同分，足皮血肉，都無損壞。由此故知內分堅性，有勝有劣。外分中堅性者：謂地山礫石磚瓦草木螺蚌螺蛤銅鐵金銀白J鉛末尼真珠珊瑚琥珀珂貝璧玉帝青大青末羅羯多杵藏石藏颯頗胝迦及紅頗黎吠琉璃等、所有堅性。此內外分種種堅性，以相同故，略為一聚；總名地界。

★五解　品類足論一卷一頁雲：地界雲何？謂堅性。



### 丁福保佛學大辭典

【術語】四大之一，地大也。與他之三大差別，故云界。俱舍論一曰：「地界能持。」又曰：「地界堅性。」



