---
title: 十想
source: deerpark.app
---
### 佛光大辭典

乃指十思想或十種觀想。即：(一)無常想，觀一切有為法皆新新生滅，無常變壞。(二)苦想，觀一切有為法無常，常受三苦、八苦所逼迫。(三)無我想，觀想一切法為苦，亦不自在；皆由因緣所生而無自性，故無我。(四)食不淨想，觀想諸世間之飲食皆從不淨因緣所生，悉為不淨物。(五)一切世間不可樂想，觀想一切世間無任何樂趣，唯有過惡。(六)死想，觀想死之相。(七)不淨想，觀想人身內三十六物、身外九孔，惡露常流不淨。(八)斷想，(九)離欲想，(十)盡想，後之三想，系為得涅菩提，而求斷煩惱、舍離生死之迷、以及滅盡煩惱與生死等之觀想。

十想與九相觀（即九想，為滅除貪欲而對人之死狀所作九種不淨觀）之同異，大智度論卷二十一舉出多說。或謂九相未得禪定，仍為淫欲所遮覆，而十想能除滅淫欲等三毒。或九相為初學，十想為成就。或謂十想與九相同為離欲，俱為涅。或謂九相為因，十想為果；或以九相為外門，十想為內門。﹝大品般若經卷一、大乘義章卷十四﹞



### 三藏法數

﹝出大智度論﹞ 〔一、無常想〕，想即觀想，謂觀諸眾生及諸世界一切有為之法，遷流代謝，皆悉無常。作是想者，智慧相應，得斷生滅，是名無常想。 〔二、苦想〕，謂觀五陰之身，一切有為之法，常為諸苦之所逼迫。作是想者，智慧相應，得滅眾苦，是名苦想。（五陰者，色陰、受陰、想陰、行陰、識陰也。） 〔三、無我想〕，謂觀一切諸法畢竟空寂，皆無有我。作是想者，智慧相應，得滅我想，是名無我想。 〔四、食不淨想〕，謂觀諸飲食，皆從不淨因緣而生；如肉從精血水道所生，實為膿蟲住處；又如酥乳及酪，血所變成，與爛膿無異；廚人汗垢種種不潔。作是想者，智慧相應，斷不淨食，是名食不淨想。 〔五、世間不可樂想〕，謂觀世間一切色欲滋味、車乘服飾、宮室園苑皆是惡事，心生猒離，不可樂著。作是想者，智慧相應，得斷貪樂，是名世間不可樂想。 〔六、死想〕，謂觀此身，念念無常，剎那生滅，遷謝不停。作是想者，智慧相應，得滅死相，是名死想。（梵語剎那，華言一念。） 〔七、不淨想〕，謂觀此身，從煩惱業種為因，父母不淨為緣，和合成就。內有三十六物，外則九竅常流，皆悉不淨。作是想者，智慧相應，遠塵離垢，是名不淨想。（三十六物者，謂髮毛爪齒、眵淚涎唾、屎尿垢汗、皮膚血肉、筋脈骨髓、肪膏腦膜、肝膽腸胃、脾腎心肺、生藏熟藏、赤痰白痰也。九竅者，兩眼、兩耳、鼻、口、大便、小便也。） 〔八、斷想〕，謂觀有餘涅槃之相，斷諸結使，得無漏道。作是想者，智慧相應，得斷三毒，是名斷想。（梵語涅槃，華言滅度。有餘涅槃者，謂二乘之人，雖斷見、思之惑，尚餘色身未滅也。結即結縛，使即驅使，謂煩惱之縛，驅使眾生入生死海也。無漏者，謂不漏落生死也。三毒者，貪毒、瞋毒、癡毒也。） 〔九、離想〕，謂觀涅槃之相，遠離煩惱，離結使縛。作是想者，智慧相應，得離愛欲，是名離想。 〔十、盡想〕，謂觀無餘涅槃之相，滅一切苦盡，諸結使一切煩惱不復更生。作是想者，智慧相應，得盡諸漏，是名盡想。（無餘涅槃者，謂二乘人煩惱斷盡，色身亦滅而無餘也。）



### 法相辭典

★大毗婆沙論一百六十六卷一雲：十想、謂無常想、無常苦想、苦無我想、死想、不淨想、厭食想、一切世間不可樂想、斷想、離想、滅想。如彼卷至末廣說。



### 丁福保佛學大辭典

【名數】見苦想條。

參照：<a href="/dict/苦想">苦想</a>



