---
title: 論議
source: deerpark.app
---
### 佛光大辭典

(一)即論義。指藉往復問答以闡明法門之義理。（參閱‘論義’6171）

(二)梵名Upadeśa  。論議經之略稱。為十二部經之一。音譯優婆提舍、優波提舍、優波替舍。意譯法義、說義、法說。為佛陀與弟子間之論議、分別，以解明經義、辨別法相之一種經典形式。又佛自論議問答而辨理者，或佛弟子論佛語、議法相與佛相應者，亦稱論議。瑜伽師地論卷二十五（大三○·四一九上）：‘雲何論議？所謂一切摩□膩勸□達磨，研究甚深素燉亂澹□暢一切契經宗要，是名論議。’（參閱‘優波提舍’6404）



### 法相辭典

★如十二分教中說。

★二解瑜伽八十一卷十二頁雲：論議者：謂諸經典，循環研核摩怛理迦。且如一切了義經，皆名摩怛理迦。謂于是處，世尊自廣分別諸法體相。又于是處，諸聖弟子，已見諦蹟，依自所證，無倒分別諸法體相。此亦名為摩怛理迦；即此摩怛理迦，亦名阿毗達磨。猶如世間一切書算詩論等，皆有摩怛理迦。當知經中循環研核諸法體相，亦復如是。又如諸字，若無摩怛理迦；即不明了。如是契經等十二分聖教，若不建立諸法體相；即不明了。若建立已；即得明了。又無雜亂，宣說法相；是故即此摩怛理迦，亦名阿毗達磨。又即依此摩怛理迦，所餘解釋諸經義者，亦名論義。

★三解顯揚六卷八頁雲：論議者：謂一切摩怛履迦阿毗達磨，研究解釋諸經中義。是為論議。

★四解集論七卷二頁雲：何等論議？若于是處，無有顛倒，解釋一切深隱法相。

★五解大毗婆沙論一百二十六卷十六頁雲：論議雲何？謂諸經中，決判默說大說等教。又如佛一時略說經已；便入靜室宴默多時。諸大聲聞，共集一處，各以種種異文句義，解釋佛語。



### 丁福保佛學大辭典

【術語】問答而分別諸法也。涅槃經三十六曰：「樂論議者處五淨居。」宋楞伽經一曰：「藏識滅者，不異外道斷見論議。」



