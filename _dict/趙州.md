---
title: 趙州
source: deerpark.app
---

### 丁福保佛學大辭典

【人名】趙州觀音院從諗，南泉普願之法嗣也。唐曹州人，姓郝氏，童稚於本州扈通院披剃，未受戒，便抵池陽參南泉，值南泉偃息。泉問曰：近離什麼處？師曰：近離瑞像院。曰：還見瑞像否？師曰：不見瑞像，祇見臥如來。曰：汝是有主沙彌無主沙彌？師曰：有主沙彌。曰：主在什麼處？師曰：仲冬嚴寒，伏惟和尚尊體萬福。南泉器之，而許入室。異日問南泉如何是道？南泉曰：平常心是道。師曰：還可趣向否？南泉曰：擬向即乖。師曰：不擬時如何知是道？南泉曰：道不屬知不知。知是妄覺，不知是無記。若是真達不疑之道，猶如太虛廓然虛豁，豈可強為是非耶？師言下悟理。乃往嵩嶽琉璃壇受戒。仍返南泉，留久之。眾請住趙州觀音院，一曰東院，道化大揚。昭宗乾寧四年十一月二日寂，壽一百二十，勅謚真際大師。見傳燈錄十。



### 佛光大辭典

(一)位于河北省西部之都市，即趙縣。隋謂趙郡，唐名趙州，宋名慶源府，元稱趙州而為首邑。其地形，西為太行山脈，前臨河北平原，自古即為軍事要地。唐末大中年間，有南泉普願之法嗣趙州從諗以趙州為中心，大振南宗禪風。

(二)（778～897）唐代禪僧。曹州郝鄉（一說青州臨淄）人，俗姓郝。法號從諗。幼年于曹州扈通院（一說青州龍興院）出家，受具足戒前，即往池陽參謁南泉普願，南泉深器之。復往嵩山琉璃壇受戒，尋返南泉，依止二十年。其後，歷參黃檗、寶壽、鹽官、夾山、五台等諸大德。八十歲時，眾請住趙州城東觀音院，四十年間，大揚禪風。師夙居北地，振南宗禪，常私淑三祖僧璨之信心銘，玄言遍天下，其問答、示眾等公案，如‘狗子佛性’、‘至道無難’等語俱膾炙人口。昭宗乾寧四年示寂，世壽一百二十。敕謚‘真際大師’。著有真際大師語錄三卷。﹝景德傳燈錄卷十、宋高僧傳卷十一、聯燈會要卷六、五燈會元卷四、佛祖歷代通載卷十七﹞


