---
title: 福智
source: deerpark.app
---

### 陳義孝佛學常見辭彙

福德與智慧。佛菩薩的化身，即以福德和智慧來作莊嚴。



### 丁福保佛學大辭典

【術語】一福德，二智慧。即二種莊嚴。此二德莊嚴法身者也。菩薩自初發心，修六度萬行，具足所有之福德，能顯現法身，謂之福德莊嚴，修習正智見，淨盡無明，能顯現法身，謂之智慧莊嚴。六度中布施等六度為福德莊嚴，第六般若為智慧莊嚴。又福德屬於利他。智慧屬於自利。菩薩一切之萬行，攝在此二者也。涅槃經二十七曰：「二種莊嚴：一者智慧，二者福德。若有菩薩具足如是二種莊嚴者，則知佛性。」



### 佛光大辭典

福德與智慧之並稱。據成唯識論卷九記載，菩薩所修諸勝行中，以慧為性者稱為智，其餘則稱為福。菩薩為成就佛果，必須上求菩提（智業），下化眾生（福業），因其所具備之福、智二行（福智二業），系成佛最勝之實踐，故稱為‘二種勝行’。菩薩一切行為，雖總攝于福行與智行，若加以區別，則有布施、持戒、忍辱、精進、禪定、智慧等六度。此中，前五者屬于福行，智慧屬智行；或以前三者屬福行，智慧屬智行，而居中之精進、禪定則通于智行與福行。

又以菩薩自初發心修六度萬行，具足所有福德，能顯現法身，莊嚴佛果，故稱福德莊嚴，略稱福嚴，屬利他之行；修習正智見，淨盡無明，能顯現法身，莊嚴佛果，故稱智慧莊嚴，略稱智嚴，屬自利之行。菩薩若具足二種莊嚴而自利利他，則能知佛性。﹝北本涅經卷二十七、大乘義章卷十二、大乘入道次第、釋門歸敬儀卷中﹞


