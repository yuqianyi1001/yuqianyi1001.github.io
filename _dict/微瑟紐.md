---
title: 微瑟紐
source: deerpark.app
---

### 丁福保佛學大辭典

【天名】Viṣṇu，又作毘瑟紐、毘紐、韋紐、毘瑟笯、毘瑟怒、毘搜紐、毘瘦紐。那羅延天之別名也。又為自在天之別名。大日經疏五曰：「微瑟紐，舊譯謂之毘紐。此是那羅延天也。」同十七曰：「韋紐天，自在天別名。正云毘瑟紐。」玄應音義二十二曰：「毘瑟笯天，舊云毘搜紐，或云毘紐，皆訛也。此當幻惑義，是伐藪天別名也，舊言婆藪天也。」同二十三曰：「此天有大威德，乘金翅鳥行，行時有輪以為前導，欲破則彼無有能當也。」不空羂索經二曰：「毘瑟怒。」瑜伽倫記十七上曰：「毘瑟笯世界者，毘紐天處也。毘瑟笯者，名為幻惑。」見韋紐天條。

參照：<a href="/dict/韋紐天">韋紐天</a>


