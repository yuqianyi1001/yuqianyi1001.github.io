---
title: 五覺
source: deerpark.app
---
### 佛光大辭典

指本覺、始覺、相似覺、隨分覺、究竟覺。即：(一)本覺，即本有常住之覺體。謂心體離念，等虛空界無所不遍，即是如來平等法身，依此法身而說，故稱本覺。(二)始覺，依修行之功而顯本覺之體。謂本覺心源之體從真起妄而成不覺，若能返妄歸真，本覺之體顯現，則稱始覺。(三)相似覺，菩薩于十信之位而得類似之始覺。即菩薩舍粗分別執著相，無明之惑將破，本覺之體將顯，雖未真證而似于真，故稱相似覺。(四)隨分覺，菩薩于十住、十行、十回向之位，隨分證得真正之始覺。即菩薩各破一品無明之惑，隨覺一分法性之理，然覺道未圓，故稱隨分覺。(五)究竟覺，于妙覺之位，成究竟至極之始覺，遂與本覺一致。即菩薩地盡，入于妙覺佛位，圓滿具足方便，覺心初起，心無初相，以遠離微細念之故，得見心性，心性即常住，故稱究竟覺。﹝大乘起信論（真諦譯）、大明三藏法數卷二十﹞



### 三藏法數

﹝出起信論﹞ 〔一、本覺〕，本即直性，覺即智慧。論云：所言覺義者，謂心體離念，離念相者，等虛空界，無所不遍，即是如來平等法身，依此法身，說名本覺。（心體離念者，謂本覺心源之體，離於妄念也。等虛空界，無不遍者，虛空無邊，以譬本覺之性體量充廓也。平等法身者，諸佛悟之不為高，眾生迷之不為下，生佛不二也。） 〔二、始覺〕，始覺者，謂本覺心源之體，從真起妄，而成不覺；若能返妄歸真，本覺體顯，說名始覺。 〔三、相似覺〕，謂十信位人，以捨麤分別執著相故，無明之惑將破，本覺之體將顯；雖未真證，而似於真，是名相似覺。（十信者，信心、念心、精進心、慧心、定心、不退心、護法心、回向心、戒心、願心也。捨麤分別執著相者，謂於色聲香味觸法六塵之境，不分別好惡，不起貪瞋等執著之相也。） 〔四、隨分覺〕，謂初住菩薩，乃至等覺位中，各破一品無明之惑，隨覺一分法性之理，覺道未圓，是名隨分覺。 〔五、究竟覺〕，謂妙覺、佛，菩薩地盡，滿足方便，覺心初起，心無初相，以遠離微細念故，得見心性，心性即常住，是名究竟覺。（覺心初起者，謂覺知第八識心初起無明之妄惑也。心無初相者，至此究竟位中，達法性之底，窮無明之源，離念寂靜，則心無初動之相也。得見心性者，妄既窮源，則見本覺真心之性矣。心即常住者，心源既極，了無起滅，湛然常住也。）



### 陳義孝佛學常見辭彙

本覺、始覺、相似覺、隨分覺、究竟覺。本覺是本有常住之覺；始覺是依修行之功而顯出本覺；相似覺是菩薩於十信位時所得類似始覺的覺；隨分覺是菩薩於十往十行十迴向等位時所分分得真正的始覺；究竟覺是菩薩於妙覺位時，成就究竟至極的始覺，這時已經和本覺相一致了。



### 丁福保佛學大辭典

【名數】一、本覺，本有常住之覺體也。二、始覺，依修行之功，而顯本覺之體也。三、相似覺。於菩薩十信之位而得類似之始覺也。四、隨分覺，菩薩於十住十行十迴向之位，而分分得真正之始覺也。五、究竟覺，於妙覺之位，成究竟至極之始覺，遂與本覺一致也。見起信論，三藏法數二十。

五覺者，眾生覺，聲聞覺，二乘覺，菩薩覺，佛覺。



