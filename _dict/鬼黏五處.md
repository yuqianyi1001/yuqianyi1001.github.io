---
title: 鬼黏五處
source: deerpark.app
---
### 佛光大辭典

謂鬼能黏著人之四肢與頭，然終不能折伏人之精進力。此為大智度論卷十六所載之故事。釋迦文佛前世曾為賈客主，一日遇羅剎鬼，賈客主以右拳擊之，拳即著鬼，挽不可離，復以左拳擊之，亦不可離，以右足蹴之，足亦黏著，復以左足蹴之，亦復如是，以頭衝之，頭即復著。鬼問（大二五·一七四中）：‘“汝今如是，欲作何等？心首伏未？”答言：“雖復五事被系，我心終不為汝伏也，當以精進力，與汝相擊，要不懈退。”’鬼思其言，喜于賈客主之精進力，乃放之令去。



### 丁福保佛學大辭典

【本生】智度論十六曰：「精進相者，身心不息故。譬如釋迦文佛，先世曾作賈客主。將諸賈人，入險難處。是中有羅剎鬼，以手遮之言：汝住莫動，不聽汝去。賈客主即以右拳擊之，拳即著鬼，挽不可離。復次左拳擊之，亦不可離。以右足蹴之，足亦黏著。復以左足蹴之，亦復如是。以頭衝之，頭即復著。鬼問言：汝今如是，欲作何等，心休息未？答言：雖復五事被繫，我心終不為汝伏也，當以精進力與汝相擊要不懈退。鬼時歡喜。心念：此人膽力極大。即語人言：汝精進力大，必不休息放汝令去。」止觀曰：「如大論釋精進，鬼黏五處。」



