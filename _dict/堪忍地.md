---
title: 堪忍地
source: deerpark.app
---

**來源：陳義孝佛學常見辭彙**

<p>菩薩十地中初地的別名。</p>

**來源：丁福保佛學大辭典**

<p>【術語】菩薩十地中，初地之別名。南本涅槃經十一曰：「得四念處已，則得住堪忍地中。菩薩摩訶薩，住此地已，則能堪忍貪欲恚痴，亦能堪忍寒熱飢渴、蚊虻蚤蝨、暴風惡觸、種種疾疫、撾打楚撻，身心苦惱，一切能忍。是故名為住堪忍地。」此堪忍地，配於菩薩之十地，諸師各有異見，天台一家以定之為初地之位。涅槃經會疏十一曰：「舊云：第五地禪波羅蜜備是堪忍地。今明不爾。若各就別圓，別論定果，已如前釋。若圓別合論，還是初地。」玄義四上曰：「祇登地時，不為二邊所動，名不動地。上持佛法，下荷眾生，名堪忍地。於生死涅槃，俱得自在，名無畏地。無畏地從我德立名，堪忍地從樂德立名，不動地從常德立名。淨德通三處，登地之日，四德俱成。」</p>

**來源：佛光大辭典**

<p>即菩薩十地中之初地，此為天台宗之說。為歡喜地之別名。據南本大般涅經卷十一聖行品載，修行者已得四念處，則住于堪忍地中，能堪忍貪欲、恚、癡，亦能堪忍寒熱、飢渴、蚊虻、蚤虱、暴風、惡觸、種種疾病，及撾打楚撻等一切身心苦惱；以其一切皆能忍，故稱為堪忍地。﹝涅經會疏卷十一、法華玄義卷四上﹞</p>
