---
title: 空無邊處
source: deerpark.app
---

**來源：陳義孝佛學常見辭彙**

<p>無色界之第一天名。</p>

**來源：法相辭典**

<p>★瑜伽三十三卷十二頁雲：復次以于虛空起勝解故；所有青黃赤白等相應顯色想，由不顯現故，及厭離欲故；皆能超越。是故說言：色想出過故。由不顯現超越彼想，以為因故；所有種種眾多品類因諸顯色和合積集有障礙想，皆能除遣。是故說言：有對想滅沒故。由遠離彼想以為因故；所有于彼種種聚中差別想轉，謂飲食瓶衣乘莊嚴具城舍軍園山林等想，于是一切，不作意轉。是故說言：種種想不作意故。除遣如是有色有對種種想已；起無邊相虛空勝解。是故說言：入無邊空。由已超過近分加行究竟作意，入上根本加行究竟果作意定；是故說言：空無邊處具足安住。當知此中，依于近分，乃至未入上根本定，唯緣虛空。若已得入上根本定；亦緣虛空，亦緣自地所有諸蘊。又近分中，亦緣下地所有諸蘊。</p><p>★二解　法蘊足論七卷一頁雲：謂有芻、超諸色想，滅有對想，不思惟種種想，入無邊空、空無邊處具足住。是名空無邊處。諸色想者：雲何諸色想？謂眼識相應想、等想、現前等想、解了、取像、已想、當想，總名色想。有作是說：與五識相應想等想、乃至已想當想，總名色想。今此義中，惟眼識相應想等想、乃至已想當想，總名色想。如是色想，爾時超越等超越故；名超諸色想。滅有對想者：雲何有對想？謂耳等四識相應想等想、乃至已想當想，總名有對想。有作是說：嗔恚相應想等想、乃至已想當想，總名有對想。今此義中，耳等四識相應想等想、乃至已想當想，總名有對想。如是有對想，爾時斷遍知，遠離極遠離，調伏極調伏，隱沒除滅故；名滅有對想。不思惟種種想者：雲何種種想？謂有蓋纏者所有染污色聲香味觸想，所有不善想，所有非理所引想，所有障礙定想，總名種種想。彼想爾時不復引發，不復憶念，不復思惟，不復已思惟，不復當思惟故，名不思惟種種想。入無邊空空無邊處具足住者：雲何空無邊處定加行？修何加行，入空無邊處定？謂于此定初修業者，先應思惟第四靜慮為粗苦障，次應思惟空無邊處為靜妙離。彼于爾時，若心散亂，馳流餘境，不能一趣，不能守念，令住一緣，修空無邊處定；齊此未名空無邊處定加行，亦未名入空無邊處定。彼若爾時，攝錄自心，令不散亂馳流餘境，能令一趣，住念一緣，思惟修習空無邊處定相；如是思惟，發勤精進，勇健勢猛，熾盛難制，勵意不息；是名空無邊處定加行，亦名入空無邊處定。彼于此道生已，修習多修習故；便令心住等住近住安住一趣等持，無二無退，齊此名為已入空無邊處定。又此定中諸心意識，名空無邊處定俱有心。諸思等思乃至造心意業，名空無邊處定俱有意業。諸心勝解已勝解當勝解，名空無邊處定俱有勝解。又此定中若受若想，乃至若慧等，名空無邊處定俱有諸法。如是諸法，亦名空無邊處定。</p><p>★三解　大毗婆沙論八十四卷一頁雲：雲何空無邊處？品類足說：空無邊處、總有二種。謂定及生。若生彼處無覆無記受想行識。如是總名空無邊處。乃至非想非非想處，說亦如是。此中定者：謂無色定。生者：即說無色界生。若生彼處無覆無記受想行識，此言說彼四蘊異熟。契經中說：超諸色想，滅有對想，不思惟種種想，入無邊空，空無邊處具足住：是名空無邊處。此中超諸色想者：謂超眼識相應想。問：離初靜慮染時；已超此想，何故今說超諸色想耶？答：過所依故。過有二種。一、過自性，二、過所依。離初靜慮染時，過彼自性；說名為超。離第四靜慮染時，過彼所依；說名超彼。復次過現行故。過有二種。一者、斷過，二者、不現行過。離初靜慮染時，斷諸色想；說名為超。離第四靜慮染時，彼不現行；說名超彼。復次過住處故。過有二種。一、過欲貪，二、過住處。離初靜慮染時，過彼欲貪；說名為超。離第四靜慮染時，過彼住處；說名超彼。復次若生第四靜慮；眼識引彼色貪現前。故離第四靜慮染時，亦說超諸色想。不復引起緣色貪故。滅有對想者：謂滅耳鼻舌身識相應想。問：離欲界染時，已滅鼻舌識相應想；離初靜慮染時，已離耳身識相應想；何故今說滅有對想耶？答：前諸答中，隨其所應，亦通此問。有餘師說：嗔相應想，名有對想。問：離欲界染時，已滅一切嗔相應想；何故今說滅有對想耶？答：過依處故。謂諸依處、能起嗔想。今離第四靜慮染時，皆超過彼；故名為滅。問：何故不名滅諸色想，超有對想？答：亦應互說。欲現異文，令生愛樂。復次欲現二門，乃至廣說。不思惟種種想者：謂不現起第四靜慮意識相應諸雜亂想。問：種種想者義何謂耶？答：此想緣種種處差別相故。謂染污者，緣十處差別相。不染污者，緣十二處差別相。是故此想，名種種想。問：何故說不思惟種種想耶？答：以種種想，離第四靜慮染時，極作留難系縛障礙；如暴獄卒。故世尊說離第四靜慮染時，不應思惟起種種想。如是便能遠離此染。入無邊空、空無邊處者：問：此何故名空無邊處？為以自性？為以所緣？設爾；何失。二俱有過。所以者何？若以自性；空無邊處、以四蘊為自性；不應名空。若以所緣；空無邊處、緣四聖諦及虛空非擇滅；雲何但名空無邊處？答：應作是說：此不以自性，亦不以所緣。但以加行故名空無邊處。如施設論說：以何加行、修空無邊處定？由何加行、入空無邊處定？謂初業者，先應思惟牆上樹上崖上舍上等諸虛空相。取此相已；?空無邊處解脫	★如八解脫中說。</p><p>★二解　集異門論十八卷九頁雲：超一切色想，滅有對想，不思惟種種想，入無邊空空無邊處具足住。是第四解脫。超一切色想者：雲何色想？答：眼識身相應諸想、等想性、現想性、已想性、已現想性、當想性、當現想性；是名色想。復次有說五識身相應諸想等想，乃至廣說；是名色想。今此義中，眼識身相應諸想等想、乃至廣說；是名色想；入此定時，于彼色想，皆能超越，平等超越，最極超越。是故說超一切色相。滅有對想者：雲何有對想？答：四識身相應諸想等想，乃至廣說；是名有對想。復次有說五識身相應諸想等想，乃至廣說；是名有對想。復次有說嗔恚相應諸想等想、乃至廣說；是名有對想。今此義中，四識身相應諸想等想乃至廣說；是名有對想。入此定時，彼有對想、已斷，已遍知；已遠離，已別遠離；已調伏，已別調伏；已滅沒，已破壞。是故說為滅有對想。不思惟種種想者：雲何種種想？答：有覆纏者、所有染污色想聲想香想味想觸想、諸所有想，若不善諸所有想，若非理所引諸所有想，能障礙定；如是一切，名種種想。入此定時，于種種想、不引發，不隨引發，不等引發；不思惟，不已思惟，不當思惟；由斯故說不思惟種種想。入無邊空空無邊處具足住者：問：此空無邊處解脫加行雲何？修觀行者、由何方便，入空無邊處解脫定？答：初修業者，創修觀時，先應思惟第四靜慮，為粗苦障；後應思惟空無邊處，為靜妙離。彼既思惟第四靜慮為粗苦障，亦復思惟空無邊處為靜妙離故；心便散動馳流諸相，不能一趣，系念一境，相續思惟空無邊處。彼心散動馳流諸相不能一趣系念一境相續思惟空無邊處故；未能住心，入空無邊處解脫定。為攝散動馳流心故；專系念思惟空無邊處相。思惟此相，精勤勇猛，乃至令心相續久住。由斯加行，入空無邊處解脫定。精勤數習此加行已；復進修行此定方便。謂于加行所引生道，數習數修數多所作。既于加行所引生道，數習數修數多所作；心便安住等住近住相續一趣系念一境，思惟此是空無邊處。由心安住等住近住相續一趣系念一境思惟如是空無邊處，無二無轉，便能證入空無邊處解脫定。第四者：謂諸定中漸次順次相續次第，數為第四。解脫者：謂此定中所有善受想行識，皆名解脫。</p>

**來源：丁福保佛學大辭典**

<p>【界名】梵Akāśānantāyatana，無色界之第一天。厭形色之身，思無邊之空，作空無邊之解，所生之處，故曰空無邊處。無色界雖無處所，而由果報之差別，姑付以處之名。俱舍頌疏世間品一曰：「修此定前，於加行位，思無邊空，作無邊解，名空無邊處。」</p>

**來源：佛光大辭典**

<p>梵名Ākāśānantyāyatana  ，巴利名Ākāsānañcāyatana  。又作阿竭禪天、虛空知天、空知天、空無邊處地、空無邊處天、空處。乃四無色界之第一天，三界九地之一。指厭離形色之身，欣求虛空無邊，由加行入空無邊處定為因，所得定地之果報。由于厭離形色故無色蘊，僅由受、想、行、識之四蘊而成‘異熟生’。無色界雖無處所，然有果報之差別，故暫付‘處’之名。俱舍論頌疏論本卷八（大四一·八六四上）：‘修此定前，于加行位，厭有色身，思無邊空，作空無邊解，名空無邊處。’</p><p>據大毗婆沙論卷八十四載，初修空無邊處定者先應思惟牆上、樹上、崖上、舍上等諸虛空相，得此空相後，假想勝解，觀察照了無邊空相。以先思惟無邊空相而修加行，輾轉引起初無色定之故，稱空無邊處。﹝法蘊足論卷八無色品、立世阿毗曇論卷七﹞</p>
