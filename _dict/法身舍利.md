---
title: 法身舍利
source: deerpark.app
---

### 陳義孝佛學常見辭彙

１．指佛所說的妙法。２．指佛所說的經典。３．指佛所說的實相中道之理。



**來源：三藏法數**

大論云：經卷是法身舍利。謂如來所說中道實相之理，不遷不變，無滅無生，[一/旦]古今而恒存，彌天地而普覆。人能至心如法受持，即是得見如來法身，其所獲福無量無邊。故法華經云：若經卷所住之處，皆應起塔供養，不須復安舍利，此中已有如來全身。是也。



### 丁福保佛學大辭典

【術語】與法身偈同。又佛所說之經卷，謂之法身舍利。如來所說實相中道之理，不改不變，性相常爾，故云法身舍利。法華經法師品曰：「經卷所住處，皆應起七寶塔，極令高廣嚴飾，不須復安舍利，所以者何？此中已有如來全身，此塔應以一切華香瓔珞繒幢幡伎樂歌頌供養恭敬尊重讚歎。」西域記九曰：「印度之法，香末為泥，作小窣堵波，高五六寸，書寫經文以置其中，謂之法舍利也。數漸盈精建大窣堵波，總聚於內常修供養。」

參照：<a href="/dict/法身偈">法身偈</a>


