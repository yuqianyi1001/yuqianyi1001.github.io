---
title: 異生性
source: deerpark.app
---

**來源：陳義孝佛學常見辭彙**

<p>凡夫之性，係指見惑的煩惱種子而言。俱舍論說：「云何異生性，謂不獲聖法。」</p>

**來源：法相辭典**

<p>★如異生性二種中說。</p><p>★二解　瑜伽五十二卷十一頁雲：復次雲何異生性？謂三界見所斷法種子、唯未永害量，名異生性。此復略有四種。一、無般涅法種姓所攝。二、聲聞種姓之所隨逐。三、獨覺種姓之所隨逐。四、如來種姓之所隨逐。</p><p>★三解　瑜伽五十六卷二頁雲：問：依何分位，建立異生性？此復幾種？答：依未生起一切出世聖法分位，建立異生性。此復三種。謂欲界系、色界系、無色界系。</p><p>★四解　成唯識論一卷十六頁雲：此類雖多，而于三界見所斷種未永害位，假立非得，名異生性。于諸聖法、未成就故。</p><p>★五解　雜集論二卷三頁雲：異生性者：謂于聖法不得，假立異生性。</p><p>★六解　五蘊論六頁雲：雲何異生性？謂于諸聖法，不得為性。</p><p>★七解　廣五蘊論十四頁雲：雲何異生性？謂于聖法，不得為性。</p><p>★八解　俱舍論四卷十九頁雲：如本論言，雲何異生性？謂不獲聖法。不獲、即是非得異名。非說異生性是無漏應理。不獲何聖法，名異生性？謂不獲一切。不別說故。此不獲言，表離于獲。若異此者；諸佛世尊、亦不成就聲聞獨覺種姓聖法，應名異生。若爾；彼論應說純言？不要須說。此一句中，含純義故。如說此類食水食風。有說：不獲苦法智忍、及俱生法，名異生性。不可難言道類智時，舍此法故；應成非聖。前已永害彼非得故。若爾；此性既通三乘；不獲何等、名異生性？此亦應言不獲一切。若爾；此應同前有難，此難復應如前通釋。若爾；重說，唐捐其功。如經部師所說為善。經部所說，其義雲何？謂曾未生聖法相續分位差別，名異生性。</p><p>★九解　大毗婆沙論四十五卷二頁雲：問：何故名異生性？尊者世友、作如是說：能令有情起異類見異類煩惱，造異類業，受異類果、異類生故；名異生性。復次能令有情、墮異界故，往異趣故，受異生故；名異生性。復次能令有情、信異師故，作異相故，受異法故，行異行故，求異果故，名異生性。大德說曰：能令有情、依止異類界趣生有，發起種種顛倒煩惱，造作增長感後有業，輪轉生死、無分限故；名異生性。阿毗達磨諸論師言：異生分故，異生體故；名異生性。尊者妙音、作如是說：異生類故；名異生性。脅尊者言：異生依故，障聖性故，名異生性。又雲：雲何異生性？答：若于聖法、聖暖、聖見、聖忍、聖欲、聖慧、諸非得，已非得，當非得，是謂異生性。問：為不得苦法智忍，是異生性？為不得一切聖法，是異生性耶？設爾；何失。若不得苦法智忍、是異生性者；道類智已生，舍苦法智忍；爾時苦法智忍非得、應是異生性。是則住修道無學道者、亦應名異生。若不得一切聖法是異生性者；則應一切有情、皆名異生。無聖者成就一切聖法故。謂乃至佛、亦不成就二乘聖法，及自乘學法；亦應名異生。有作是說：不得苦法智忍，是異生性。問：若爾；道類智已生，舍苦法智忍；爾時苦法智忍非得，應是異生性。是則住修道無學道者，亦應名異生？答：苦法智忍生時，害彼非得；令于自相續，永不復生。故住修道無學道者、于苦法智忍，雖不成就；而不名不得，亦不名得。如眼根生時，害彼非得；令于自相續，永不復生。眼根滅已；雖不成就；而不名不得，亦不名得。此亦如是。故無前過。復次道類智已生，苦法智忍、雖不成就；而成就彼等流果故；不名異生。復有說者：不得一切聖法、是異生性。問：若爾；則應一切有情、皆名異生。無聖者成就一切聖法故。答：雖無聖者、具足成就一切聖法；而非異生。以彼非得、雜聖得故。謂若身中聖法非得、不雜得者，是異生性。聖者身中聖法非得、雜聖得故；非異生性。彼得、非得、恆俱生故。復次彼非得有二種。一、共。二、不共。不共者、是異生性。共者、非異生性。聖者身中聖法非得、一向是共，故無前失。復次彼非得有二種。一、未被害，二、已被害。未被害者、是異生性。已被害者、非異生性。聖者身中聖法非得、皆已被害；故無前失。復次一切聖法非得有二。一、依異生相續現起。二、依聖者相續現起。前是異生性，後非異生性。故無聖者名異生失。如彼卷一頁至十四頁廣說。</p><p>★十解　發智論二卷二十一頁雲：雲何異生性？答：若于聖法聖暖聖見聖忍聖欲聖慧，諸非得、已非得、當非得；是謂異生性。此異生性、當言善耶，不善耶，無記耶？答：應言無記。何故異生性非善耶？答：善法或由加行故得，或由餘緣故得。無設加行、求作異生。又斷善時，善法皆舍；得諸善法不成就性。若異生性是善性者；斷善根者、應非異生。何故異生性非不善耶？答：離欲染時，不善皆舍；得不善法不成就性。若異生性是不善者；諸異生離欲染、應非異生。此異生性、當言欲界系耶，色界系耶，無色界系耶？答：應言或欲界系，或色界系，或無色界系。何故異生性非唯欲界系耶？答：欲界沒生無色界時，欲界法皆舍；得欲界法不成就性。若異生性唯欲界系者；諸異生欲界沒生無色界、應非異生。何故異生性非唯色界系耶？答：色界沒生無色界時，色界法皆舍；得色界法不成就性。若異生性唯色界系者；諸異生色界沒生無色界，應非異生。何故異生性非唯無色界系耶？答：入正性離生、先現觀欲界苦，後合現觀色無色界苦；聖道起、先辦欲界事，後合辦色無色界事。是故異生性、非唯無色界系。此異生性、當言見所斷耶，修?異生性二種	★顯揚一卷十五頁雲：異生性者；此有二種。一、愚夫異生性。二、無聞異生性。愚夫異生性者：謂無始世來有情身中愚夫之性。無聞異生性者：謂如來法外諸邪道性。</p>

**來源：丁福保佛學大辭典**

<p>【術語】使人為凡夫之本性，指所謂見惑之煩惱種子而言。唯識一曰：「於三界見所斷種未永害位，假立非得，名異生性。於諸聖法，未成就故。」俱舍論四曰：「云何異生性，謂不獲聖法？」述記二本曰：「異生之性，名異生性。」</p>

**來源：佛光大辭典**

<p>梵語pṛthag-janatva。舊譯為凡夫性。凡夫者，乃指六道之中未得佛法之有情眾生。異生性，即眾生成為凡夫之依據或原因在于不得佛法。意指凡夫之愚異生性。異生，即凡夫；異，含有別異、變異二義。因凡夫輪回五趣（或六道），受種種別異之果報；又凡夫由種種變異而生邪見、造諸惡，故稱異生。準此，異生性即指使眾生成為凡夫之本性，亦即通常所謂‘見惑’之煩惱種子。</p><p>關于其體性，諸部之間有異說：(一)小乘犢子部，認為異生性系以欲界見苦所斷之煩惱（即十隨眠）為其體性；屬于欲界所系縛，具有染污性，而為‘見道位’時所斷除者，攝于‘相應行蘊’中。(二)小乘說一切有部之正統主張，認為聖道之非得（亦即不能獲得聖道）之性為異生性之體性；屬于三界所系縛，不具染污性，而為‘修道位’時所斷除者，攝于‘不相應行蘊’中，而別有自體。(三)小乘經部，不另立體性，而以聖法未生時相續之分位差別稱為異生性，此系一種‘假立’之異生性，亦即不承認有異生性存在，而僅假立名相以說明之。(四)唯識大乘，亦屬假立之異生性，即于分別而起的煩惱、所知二障之種子上假立為異生性；而異生之凡夫若能至見道位時永斷此二障，方可稱為聖者。亦即以分別而起之二障為異生性，若不斷此性則不得為聖者，故初地所斷之惑，又稱為‘異生性障’。﹝大毗婆沙論卷四十五、俱舍論卷四、成唯識論卷九、成唯識論述記卷三﹞</p>
