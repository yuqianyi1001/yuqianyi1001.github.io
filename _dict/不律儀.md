---
title: 不律儀
source: deerpark.app
---

**來源：法相辭典**

<p>★俱舍論十四卷十頁雲：依何邊際，得不律儀？頌曰：惡戒無晝夜，謂非如善受。論曰：要期盡壽，造諸惡業，得不律儀。非一晝夜，如近住戒。所以者何？謂此非如善戒受故。謂必無有立限對師，受不律儀，如近住戒；我一晝夜，定受不律儀。此是智人所訶厭業故。若爾；亦無有立限對師，我乃至命終，定受惡戒；勿盡形壽，得不律儀？雖無對師要期盡壽作諸惡業；由起畢竟壞善意樂，得不律儀；非起暫時壞善意樂。無師令彼得不律儀，故不律儀，無一晝夜。然近住戒，由現對師要期受力，雖無畢竟壞惡意樂，而得律儀。設有對師要期暫受不律儀者；亦必應得。然未曾見。故不立有。經部師說：如善律儀，無別實物，名為無表；此不律儀，亦應非實。即欲造惡不善意樂，相續不舍，名不律儀。由此後時，善心雖起，而名成就不律儀者。以不舍此阿世耶故。</p>

**來源：丁福保佛學大辭典**

<p>【術語】三種律儀之一。惡戒也，戒律有善惡二種，要誓而作善止惡，是善戒，稱為律儀，要誓而作惡止善，是惡戒，稱為不律儀。外道諸種之邪戒是也。惡戒雖為戒律之部類，然此為顛倒之戒律，故云不律儀。律儀發善之無表色，不律儀發惡之無表色。見無表色條。</p><p>參照：<a href="/dict/無表色">無表色</a></p>

**來源：佛光大辭典**

<p>又作惡戒、惡律儀。謂立誓行殺生等惡業。不禁身、語之惡，系顛倒之戒律，故稱不律儀。能發惡之無表色。俱舍論卷十五列舉得不律儀之原因有二：(一)由作，即生于不律儀之家，將行殺生等而起加行時，即發惡戒。(二)由誓，即生在餘家，為生活而發一生為殺生業之誓心，此時即發得惡戒。﹝北本大般涅經卷二十九、俱舍論卷十四﹞（參閱‘惡律儀’4949、‘無表色’5097）</p>
