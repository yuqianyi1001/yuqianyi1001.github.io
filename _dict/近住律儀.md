---
title: 近住律儀
source: deerpark.app
---
### 佛光大辭典

梵語upavāsa-saṃvara，巴利語同。音譯作鄔波婆沙三跋羅。別解脫律儀之一。又作近住擁護。指在家男女所受之八齋戒。近阿羅漢而住，可防身語之過，故稱近住；或謂系近于‘盡壽戒’而住，故稱近住。據俱舍論卷十四載，所謂八戒即：一不殺生、二不與取、三梵行、四不虛誑語、五不飲諸酒、六不塗飾香N歌舞觀聽、七不眠坐高廣嚴麗床座、八不非時食。此八項即所受之八齋戒。

若具備下列七緣，即得受持此一律儀：(一)于晨旦開始。(二)下座或蹲或跪于師前，恭敬發請受戒。(三)從師受戒，不得自受。(四)隨教而行。(五)具備八支，方成近住。(六)遠離嚴飾，不生x逸。(七)盡一晝夜。﹝中阿含卷五十五持齋經、優婆塞戒經卷五、瑜伽師地論卷五十三、成實論卷八、大乘法苑義林章卷三末﹞



### 法相辭典

★雜集論八卷一頁雲：依止何等補特伽羅，建立近住律儀？依止不能遠離惡行，及不遠離欲行。是故為彼但制日夜近住律儀，為令漸漸俱修學故。問：若唯修學鄔波索迦一分學處；為說成就鄔波索迦律儀？為說不成就耶？答：應說成就，而名犯戒。

★二解　俱舍論十四卷三頁雲：若受離八所應遠離；安立第二近住律儀。何等名為八所應離？一者、殺生，二、不與取，三、非梵行，四、虛誑語，五、飲諸酒，六、塗飾香N舞歌觀聽，七、眠坐高廣嚴麗床座，八、食非時食。

★三解　大毗婆沙論一百二十四卷六頁雲：如契經說：近住律儀，具足八支。何等為八？謂離害生命，離不與取，離非梵行，離虛誑語，離飲諸酒諸放逸處，離歌舞倡妓，離塗飾香N，離高廣床，離非時食。問：此有九支；何以言八？答：二合為一，故說八支。謂離塗飾香N，與離歌舞倡妓，同于莊嚴處轉故，合立一支。問：雲何名近住？雲何近住支？答：離非時食，名為近住。離害生等，名近住支。問：此近住支，應惟有七？答：離非時食，名為近住；亦近住支；故不惟七。如正見名道，亦道支；餘名道支，非道。擇法名覺，亦覺支；餘名覺支，非覺。三摩地名靜慮；亦靜慮支；餘名靜慮支，非靜慮。如是離非時食，名近住，亦近住支；餘名近住支，非近住。故說近住，具足八支。尊者妙音眾世說曰：應言近住，或全無支。或一二三，乃至或七。非要具八，方名近住。如是說者，非全無支，乃至或七，得名近住。名近住者，要具八支。問：近住律儀，雲何而得？答：從他教得。謂隨師教，自發誠言，恭敬受得。問：受律儀者，或先自發言，或與師俱說，得律儀不？答：不得。要隨師語，如師語而說，方受得故。問：近住律儀，從誰應受？答：從七眾受皆得，非餘。所以者何？若無盡壽戒者；則不堪任為戒師故。問：著何服飾，受此律儀？答：常所受用衣服嚴具，著之皆得受此律儀。若為暫時莊嚴身者：必須棄舍，方受此戒。床座等具，準此應知。問：齊何時受？答：齊一晝夜，不增不減。謂清旦時，從師受得。至明清旦，律儀便舍。又雲：問：何故此律儀，名為近住？答：近阿羅漢住，故名近住。以受此律儀，隨學彼故。有說：此近盡壽戒住，故名近住。有說：此戒近時而住，故名近住。如是律儀，或名長養。長養薄少善根有情，令其善根，漸增多故。有說：長養在家善根，令近出家善根住故。如彼卷六頁至十二頁廣說。



### 陳義孝佛學常見辭彙

指在家男女所受的八戒。



### 丁福保佛學大辭典

【術語】在家男女所受之八戒也。俱舍論十四曰：「若受離八所應遠離，安立第二近住律儀。」



