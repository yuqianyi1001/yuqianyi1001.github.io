---
title: 持律
source: deerpark.app
---

**來源：陳義孝佛學常見辭彙**

<p>受持戒律。</p>

**來源：丁福保佛學大辭典**

<p>【術語】保持戒律而不犯也。寶積經八十二曰：「誰是持律，誰持阿含。」注維摩經三曰：「優婆離，秦言上首。弟子中持律第一。」戒疏一上曰：「由律師持律故，佛法住世五千年。」</p>

**來源：佛光大辭典**

<p>梵語vinaya-dhara。又作持比尼、知律。即持守戒律不犯。持守律儀乃比丘所特重當務之事，雖小事亦不忽略，故稱持律堅固。注維摩詰經卷三（大三八·三五五中）：‘優波離，秦言上首，弟子中持律第一。’摩訶僧o律卷二十五謂，優波離比丘知罪、知無罪、知重、知輕、知覆、知不覆、知可治、知不可治、知得清淨、知不得清淨、得四禪功德、住現法樂、得天眼天耳宿命通、盡有漏得無漏，並成就此十四法，故稱為持律第一。又諸律中說持律功德甚多，如四分律卷五十九謂，持律之人有如下五種功德：(一)戒品堅牢，(二)善勝諸冤，(三)于眾中決斷無畏，(四)若有疑悔能開解，(五)善持毗尼令正法久住。又善見律毗婆沙卷十六稱，若持律能成就五德、六德、七德、八德、九德、十德、十一德等。﹝決定毗尼經、五分律卷十八、十誦律卷十七、卷五十﹞</p>
