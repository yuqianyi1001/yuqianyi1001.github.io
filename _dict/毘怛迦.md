---
title: 毘怛迦
source: deerpark.app
---

### 丁福保佛學大辭典

【術語】Vitarka，譯曰尋。麤心於境尋求，謂之尋，細心於境伺察，謂之伺，此尋伺舊名覺觀。玄應音義二十三曰：「梵云毘怛迦，此云尋。毘遮羅，此云伺。尋謂尋求，伺謂伺察。或思或慧於境推求麤位名尋。此二種於境審察細位名伺，故言尋伺。舊名覺觀者，案梵本菩提名覺，毘鉢舍那名觀。譯人不尋梵語，致斯乖失也。」


