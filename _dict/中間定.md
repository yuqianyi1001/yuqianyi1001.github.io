---
title: 中間定
source: deerpark.app
---

**來源：丁福保佛學大辭典**

<p>【術語】又名中間三昧，中間靜慮，中間禪。大梵天王所得之禪定也。色界，無色界通有八地，每一地各有近分定與根本定。其中初禪地之近分定與根本定尋與伺之心所相應，第二禪以上，七地之近分定與根本定，則尋與伺皆不相應，而至極寂靜。然其中間，唯有伺之心所相應而尋之心所不相應之禪定，是名中間定，修之者在初禪天頂上為大梵天王，彼常住此禪定。俱舍論二十八曰：「初本近分尋伺相應，上七定中皆無尋伺，唯中靜慮有伺無尋，故彼勝初未及第二，依此義故立中間名。（中略）此定能招大梵處果，多修習者為大梵故。」</p>
