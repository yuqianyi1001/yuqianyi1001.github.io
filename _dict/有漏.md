---
title: 有漏
source: deerpark.app
---

**來源：陳義孝佛學常見辭彙**

<p>漏是煩惱的別名，有漏就是有煩惱。漏含有漏泄和漏落二義：貪瞋等煩惱，日夜由六根門頭漏泄流注而不止，叫做漏；又煩惱能使人漏落於三惡道，也叫做漏，所以有煩惱之法就叫做有漏法，而世間的一切有為法，都是有煩惱的有漏法。</p>

**來源：法相辭典**

<p>★瑜伽五十六卷四頁雲：問：何義，幾蘊，是有漏？答：粗重所隨，非彼對治，煩惱所生義。一切一分，是有漏。復有有漏義。謂若是處，煩惱能生四種過失。一、不寂靜過失，二、內外變異過失，三、發起惡行過失，四、攝受因過失。當知初過失，纏現行所作。第二過失，諸煩惱事隨逐煩惱所作。第三過失，煩惱因緣所作。第四過失，引發後有所作。</p><p>★二解　瑜伽六十四卷十八頁雲：略由五相建立有漏。一、能生劣界諸煩惱，二、能生中界諸煩惱，三、能生妙界諸煩惱，四、能生無欲樂有諸煩惱，五、能生有欲樂有諸煩惱。</p><p>★三解　顯揚五卷十五頁雲：問：何義，幾種，是有漏？答：粗重隨逐故。與諸煩惱互依生義故。一切少分，是有漏。復有餘有漏義。謂若處，煩惱于中能起四種過；是處名有漏。何等為四？一、不寂靜過，二、內外變異過，三、發起惡行過，四、因攝受過。此中初過，謂諸纏現行所作應知。第二過，謂煩惱所依緣事，隨順煩惱所作，應知。第三過，謂由煩惱所作，應知。第四過，謂牽引後有，應知。</p><p>★四解　雜集論三卷七頁雲：雲何有漏？幾是有漏？為何義故，觀有漏耶？謂漏自性故，漏相屬故，漏所縛故，漏所隨故，漏隨順故；漏種類故；是有漏義。漏自性者：謂諸漏自性。漏性合故，名為有漏。漏相屬者：謂漏共有心心法及眼等。漏相應故；漏所依故；如其次第，名有漏。漏所縛者：謂有漏善法。由漏勢力，招後有故。漏所隨者：謂餘地法，亦為餘地諸漏粗重所隨逐故。漏隨順者：謂順抉擇分。雖為煩惱粗重所隨；然得建立為無漏性。以背一切有，順彼對治故。漏種類者：謂阿羅漢有漏諸蘊。前生煩惱所起故。五取蘊，十五界，十處，全、及三界，二處，少分；是有漏。謂除最後三界二處少分。聖道眷屬，及諸無為，非有漏故。為舍執著漏合我故；觀察有漏。</p><p>★五解　故漏有三種中說。</p><p>★六解　俱舍論二十卷十四頁雲：色無色界煩惱除癡，五十二物，總名有漏。謂上二界根本煩惱各二十六。豈不彼有賦戀艟俁種纏耶？品類足中，亦作是說：雲何有漏？謂除無明，餘色無色二界所系結縛隨眠隨煩惱纏。今于此中，何故不說？迦濕彌羅國毗婆沙師言；彼界纏少，不自在故。何緣合說二界隨眠為一有漏？同無記性，于內門轉，依定地生。由三義同，故合為一。如前所說名有貪因，即是此中名有漏義。</p><p>★七解　集異門論四卷十三頁雲：有漏雲何？答：除色無色界系無明，諸餘色無色界系結縛隨眠隨煩惱纏，是謂有漏。</p><p>★八解　品類足論六卷十六頁雲：有漏雲何？謂除色無色界系。</p>

**來源：三藏法數**

<p>因果不亡曰有，即色界、無色界見、思煩惱也。謂眾生因此煩惱，不能出離色、無色界，故名有漏。</p>

**來源：丁福保佛學大辭典**

<p>【術語】漏者煩惱之異名，含有煩惱之事物，謂之有漏。一切世間之事體，盡為有漏法，離煩惱之出世間事體，盡為無漏法也。毗婆沙論曰：「有者，若業，能令後生續生，是名有義。漏者，是留住義，謂令有情留住欲界色界無色界故。」涅槃經曰：「有漏法有二種：一因二果。有漏果者，是則名苦。有漏因者，是名為集。」</p>

**來源：佛光大辭典**

<p>(一)梵語sāsrava。為‘無漏’之對稱。漏，梵語āsrava，乃流失、漏洩之意；為煩惱之異名。人類由于煩惱所產生之過失、苦果，使人在迷妄的世界中流轉不停，難以脫離生死苦海，故稱為有漏；若達到斷滅煩惱之境界，則稱為無漏。在四聖諦中，苦諦、集諦屬于迷妄之果與因，為有漏法；滅諦、道諦則為覺悟之果與因，為無漏法。有漏、無漏之法，在修行之因、果當中，具有極重要之地位。</p><p>有漏之異稱有多種，據俱舍論卷一所舉，即取蘊、有諍、苦、集、世間、見處、三有等。此外，尚有有染、有染污、有覆、塵垢等異稱。另據大乘阿毗達磨雜集論卷三，舉出六種有漏，即：漏自性、漏相屬、漏所縛、漏所隨、漏隨順、漏種類。﹝大毗婆沙論卷二十二、俱舍論卷二、順正理論卷一、卷四十九、俱舍論光記卷一、卷二、俱舍論寶疏卷一、卷二﹞（參閱‘六漏’1299、‘有漏法’2453、‘有漏無漏’2455）</p><p>(二)為三漏之一，四漏之一。乃‘欲漏’、‘無明漏’之對稱。據俱舍論卷二十載，于色、無色二界之六十二種煩惱中，除十種癡煩惱（無明）外，其餘之五十二種煩惱，皆稱為有漏。﹝大毗婆沙論卷四十七、卷四十八、大乘阿毗達磨雜集論卷七、俱舍論光記卷二十﹞（參閱‘三漏’646）</p>
