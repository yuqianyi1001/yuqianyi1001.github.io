---
title: 宗法
source: deerpark.app
---
### 佛光大辭典

因明用語。于因明論式中，稱宗（命題）之‘有法’（主詞）所具之法為宗法。即前陳（主詞）之異稱；與之相對者，‘法’則為宗中後陳（賓詞）之異稱。前陳與後陳二者對于整個宗之命題而言，有法是體，法是義。一種體可具備數種義，如‘聲’于‘無常’之性質外，亦具有‘所聞’之義、‘所作’之義。故推而廣之，凡屬此體之義，皆可稱之為法。立論者取以為因（理由）者，必須為宗法。如立‘聲是無常’之宗，以‘所作性故’為因。‘所作’原為有法‘聲’所具之義，是宗法，故有藉以證明之能力。若以‘眼所見故’為因，‘聲’非眼所能見，‘聲’不具有眼之所見義，故‘眼所見’非宗法。眼所見雖皆為無常，然聲音既非眼所見，故亦不能以之斷定其亦為無常。此種因，既不能證明聲之為無常，亦不能證明聲之為常住，故非宗法，不得作為因。宗中之後陳‘無常’亦是包含有法‘聲’之法，亦可稱為宗法。為區別之。通常多將宗中所說之宗法稱為所立法，而稱因中所說之宗法為能立法。若從因與宗之關系上言之，因即為能立，而宗為所立。故就一般所習用之‘聲無常，所作性故’之實例而言，‘無常’為所立法，‘所作’為能立法。﹝因明入正理論、因明入正理論悟他門淺釋（陳大齊）﹞



### 丁福保佛學大辭典

【術語】因明立量三支之第一支，由二句而成。又名曰宗體所立。其二句有五種之異名：一前句云自性，後句云差別。二前句云有法，後句云法。三前句云所別，後句云能別。四前句云前陳，後句云後陳。五前句云宗依，後句云亦宗依。以此二者皆宗體之所依也。見因明大疏上。



