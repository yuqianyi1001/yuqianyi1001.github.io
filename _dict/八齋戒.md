---
title: 八齋戒
source: deerpark.app
---

**來源：丁福保佛學大辭典**

<p>【名數】又作八關齋戒，八支齋法等：一，不殺。二，不盜。三，不婬。四，不妄語。五，不飲酒。六，身不塗飾香鬘。七，不自歌舞，又不觀聽歌舞。八，於高廣之床座不眠坐。九，不過中食。此中前八者為戒而非齋，第九者正為齋戒。即合八種之戒與一種之齋戒而名八齋戒，是成實論智度論之意也，若俱舍論之意，合第六塗飾香鬘與第七歌舞觀聽為一戒。以前七為七戒，第八為齋戒，合為八齋戒。俱舍論十四曰：「何等名為八所應離？一殺生，二不與取，三非梵行，四虛誑語，五飲諸酒，六塗飾香鬘，舞歌觀聽，七眠坐嚴麗床座，八食非時食。」又曰：「離非時食是齋亦齋支，所餘七支是齋支非齋。如正見是道亦道支，餘七支是道支非道。」</p><p>【名數】八戒齋之異名。見齋戒條。</p><p>參照：<a href="/dict/齋戒">齋戒</a></p>
