---
title: 盡淨虛融
source: deerpark.app
---
### 佛光大辭典

為般若經所說空義之旨趣。般若經專明諸法皆空之實相，不餘一法，悉皆是空，故稱為盡淨。盡，悉皆之義；淨，真空之義。真空之中，不留一切情執，故稱為盡淨。虛融者，諸法既為真空而無自性，故虛通融F，同為一如。是乃天台宗判釋佛陀一代五時說法中第四時之說法，以滅除二乘之法執，令入于法華中道實相之漸階。法華玄義卷十上（大三三·八○○中）：‘般若論通則三人同入，論別則菩薩獨進，廣歷陰入盡淨虛融，亦不明共別之意。’



### 丁福保佛學大辭典

【術語】謂般若經之所說也。彼經專明諸法皆空之實相，不餘一法，悉皆是空，故謂為盡淨。盡者悉皆之義，淨者真空之意也。真空之中不留一切之情執，是清淨之義也。虛融者，諸法既為真空而無自性，故虛通融鎔，同為一如。是為一代五時中第四時之說法，以遣蕩二乘之法執，令終入於法華中道實相之漸階也。法華玄義十之一曰：「般若論通則三人同入，論別則菩薩獨進。廣歷陰入盡淨虛融，亦不明其意出意。」



