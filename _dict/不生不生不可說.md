---
title: 不生不生不可說
source: deerpark.app
---

### 三藏法數

謂理本不生，事即理故，事亦不生，是名不生不生。又惑體本空，故不生；智用亦泯，故不生，是名不生不生。又無因可修故不生，無果可證故不生，是名不生不生。此是圓教所詮之理，理本無言，故云不可說也。



### 丁福保佛學大辭典

【術語】涅槃經所說四不可說之一。理者本不生也，事者以理之故，事亦不生也，是名不生不生。此理玄妙，故曰不可說。天台以之為圓教詮之理。



### 佛光大辭典

四不可說之一。語出大涅經德王品。天台家以之配為圓教所詮之諦理。圓教說真如之理本來不生，十界差別之事以即于理故，亦為不生，故稱為不生不生。即真如之理與十界之差別相無二之意。此不生不生之理玄妙難說，僅可智證，故稱為不可說。﹝四教義卷一、維摩經玄疏卷一﹞（參閱‘四不可說’1660）


