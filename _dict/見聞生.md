---
title: 見聞生
source: deerpark.app
---
### 三藏法數

見聞生者，謂八難眾生，宿世見聞華嚴大經正法，不能信受，反生毀謗，故感八難之報，墮地獄中，受諸極苦。今蒙如來放足下輪相清淨功德光明所照，由其宿有見聞華嚴大經善種，即得脫地獄苦，生兜率天，而得成道，於一生內，超登十地也。（八難者，地獄難、畜生難、餓鬼難、長壽天難、北鬱單越難、盲聾瘖啞難、世智辨聰難、生在佛前佛後難也。梵語兜率，華言知足。十地者，歡喜地、離垢地、發光地、焰慧地、難勝地、現前地、遠行地、不動地、善慧地、法雲地也。）



### 丁福保佛學大辭典

【術語】華嚴三生成佛之第一。見三生條附錄。

參照：<a href="/dict/三生">三生</a>



