---
title: 五位無心
source: deerpark.app
---

**來源：三藏法數**

﹝出成唯識論﹞ 無心，謂無分別識心也。非全無心，但分別識心不行，故言五位無心也。 〔一、睡眠〕，謂眾生睡眠之時，六識昏昧，不能見聞覺知，是名睡眠無心。（六識者，眼識、耳識、鼻識、舌識、身識、意識也。） 〔二、悶絕〕，謂諸眾生，驚倒悶絕，六識昏昧，見聞覺知，一時頓息，是名悶絕無心。 〔三、無想定〕，無想定者，即色界無想天所修之定也。謂修無想定時，身心俱滅，念慮灰凝，諸想不起，是名無想定無心。 〔四、無想報〕，謂因中厭生滅心，習無想定，故感報生無想天，經五百劫，心想不行，是名無想報無心。（劫，梵語具云劫波，華言分別時節。） 〔五、滅盡定〕，謂入此定時，一切受領思想之心，一時滅盡，都無見聞覺知，出入之息亦盡，是名滅盡定無心。



### 丁福保佛學大辭典

【名數】一，無想天無心，外道生於色界四禪天之無想天，五百大劫間受無心果報之位也。二，無想定無心，外道為生於無想天而修無相定之位也。三，滅界定無心，是俱解脫之阿羅漢，欣樂涅槃妙寂所入之無心定之位也。以七日為最極。四，極睡眠無心，在極睡眠而一時六識不修行之位也。五，極悶絕無心，是逼於打傷病苦等而一時氣絕失心之位也。此無心為於一期相續之身上論者，故不言死生位之二無心，且末那，阿賴耶，之二識，恒時相續而無斷絕無心之時，故不言之。但於六識論之。見百法問答鈔三。



### 佛光大辭典

無分別識心生起，稱為無心位，亦即諸轉識不現起之時。此系法相宗針對第六意識暫時間斷之時所立之五種無心之位。此五種無心位即：無想天（梵āsaṃjñika  ）、無想定（梵asaṃjñi -samāpatti ）、滅盡定（梵nirodha -samāpatti ）、極重睡眠（梵acittaka  ）、極重悶絕（梵mūrcchā  ）。即：(一)無想天，于色界之第四禪天共有八天，其中第三天（廣果天）之別處即為無想天。若于生前修無想定者，可藉厭離‘粗想’之力而生于此天。一旦生于此天中，則除初生之時與命終之時暫時有想之外，其餘中間之五百大劫，其不恆行之六識及心所皆斷絕不起，無心無想，受無心之果報。(二)無想定，為生于無想天之因，乃異生凡夫（外道或凡夫）為生于無想天而修習之無心三昧。于色界之第三禪天共有三天，其中最後一天為遍淨天。若已伏滅遍淨天之貪，而未伏滅第四禪天以上之染污時，生起出離想之作意（即厭離低下之土而欣想彼天之果）而入此定，其時，不恆行之心及心所悉皆斷滅，即第六識心王、五遍行、五別境、十一善等，共二十二法全部斷滅。(三)滅盡定，唯有聖者能得，系一種無漏之無心定。聖者修定時，生起以止息想作意而入此定。其時，不僅斷滅不恆行之六識，且恆行染污之七識及與之相應之五遍行、別境之慧、我癡、我見、我慢、我愛等四煩惱與八隨煩惱等，共十九法全部斷滅。以七日為極限。(四)極重睡眠，是因極度疲乏之緣所引起。眾生睡眠之時，眼耳鼻舌等六識昏昧，不能見聞覺知，故亦屬無心之位。(五)極重悶絕，系因風熱等之緣所引起。眾生驚倒悶絕之時，六識昏昧，見聞覺知一時頓息。又于此極重睡眠、極重悶絕二位中，六識皆不c 行。氣絕時亦無意識，屬悶絕之最極，故應攝入極重悶絕。要言之，處此五位，六識及其相應之心所皆不現行，故稱無心。此外，五位之中，異生凡夫有四，即除滅盡定以外之四者。聖者僅有三，即滅盡定、睡眠及悶絕；其中，如來及自在菩薩無睡眠及悶絕，故僅有滅盡定一者。另于瑜伽師地論卷十三亦舉出六位無心說，即于此五位加上‘無餘依涅界’。﹝瑜伽師地論卷六十三、瑜伽師地論釋、成唯識論述記卷七本、成唯識論掌中樞要卷下末﹞


