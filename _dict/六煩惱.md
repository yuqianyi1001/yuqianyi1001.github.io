---
title: 六煩惱
source: deerpark.app
---

**來源：三藏法數**

﹝出瑜伽師地論﹞ 謂貪瞋等昏煩之法，惱亂心神，名為煩惱。 〔一、貪煩惱〕，貪即貪愛。謂於五欲順情等境，求而未獲，愛而不捨，以不捨故，便起煩惱，故名貪煩惱。（五欲者，色欲、聲欲、香欲、味欲、觸欲也。） 〔二、瞋煩惱〕，謂於五欲違情等境，即起瞋恚忿恨，纏結記憶在心，而生煩惱，故名瞋煩惱。 〔二、慢煩惱〕，慢即輕慢。謂自任其能，輕凌於他，起不敬心，傲慢結縛，而生煩惱，故名慢煩惱。 〔四、無明煩惱〕，謂於一切諸法，無所明了，故曰無明；以不了故，起貪瞋癡等煩惱，故名無明煩惱。 〔五、疑煩惱〕，猶豫不決為疑。謂因前無明不了，即起疑惑，以亂真心，或是或非，或善或惡，展轉纏結，而生煩惱，故名疑煩惱。 〔六、不正見煩惱〕，謂因前疑心不了，所見不正，以不正故，遂起邪見，含藏結縛，而生煩惱，故名不正見煩惱。



### 丁福保佛學大辭典

【名數】又云六大煩惱。見煩惱條。

參照：<a href="/dict/煩惱">煩惱</a>



### 佛光大辭典

又作六隨眠。即：貪、嗔、癡、慢、疑、惡見等六種根本煩惱。﹝大毗婆沙論卷四十三、卷四十六、俱舍論卷二十一﹞（參閱‘煩惱’5515）


