---
title: 結跏趺坐因由
source: deerpark.app
---

**來源：丁福保佛學大辭典**

<p>【雜語】智度論七曰：「諸坐法中，結跏趺坐，最安穩不疲極，此是坐禪人坐法。（中略）此是禪坐，取道法坐，魔王見之，其心憂怖。（中略）見畫跏趺坐，魔王亦愁怖，何況入道人，安坐不傾動。」嘉祥法華義疏二曰：「結跏趺坐，是諸佛常坐之法。作此坐者，身端而心正也。」行事鈔下之三曰：「薩婆多云：加趺坐者，將正心故。」秘藏記鈔四曰：「結跏趺坐，其形方形也。方形主不動轉德，故入道時殊用此坐法也。」</p>
