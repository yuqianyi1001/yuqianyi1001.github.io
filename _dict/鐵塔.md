---
title: 鐵塔
source: deerpark.app
---

**來源：丁福保佛學大辭典**

<p>【傳說】南天竺有鐵塔，收藏一切秘部大經，龍猛菩薩（舊譯龍樹）入其中，值金剛薩埵，傳受兩部之大經，金剛智三藏口傳，其弟子沙門智藏（不空三藏之法諱），記之於金剛頂經義訣，是鐵塔說之本據也。日本東密台密皆依用之而不疑。安然之教時問答三曰：「沙門智藏金剛頂義訣云：此經有百千頌廣本，（中略）其大經本阿闍梨云：經莢廣長如床，厚四五尺，有無量頌。在南天界鐵塔之中，佛滅度後數百年間無人能開。此塔以鐵扇鐵鎖而封閉之。其中天竺國佛法漸衰時，有大德先誦持大毘盧遮那真言，得毘盧遮那佛而現其身，現於多身於空中說此法門及文字章句，次第令寫訖即滅。即毘盧遮那念誦法要一卷是。時大德持誦成就，願開此塔，於七日中遶塔念誦。以白芥子七粒打此塔門，乃開塔門。諸神一時踴怒，不令得入。唯見塔內香燈光明一丈二丈，名華寶蓋，滿中懸列。又聞讚聲。此大德至心懺悔，發大誓願，然後得入塔中。入已，其塔尋閉。經於多日誦此經王廣本一徧，為如食頌。得諸佛菩薩指授所堪記持不忘，便令出塔。塔門還閉如故。」弘法之付法傳下，亦敘此說，終曰：「然前所述事略，載金剛頂義決中。」</p>

**來源：佛光大辭典**

<p>指南印度之鐵塔，收藏金剛頂經等。據金剛頂經義訣載，佛陀入滅後數百年間，無人能開此塔，後有大德（龍猛菩薩）誦持大毗盧遮那真言，並得毗盧遮那佛現身說念誦法要，持誦成就，願開此塔。于七日中繞塔念誦，以白芥子七粒打此塔門，乃開此塔，得金剛頂經廣本。此說由金剛智三藏口傳，其弟子智藏載入金剛頂經義訣。又據日僧空海所著教王經開題載，金剛頂經及大日經皆龍猛菩薩于南天竺鐵塔中所誦出者。</p><p>密教‘鐵塔相承’之說，即謂龍猛開此鐵塔，由金剛薩氏喑忻芙獺Ｈ氈徑□芑于空海之說，以金剛及大日兩部為塔內相承；台密則依海雲之兩部大法相承師資付法記之說，以兩部皆為塔外相承。</p>
