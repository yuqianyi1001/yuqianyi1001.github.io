---
title: 贖命
source: deerpark.app
---
### 丁福保佛學大辭典

【術語】佛以末代比丘起惡見，亡法身之慧命，為之說涅槃經，扶戒律而談圓常之理，以為贖命之重寶，是曰涅槃之贖命。涅槃經十四說如人七寶，不出外用之，名之為藏，是人所以積此寶者，為未來故。所謂穀貴，賊來侵國，值遇惡王，用為贖命，得財難時，乃當出用。諸佛秘藏亦復如是。為未來世。諸惡比丘蓄不淨物，為四眾說，如來雖畢竟入涅槃，而為是等惡出現於世時滅此惡，說此經典。



