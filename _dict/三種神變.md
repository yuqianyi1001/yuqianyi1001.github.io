---
title: 三種神變
source: deerpark.app
---

**來源：三藏法數**

﹝出大寶積經﹞ 神即神通，變即變化也。 〔一、說法神變〕，謂如來無礙大智，知諸眾生善惡業因及善惡果報，或以聲聞、緣覺之法及以大乘之法而得解脫，如是知已，則現一切神變而為說法，是名說法神變。 〔二、教誡神變〕，教即教誨，誡即警誡。謂如來教諸弟子，是應作，是不應作；是應信，是不應信；是應親近，是不應親近；是法雜染，是法清淨；行如是道得聲聞乘，行如是道得緣覺乘，行如是道成就大乘，現諸神變，而為教誡，是名教誡神變。 〔三、神通神變〕，謂如來為調伏憍慢眾生故，或現一身而作多身，或現多身而作一身，山崖石壁出入無礙，身上出火，身下出水；身下出火，身上出水；入地如水，履水如地等，現諸神變，調伏眾生，是名神通神變。



### 丁福保佛學大辭典

【名數】一說法神變，如來無礙之大智，知諸眾生之善惡業因及善惡果報，應之而為說法，名為說法神變。二教誡神變，如來對諸弟子教誡是法應作，是法不應作，是道得聲聞乘，是道得緣覺乘，是道得大乘，名為教誡神變。三神通神變，如來為調伏憍慢之眾生，現種種之神通，名為神通神變。見大寶積經八十六。是總以佛之三業為神變也。法華文句三之一曰：「若通釋者，如大寶積經，一切諸法皆名神變。」輔行一之二曰：「又神變者非但身輪，一切語言及善巧皆名神變。」

【名數】見神變條。

參照：<a href="/dict/神變">神變</a>



### 佛光大辭典

又作三種示導、三示現、三神足。據大寶積經卷八十六載，如來有三種神通變化，即：(一)說法神變，如來以無礙大智了知眾生善惡業因及善惡果報，現一切神變而為說法。(二)教誡神變，如來教諸弟子應作、不應作、應信、不應信、應親近、不應親近、雜染法、清淨法等，現諸神變而為教誡。(三)神通神變，如來為調伏x慢眾生，或現一身而作多身，或現多身而作一身，山崖石壁出入無礙，身上出火，身下出水；或身下出火，身上出水；或入地如水，履水如地等，以諸種神變調伏眾生。


