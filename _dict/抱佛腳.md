---
title: 抱佛腳
source: deerpark.app
---

**來源：丁福保佛學大辭典**

<p>【雜語】孟郊詩曰：「垂老抱佛腳，教妻讀黃庭。」劉敞中山詩話曰：「王丞相論沙門道因曰：投老欲依僧。客遽對曰：急則抱佛腳。王曰：投老欲依僧是古詩一句。客亦曰：急則抱佛腳是俗諺全語。上去投，下去腳，豈不的對。王大笑。」張世南宦遊紀聞曰：「雲南之南一番國，專尚釋教。有犯罪應誅者，捕之急，趨往寺中，抱佛腳悔過，便貰其罪。今諺云：閑時不燒香，急來抱佛腳，乃番僧之語流於中國也。」</p><p>【雜語】俗譏未經預備而臨事為之者。孟郊詩曰：「垂老抱佛腳，教妻讀黃庭。」</p>
