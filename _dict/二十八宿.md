---
title: 二十八宿
source: deerpark.app
---

**來源：三藏法數**

﹝出法苑珠林﹞ 大集經云：佛告娑婆世界主大梵天王等言：過去天仙，云何布置諸宿曜辰，攝護國土，養育眾生？大梵天王等白佛言：過去天仙，分布安置諸宿曜辰，於四方中各有所主，如云角宿，主於眾鳥；亢宿，主於出家求聖道等。爾時佛告梵王等言：我亦使諸曜星辰，攝護國土，養育眾生。汝等宣告，令彼得知。如我所分國土眾生，各各隨分攝護養育，故說二十八宿所屬不同，各有威靈護衛也。（梵語娑婆，華言能忍。） 〔一、東方七宿〕，角宿主於眾鳥。亢宿主出家求聖道者。氐宿主水、主眾生房宿、主行車求利。心宿主於女人。尾宿主洲渚眾。箕宿主於陶師。 〔二、南方七宿〕，井宿主於金師。鬼宿主一切國王大臣。柳宿主雪山龍。星宿主巨富者。張宿主於盜賊。翼宿主於貴人。軫宿主須羅吒國。 〔三、西方七宿〕，奎宿主行船人。婁宿主於商人。胃宿主婆樓迦國。昴宿主於水牛。畢宿主一切眾生。觜宿主鞞提訶國。參宿主於剎利。（剎利，梵語具云剎帝利，華言田主，即王種也。） 〔四、北方七宿〕，斗宿主澆部沙國。牛宿主剎利及安多缽竭那國。女宿主鴦伽摩伽陀國。虛宿主那遮羅國。危宿主著華冠。室宿主乾陀羅國、輸盧那國及諸龍蛇蝮行之類。壁宿主乾闥婆善樂。（梵語乾闥婆，華言香陰，即帝釋樂神也。）



### 丁福保佛學大辭典

【術語】此為區劃日月之運行以平常目見之群星為標據，而為天之分野者。其數所以舉二十八者，似劃白月一日至黑月終之分野為一日一宿者。今記宿之名目及其分配，如次表。法苑珠林四引大集經云：「布置諸宿曜辰，攝護國土，養育眾生。」此所以以一一之星視為神化而祈其吉凶也。然其本來之意味，則由屬於太陰曆之曆法發之。

【名數】見星宿條。

參照：<a href="/dict/星宿">星宿</a>



### 佛光大辭典

梵語aṣṭāviṃśatinakṣatrāṇi。即月球于一個月間運

行之白道有二十八星宿。二十八宿之說夙行于印度。又佛典中如摩登伽經卷上、大集經卷四十一、宿曜經等皆有載及，以之度日月年紀，或論其星宿之性，或配以人之生辰測其吉兇福禍。密教亦于胎藏界曼荼羅外金剛部之四方一一繪其形像。我國自古即見其說如史記天官書卷五，嘗論二十八宿與十二月之關系，前漢書律歷志卷一下定二十八宿之分度，算寒暑年紀之別。我國所傳之二十八宿說雖類似印度，然亦有頗多相異之處。二十八宿附表如上。（參閱‘歷’6227）


