---
title: 等流
source: deerpark.app
---
### 佛光大辭典

梵語niṣyanda，巴利語nissanda。等，等同之義；流，流類之義。等流，即同一流類之義。俱舍論卷二十一（大二九·一○九下）：‘無慚、慳、掉舉，是貪之等流。’即謂無慚等系由貪所流出，以無慚等皆為具有同于‘貪’之法，故稱等流。

又若就時間之先後而論，對于前者而稱後者為等流果；反之，前者即稱為同類因或遍行因。又同類相續之法稱為‘等流相續’。于瑜伽師地論卷五十四列舉出色蘊之相續流轉有等流流、異熟生流、長養流等三類，其中之等流流又分為四種，即：異熟等流、長養等流、變異等流、本性等流（又稱自性等流）等。

在密教，稱佛九界隨類之身為等流身；此即以其平等流演而九界等同之故。﹝大毗婆沙論卷一二七、俱舍論光記卷二十一、大乘法苑義林章卷一本、成唯識論述記卷二末﹞



### 丁福保佛學大辭典

【術語】由因流出果，由本流出末，因果本末相類似，由甲出與甲無異也。唯識論九曰：「聞法界等流教法。」同述記九末曰：「法界性善順惡違，具諸功德。此亦如是，故名等流。等者相似義，流者出義，從彼所出，與彼相似，故名等流。」又等者等同，流者流類也。但言二者相似。



