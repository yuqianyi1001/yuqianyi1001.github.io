---
title: 至心
source: deerpark.app
---

### 丁福保佛學大辭典

【術語】至誠之心也，又至極之心也，心源徹到也。晉書王嘉傳曰：「候之者，至心則見之，不至心則隱形不見。」按，道經云至心朝禮，本此。無量壽經上曰：「至心信樂，欲生我國。」金光明經上曰：「至心念佛。」同文句二曰：「至心者徹到心源，盡心實際，故言至心。」同文句記曰：「至猶極也。」



### 佛光大辭典

(一)即至誠之心、至極之心。無量壽經卷上有‘至心信樂，欲生我國’、‘至心發願，欲生我國’、‘至心回向，欲生我國’等句，其中之‘至心’即是專心、一心之意。善導之往生禮贊（大四七·四三九下）：‘但使專意作者，十即十生；修雜不至心者，千中無一。’又佔察善惡業報經卷上分至心為二：(一)初始學習求願至心。(二)攝意專精，成就勇猛相應至心。此第二至心又分為一心、勇猛心、深心等三種。

(二)三信之一。為日本淨土真宗之教義。阿彌陀佛第十八願中所誓願之至心、信樂、欲生等三心稱為三信，其中之‘至心’，淨土宗認為，從心底誠心信仰阿彌陀佛即稱至心；淨土真宗則以為，信仰阿彌陀佛之信心，實際仍為阿彌陀佛所給予，此即彌陀之至心所致。（參閱‘三信’578）

2538


