---
title: 一心真見道
source: deerpark.app
---

**來源：丁福保佛學大辭典**

<p>【術語】唯識論所明菩薩乘之見道，有真見道相見道之二。於世第一法之後念生無漏之根本智，斷分別起二障之位為無見道，於次一念證所顯真理之位為解脫道，此二道稱為真見道。次生後得智分別思想所證之真理，謂之相見道。此有三心相見道，十六相見道之二。而真見道有無間解脫之二道，雖涉於多剎那，然非別之所作。以其相等，故名為一心。唯識論九曰：「真見道，謂所說無分別智，實證二空所顯真理，實斷二障分別隨眠，雖多剎那，事方究竟，而相等故，總說一心。」</p>

**來源：佛光大辭典**

<p>指如實證得生、法二空所顯真理，與如實斷除所知、煩惱二障之階位。又作真見道、一心見道。唯識論所立菩薩乘之見道，分為真見道、相見道。真見道復涵括由加行功德成就而生之正斷煩惱根本智之無間道，及于次一念正證所顯真理之解脫道，雖涉于多剎那，然非別之所作。以其同等，故稱一心；又以其無分別智，體會真如，如實斷證，故稱見道。成唯識論卷九（大三一·五○上）：‘真見道，謂即所說無分別智，實證二空所顯真理，實斷二障分別隨眠。雖多剎那，事方究竟，而相等故，總說一心。’（參閱‘見道’3000）</p>
