---
title: 質直
source: deerpark.app
---

### 法相辭典

★集異門論二卷五頁雲：質直雲何？答：心不剛性，心不強性，心不硬性，心純質性，心正直性，心潤滑性，心柔軟性，心調順性，是謂質直。



### 丁福保佛學大辭典

【術語】質者正也，正直之心，無諂曲也。佛道在悟達眾生本有之天真，故示其意曰質直是淨土。法華經壽量品曰：「眾生既信伏，質直意柔軟。一心欲見佛，不自惜身命。時我及眾僧，俱出靈鷲山。」又曰：「諸有修功德，柔和質直者。則皆見我身，在此而說法。」維摩經佛道品曰：「直心是菩薩淨土，菩薩成佛時，不諂眾生來生其國。」註曰：「直心者謂質直無諂，此心乃是萬行之本。」同菩薩品曰：「於六和敬起質直心。」



### 佛光大辭典

指正直之心。佛道在悟達諸法實相，故質直心為修行者必具之心行。據維摩經佛國品載，直心乃菩薩之淨土，菩薩成佛時，不諂眾生來生其國。此謂直心者質直無諂，此心乃是萬行之本。法華經壽量品（大九·四三中）：‘眾生既信伏，質直意柔軟；一心欲見佛，不自惜身命。時我及眾僧，俱出靈鷲山，（中略）諸有修功德，柔和質直者，則皆見我身，在此而說法。’﹝方廣大莊嚴經卷四﹞


