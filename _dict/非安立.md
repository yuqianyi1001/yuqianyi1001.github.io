---
title: 非安立
source: deerpark.app
---

### 丁福保佛學大辭典

【術語】對於安立之稱。諦理有差別與名義之施設曰安立。無差別無名言曰非安立。真如之諦理。立此二門。唯識述記九末曰：「有差別名言者名安立，無差別離名言者非安立也，安立者施設義也。」



### 佛光大辭典

非安排建立之意。‘安立’之對稱。以語言、名相等施設差別，稱為安立；對此，諸法真如平等，無有差別，非施設之法，稱為非安立。非安立雖主要意味‘廢詮談旨’之一真法界，然亦稱‘依詮顯旨’之二空真如，此即‘假名非安立’。成唯識論述記卷一本（大四三·二四四上）：‘假名非安立諦，謂二空理依假空門說為真性，由彼真性內證智境，不可言說，名二空如，但假設故。’﹝瑜伽師地論卷七十二、顯揚聖教論卷六、成唯識論卷九、大乘法苑義林章卷一末、卷二末﹞（參閱‘安立’2395）


