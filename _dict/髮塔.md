---
title: 髮塔
source: deerpark.app
---

**來源：三藏法數**

<p>經云：太子初出家時，自持寶刀，而發願云：我今截落此髮，誓與眾生斷除煩惱習障，尋以髮擲空中，時帝釋接向天上，建塔供養。</p>

**來源：丁福保佛學大辭典**

<p>【堂塔】供養佛髮之塔也。十誦律五十六曰：「起塔法者，給孤獨居士白佛言：世尊遊行諸國土時，我不見世尊，故甚渴仰。願賜一物，我當供養。佛與爪髮。居士即時白佛言：願世尊聽我起髮塔爪塔。佛言：聽起髮塔爪塔。是名起塔法。」是為佛塔之嚆矢。</p>
