---
title: 雜想觀
source: deerpark.app
---

**來源：三藏法數**

<p>謂若欲至心生西方者，先觀丈六佛像，在池水上。阿彌阤佛神通如意，於十方國變現自在。或現大身，滿虛空中。或現小身，丈六八尺。所現之形，皆真金色，圓光化佛，及寶蓮華，如上所說。觀世音及大勢至，於一切處，身同眾生，但觀首相，知是觀世音，知是大勢至，是名雜想觀。（梵語阿彌阤，華言無量壽。）</p>

**來源：丁福保佛學大辭典**

<p>【術語】觀經所說十六觀中之第十三觀，觀阿彌陀佛與觀音勢至二菩薩三尊種種變現雜相之觀法也。天台觀經疏曰：「普雜何異而為二耶？普觀作自身往想，稱彼境界一一具觀。雜觀明佛菩薩神力自在，轉變非恒，大小不定，或隨物現，故名為雜。」</p>
