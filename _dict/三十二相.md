---
title: 三十二相
source: deerpark.app
---

### 陳義孝佛學常見辭彙

又名三十二大人相，一足安平，二足千輻輪，三手指纖長，四手足柔軟，五手足縵網，六足跟圓滿，七足趺高好，八如鹿王，九手長過膝，十馬陰藏，十一身縱廣，十二毛孔青色，十三身毛上靡，十四身金光，十五常光一丈，十六皮膚細滑，十七七處平滿，十八兩腋滿，十九身如師子，二十身端正，二十一肩圓滿，二十二口四十齒，二十三齒白齊密，二十四四牙白淨，二十五頰車如師子，二十六咽中津液得上味，二十七廣長舌，二十八梵音清遠，二十九眼色紺青，三十睫如牛王，三十一眉間白毫，三十二頂成肉髻。



### 法相辭典

★瑜伽十一卷二十頁雲：復有三十二相。謂自心相，外相，所依相，所行相，作意相，心起相，安住相，自相相，共相相，粗相，靜相，領納相，分別相，俱行相，染污相，不染污相，正方便相，邪方便相，光明相，觀察相，賢善定相，止相，舉相，觀相，舍相，入定相，住定相，出定相，增相，減相，方便相，引發相。如彼卷二十頁至二十三頁廣釋。

★二解瑜伽四十九卷七頁雲：雲何如來三十二種大丈夫相？一者、具大丈夫足善安住等案地相。是大丈夫大丈夫相。二者、于雙足下，現千輻輪；轂輞眾相，無不圓滿。三者、具大丈夫纖長指相。四者、足跟趺長。五者、手足細軟。六者、手足網縵。七者、立手摩膝。八者、C泥耶踹。九者、身不僂曲。十者、勢峰藏密。十一者、身相圓滿。如諾瞿陀。十二者、常光一尋。十三者、身毛上分。十四者、身諸毛孔，一一毛生，如紺青色；螺文右旋。十五者、身皮金色。十六者、身皮細滑，塵垢不著。十七者、于其身上，兩手、兩足、兩肩、及項、七處皆滿。十八者、其身上半，如師子王。十九者、肩善圓滿。二十者、m間充實。二十一者、身份洪直。二十二者、具四十齒，皆悉齊平。二十三者、其齒無隙。二十四者、其齒鮮白。二十五者、頷如師子。二十六者、其舌廣薄；若從口出，普覆面輪、及發邊際。二十七者、于諸味中，得最上味。二十八者、得大梵音，言詞哀雅，能悅眾意；譬若羯羅頻迦之音。其聲雷震，猶如天鼓。二十九者、其目紺青。三十者、睫如牛王。三十一者、其頂上現烏瑟膩沙。三十二者、眉間毫相，其色光白，螺文右旋。是大丈夫大丈夫相。



### 丁福保佛學大辭典

【名數】佛或轉輪聖王之內德，表彰於身相者有三十二。

【名數】具名三十二大人相。此三十二相，不限於佛，總為大人之相也。具此相者在家為輪王，出家則開無上覺。是為天竺國人相說。智度論八十八曰：「隨此間閻浮提中天竺國人所好，則為現三十二相。天竺國中人於今故治肩髆，令厚大頭上皆有結為好，如人相中說，五處長為好。眼耳鼻舌臂指髀手足相，若輪若蓮華若具若日月。是故佛手足有千輻輪、纖長指、鼻高好、舌廣長而薄，如是等皆勝於先所貴，故起恭敬心。」佛感此相者，由於百劫之間，一一之相，積百種之福，法界次第下之下曰：「此三十二通云相者，相名有所表，發攬而可別，名之為相。如來應化之體現此三十二相，以表法身眾德圓極，使見者受敬，有勝德可崇，人天中尊眾聖之王，故現三十二相也。」三藏法數四十八謂：

一、足安平相，足裏無凹處者。二、千輻輪相，足下有輪形者。三、手指纖長相，手指細長者。四、手足柔軟相，手足之柔者。五、手足縵網相，手足指與指間有縵網之纖緯交互連絡如鵝鴨者。六、足跟滿足相，跟是足踵，踵圓滿無凹處者。七、足跌高好相，跌者足背也，足背高起而圓滿者。八、腨如鹿王相，腨為股肉，佛之股肉纖圓如鹿王者。九、手過膝相，手長過膝者。十、馬陰藏相，佛之男根密藏體內如馬陰也。

十一、身縱廣相，頭足之高與張兩手之長相齊者。十二、毛孔生青色相，一一毛孔，生青色之一毛而不雜亂者。十三、身毛上靡相，身毛之頭右施向上偃伏者。十四、身金色相，身體之色如黃金也。十五、常光一丈相，身放光明四面各一丈者。十六、皮膚細滑相，皮膚軟滑者。十七、七處平滿相，七處為兩足下兩掌兩肩并頂中，此七處皆平滿無缺陷也。十八、兩腋滿相，腋下充滿者。十九、身如獅子相，身體平正威儀嚴肅如獅子王者。二十、身端直相，身形端正無傴曲者。

二十一、肩圓滿相，兩肩圓滿而豐腴者。二十二、四十齒相，具足四十齒者。二十三、齒白齊密相，四十齒皆白淨而堅密者。二十四、四牙白淨相，四牙最白而大者。二十五、頰車如獅子相，兩頰隆滿如獅子之頰者。二十六、咽中津液得上味相，佛之咽喉中，常有津液，凡食物因之得上味也。二十七、廣長舌相，舌廣而長，柔軟細薄，展之則覆面而至於髮際者。二十八、梵音深遠相，梵者清淨之義，佛之音聲清淨而遠聞也。二十九、眼色如紺青相，眼睛之色如紺青者。三十、眼睫如牛王相，眼毛殊勝如牛王也。

三十一、眉間白毫相，兩眉之間有白毫，右旋常放光也。三十二、頂成肉髻相，梵名鳥瑟膩，譯作肉髻，頂上有肉，隆起為髻形者。亦名無見頂相。以一切有情皆不能見故也。

此三十二相依法界次第，法界次第依智度論八十八。其他智度論四，涅槃經二十八，中阿含三十二相經所載，皆大同小異。

無量義經曰：「一毫相如月旋，二淨眼如明鏡，三唇，四額廣，五獅子臆，六掌有合縵，七指直而纖，八馬陰藏，九頂有日光，十上下眴，十一舌赤好如丹果，十二鼻修，十三手足柔軟，十四內外相握，十五皮膚細軟，十六細筋，十七旋髮紺青，十八眉睫紺而展，十九白齒，二十面門開，二十一具千輻輪，二十二臂修，二十三毛右旋，二十四鎖骨，二十五頂有肉髻，二十六方口頰，二十七四十齒，二十八胸表萬字，二十九腋，三十肘長，三十一踝膝露現，三十二鹿腨腸。」亦出優婆夷淨行出門經修學品。與諸本大體同。



### 佛光大辭典

梵語dvātriṃśanmahā-puruṣa-lakṣaṇāni，巴利語dvattiṃsa mahā-purisa-lakkhaṇāni。系轉輪聖王及佛之應化身所具足之三十二種殊勝容貌與微妙形相。又作三十二大人相、三十二大丈夫相、三十二大士相、大人三十二相。略稱大人相、四八相、大士相、大丈夫相等。與八十種好（微細隱密者）合稱‘相好’。

關于三十二相名稱之順序，各有異說，今依大智度論卷四所載，即：(一)足下安平立相（梵su -pratiṣṭhita-pāda ），又作足下平滿相、兩足掌下皆悉平滿相。即足底平直柔軟，安住密著地面之相。系佛于因位行菩薩道時，修六波羅蜜所感得之妙相，此相表引導利益之德。(二)足下二輪相，又作千輻輪相。即足心現一千輻輪寶之肉紋相。此相能摧伏怨敵、惡魔，表照破愚癡與無明之德。或謂‘足’亦指手足，故又稱手足輪相（梵cakrāṅkita -hasta-pāda-tala ）、手掌輪相。(三)長指相（梵dīrghāṅguli  ），又作指纖長相、指長好相、纖長指相。即兩手、兩足皆纖長端直之相。系由恭敬禮拜諸師長，破除x慢心所感得之相，表壽命長遠、令眾生愛樂歸依之德。(四)足跟廣平相（梵āyata-pāda-pārṣṇi ），又作足跟圓滿相、足跟長相、腳跟長相。即足踵圓滿廣平，系由持戒、聞法、勤修行業而得之相，表化益盡未來際一切眾生之德。(五)手足指縵網相（梵jālāvanaddha-hasta-pāda ），又作指間雁王相、俱有網鞔相、指網縵相。即手足一一指間，皆有縵網交互連絡之紋樣，如雁王張指則現，不張則不現。此相乃由修四攝法、攝持眾生而有。能出沒自在無礙，表離煩惱惡業、至無為彼岸之德。(六)手足柔軟相（梵mṛdu -taruṇa-hasta-pāda-tala ），又作手足如兜羅綿相、手足細軟相。即手足極柔軟，如細劫波毳之相。系以上妙飲食、衣具供養師長，或于父母師長病時，親手為其拭洗等奉事供養而感得之相，表佛以慈悲柔軟之手攝取親疏之德。(七)足趺高滿相（梵ucchaṅkha-pāda ），又作足趺隆起相、足趺端厚相、足趺高平相。即足背高起圓滿之相。乃佛于因位修福、勇猛精進感得之相，表利益眾生、大悲無上之內德。(八)伊泥延■相（梵aiṇeya-jaṅgha ），又作■如鹿王相、鹿王■相、兩■鹿王相。即股骨如鹿王之纖圓，系往昔專心聞法、演說所感得之相，表一切罪障消滅之德。(九)正立手摩膝相（梵sthitānavanata -pralamba-bāhutā ），又作垂手過膝相、手過膝相、平住手過膝相。即立正時，兩手垂下，長可越膝。此相系由離我慢、好惠施、不貪著所感得，表降伏一切惡魔、哀愍摩頂眾生之德。 (十)陰藏相（梵kośopagata -vasti-guhya ），又作馬陰藏相、陰馬藏相、象馬藏相。即男根密隱于體內如馬陰（或象陰）之相。此相系由斷除邪淫、救護怖畏之眾生等而感得，表壽命長遠，得多弟子之德。(十一)身廣長等相（梵nyagrodha -parimaṇḍala ），又作身縱廣等如尼拘樹相、圓身相、尼俱盧陀身相。指佛身縱廣左右上下，其量全等，週匝圓滿，如尼拘律樹。以其常勸眾生行三昧，作無畏施而感此妙相，表無上法王尊貴自在之德。(十二)毛上向相（梵ūrdhvaṃ -ga-roma ），又作毛上旋相、身毛右旋相。即佛一切發毛，由頭至足皆右旋。其色紺青，柔潤。此相由行一切善法而有，能令瞻仰之眾生，心生歡喜，獲益無量。(十三)一一孔一毛生相（梵ekaika-roma-pradakṣiṇāvarta ），又作毛孔一毛相、孔生一毛相、一一毛相、一孔一毛不相雜亂相。即一孔各生一毛，其毛青琉璃色，一一毛孔皆出微妙香氣。乃由尊重、供養一切有情、教人不倦、親近智者、掃治棘刺道路所感之妙相，蒙其光者，悉能消滅二十劫罪障。(十四)金色相（梵suvarṇa-varṇa ），又作真妙金色相、金色身相、身皮金色相。指佛身及手足悉為真金色，如眾寶莊嚴之妙金台。此相系以離諸忿恚，慈眼顧視眾生而感得。此德相能令瞻仰之眾生厭舍愛樂，滅罪生善。 (十五)大光相，又作常光一尋相、圓光一尋相、身光面各一丈相。即佛之身光任運普照三千世界，四面各有一丈。此相以發大菩提心，修無量行願而有，能除惑破障，表一切志願皆能滿足之德。 (十六)細薄皮相（梵sūkṣma -suvarṇa-cchavi ），又作皮膚細軟相、身皮細滑塵垢不著相。即皮膚細薄、潤澤，一切塵垢不染。系以清淨之衣具、房舍、樓閣等施與眾生，遠離惡人，親近智者所感得之相，表佛之平等無垢，以大慈悲化益眾生之德。(十七)七處隆滿相（梵saptotsada  ），又作七處滿肩相、七處隆相。指兩手、兩足下、兩肩、頸項等七處之肉皆隆滿、柔軟。此相系由不惜舍己所愛之物施予眾生而感得，表一切眾生得以滅罪生善之德。(十八)兩腋下隆滿相（梵citāntarāṃsa  ），又作腋下平滿相、肩膊圓滿相。即佛兩腋下之骨肉圓滿不虛。系佛予眾生醫藥、飯食，又自能看病所感之妙相。(十九)上身如獅子相（梵siṃha -pūrvārdha kāya ），又作上身相、師子身相、身如師子相。指佛之上半身廣大，行住坐臥威容端嚴，一如獅子王。系佛于無量世界中，未曾兩舌，教人善法、行仁和，遠離我慢而感得此相，表威容高貴、慈悲滿足之德。(廿)大直身相（梵ṛjugātratā  ），又作身廣洪直相、廣洪直相、大人直身相。謂于一切人中，


