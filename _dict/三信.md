---
title: 三信
source: deerpark.app
---
### 佛光大辭典

(一)指往生淨土之三種信心：淳心、一心、相續心。（參閱‘三信三不’579）

(二)又作三心、三信心。為日本淨土真宗之教義。指阿彌陀佛在第十八願中所誓願之至心、信樂心與欲生心，稱為大經三心；此系就分析往生淨土原因之信心內容而言。淨土真宗主張，佛之本願乃為救度罪惡深重之惡人而有，故吾人若舍自力之心而深信佛之救濟力即可得救。聞此本願之意義而毫無疑問之心，稱為信樂。此信樂乃由佛之至心所給與，故其本質真實不虛，此種信心即是阿彌陀佛欲使吾人往生淨土之欲生心。淨土真宗之祖親鸞主張三信即是信心，表示佛陀給與吾人之德性，一心則表示眾生可得救之根本。此信心由自力之立場則難以入信，然一旦入信，則堅信不移，故稱難信金剛信樂。又此系由深廣的佛之救濟力所給與吾人者，故亦稱利他深廣信樂。



### 丁福保佛學大辭典

【術語】真宗謂無量壽經第十八願所說至心，信樂，欲生我國之三心也。此三心俱為疑蓋無雜之一信心，故稱為三信。文類信卷曰：「明知至心即是真實誠種之心故疑蓋無雜也，信樂即是真實成滿之心。（中略）疑蓋無雜也，欲生即是願樂覺知之心。（中略）疑蓋無雜也。」

安樂集所說淳心一心相續心之三者謂之三信。見三不三信條。

參照：<a href="/dict/三不三信">三不三信</a>



