---
title: 惠果
source: deerpark.app
---

**來源：丁福保佛學大辭典**

<p>【人名】唐京兆府昭應縣（今陝西臨潼縣治）人，姓馬氏，以天寶五年生。幼穎悟，師事大照禪師，隨從見其師不空三藏。不空一見異之曰：我法教，汝實興之。遂就受三密四曼之秘奧。後奉代宗奏對法要，為內道場之護持僧，住長安青龍寺東塔院。爾來受德宗順宗之崇敬，為三朝之國師，威德高於朝野，四眾被化者多。義明、義圓、辨弘、慧日、義操、惟上、玫臺、操敏、堅通等，皆入其門。日僧空海入唐，亦謁師，受不空所傳之密藏焉。年六十寂。著有阿闍梨大曼荼羅灌頂儀軌一卷，金剛界金剛密號一卷等。</p>

**來源：佛光大辭典**

<p>（746～805）唐代僧。京兆府昭應縣（陝西）人，俗姓馬。世稱青龍阿^梨，為密教付法第七祖。童年入道，初從曇貞研習諸經。年十七隨曇貞入內道場，于眾中超邁特出，遂為不空三藏賞識，盡傳其三密法要，二十歲正式出家受具足戒。復從善無畏弟子玄超受胎藏及蘇悉地諸法，從不空受金剛界密法，並融會二者，建立‘金胎不二’思想。此後常應詔入內道場為代宗、公主等修法，並繼不空法席，為青龍寺東塔院灌頂國師，故又稱青龍和尚。歷任代宗、德宗、順宗三朝國師，倍受崇敬。</p><p>師博通顯密內外群經，啟迪後進不遺餘力，四方從學之眾常多達數千人。各國入唐求法者多從師受密宗教義，曾授法予日僧空海、新羅僧惠日、悟真等，而將此宗傳入日本、新羅。永貞元年示寂，世壽六十。空海奉敕撰其碑文。著有十八契印、阿^梨大曼荼羅灌頂儀軌、大日如來劍印、金剛界、金剛名號等各一卷。其中，十八契印所說為密教修法之根本形式，為密教重要著作之一。此外，日本真言宗所謂真言八祖中，師為唐土最後之祖師，故在密教史上佔有重要地位。又空海所傳之兩部曼荼羅及其他修法之秘密道具等，皆為師授意，命李真、楊忠信等所作者。﹝大唐青龍寺三朝供奉大德行狀、惠果和尚行狀、佛祖統紀卷二十九、卷四十一、弘法大師禦傳卷上、真言傳卷一﹞</p>
