---
title: 三子
source: deerpark.app
---

### 丁福保佛學大辭典

【譬喻】第一子孝順父母，且有智慧，能知世間之事，第二子不孝順父母，而亦為利根，能知世間之事，第三子不孝順父母，且為鈍根，不知世間之事。父母教三子，先第一子。次及第二子第三子。第一子譬菩薩，第二子譬聲聞，第三子譬闡提。佛教此三類，次第亦如彼三子。出於涅槃經三十三。



### 佛光大辭典

比喻菩薩、聲聞與一闡提等三種根機如生性各異之三子。典出北本大般涅經卷三十三，謂三子之中，其一有信順之心，恭敬父母，利根智慧，于世間事能速疾了知；其二不敬父母，無信順之心，然利根智慧，于世間事亦能速疾了知；其三不敬父母，又無信順之心，鈍根無智。此蓋以初子喻指菩薩，二子喻指聲聞，三子喻指一闡提。天台宗于化教中，即先于華嚴時化導菩薩，其次利益聲聞，最後于涅時開導闡提。又同經卷三十三亦有三田、三馬、三器、三病人之譬喻，概亦用顯菩薩、聲聞、闡提等三機之別。﹝雜阿含經卷三十二、卷三十三、法華經玄義卷一上、涅經會疏卷三十一﹞


