---
title: 八葉蓮華觀
source: deerpark.app
---
### 佛光大辭典

密宗行者于吾人之肉團心（心髒）觀想八葉之蓮花，示現胎藏界九尊之觀法。蓋以密教之教義而言，心乃一切眾生成就蓮華三昧之因，然以未能令開敷，故為諸煩惱等之所纏縛，所以不能自了其心如實之相。是故先當觀照此心，作八葉蓮華觀，令諸蕊開敷具足，觀想[（a，阿）字在蓮花台中。又所以須觀想八葉蓮花。有下列二義：即(一)三昧觀，一切凡夫之心處雖未能自了，然其上自然而有八辯（瓣），如合蓮花形，觀照此心，令其開敷，即是三昧觀。(二)蕊具足，謂此蓮華三昧之心若開敷時，無量法門無不具足。﹝金剛頂蓮華部心念誦儀軌、大日經疏卷十二、宗鏡錄卷二十六﹞



### 丁福保佛學大辭典

【術語】於吾人之肉團心（心臟）觀想八葉之蓮華，示現胎藏界九尊之觀法也。大日經疏十二曰：「此心之處即是凡夫肉心，最在於中，是汗栗馱心也，將學觀者，亦於此處思蓮華之形。所以者何？一切眾生此心即是蓮華三昧之因。以未能令開敷。故為諸煩惱等之所纏縛。所以不能自了其心如實之相也。是故先當觀此心處。作八葉蓮華觀。令開敷諸蕊具足。於此臺上思想阿字而在其中。（中略）何故須觀八葉不多不少耶？此有二義。一者一切凡夫心處雖未能自了。然其上自然而有八瓣。如合蓮華形。今但觀照此心令其開敷。即是三昧觀而且便也」宗鏡錄二十六曰：「問何故蓮唯八葉？答：一切凡夫，心處雖未能自了，其內心亦自然而有八瓣，合成蓮華形。今但觀照此心令其開敷，即是三昧實故。若觀此心八葉之華，即得與理相應。此八葉者，四方即是表四攝，四隅即表如來四智。此華本來無生，即是菩提心，當知一切法門皆是從心所得也。」



