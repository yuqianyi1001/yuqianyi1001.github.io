---
title: 二智
source: deerpark.app
---

### 陳義孝佛學常見辭彙

１．如理智和如量智。如理智又名根本智、無分別智、真智、正體智和實智等，是佛菩薩親証真如契於諸法實相的真智；如量智又名後得智、分別智、俗智和權智等，即佛菩薩說法度生分別事相的智。２．根本智和後得智。境智無異，不起分別，名根本智；分別一切差別之相，慧照分明，名後得智。３．真智和俗智。真智是根本智的別名，亦即照了真諦理性的智；俗智是後得智的別名，亦即照了俗諦事相的智。４．實智和權智。實智是真性之中的真實智慧；權智又名方便智，即相機說法的方便智慧。５．一切智和一切種智。一切智是聲聞緣覺的智，能夠明白一切法真空的道理；一切種智是佛的智，能夠通達一切諸法的實相。聲聞緣覺只有一切智，佛則二智皆有。



### 三藏法數

﹝出華嚴經隨疏演義鈔﹞ 〔一、如理智〕，謂諸佛菩薩以如實之智，徹見實際之理，妙極寂靜，無增無減，是名如理智。 〔二、如量智〕，謂諸佛菩薩究竟通達一切境界，若見眾生乖於理智，則成生死；若見眾生稱於理智，則得涅槃；是名如量智。

﹝出攝大乘論﹞ 〔一、根本智〕，根本智，亦名無分別智。謂此智不依於心，不緣外境，了一切法皆即真如，境智無異。如人閉目，外無分別。由此無分別智，能生種種分別，是名根本智。 〔二、後得智〕，謂依止於心，緣於外境，種種分別，境智有異，如人開目，眾色顯現，以其於根本智後而得此智，是名後得智。

﹝出大集經﹞ 〔一、盡智〕，謂阿羅漢斷三界見、思惑竟，即知我生已盡，梵行清淨，是名盡智。（梵語阿羅漢，華言無生，亦云無學。） 〔二、無生智〕，謂阿羅漢斷三界見、思煩惱已盡，知諸縛解，更不三界受生，是名無生智。（三界者，欲界、色界、無色界也。）

﹝出觀音玄義﹞ 〔一、一切智〕，謂於一切內法內名，能知能解；一切外法外名，亦能知能解；是名一切智。即聲聞、緣覺之智也。（內法內名者，謂理內所詮法相及能詮名字，蓋佛教依理而說，故名理內也。外法外名者，即理外所詮法相及能詮名字，蓋外道等違理橫計，故名理外也。） 〔二、道種智〕，道種智者，謂能用諸佛一切道法，發起眾生一切善種，是名道種智。即菩薩之智也。

﹝出華嚴經隨疏演義鈔﹞ 〔一、觀察智〕，謂以智慧照了人法二空，所顯真如之理，了知能證所證二俱不可得，是名觀察智。（能證者，謂能證之智；所證者，謂所證之理。） 〔二、取相智〕，謂善取法界之相，若事若理，以智慧照了，悉使法法圓融，事理無礙，是名取相智也。



### 丁福保佛學大辭典

【名數】有數種。

【名數】一、如理智，如佛菩薩真諦之理之實智也。或名根本智，無分別智，正體智，真智，實智。二、如量智，如佛菩薩俗諦之事量之智也。或名後得智，有分別智，俗智，徧智。十八空論曰：「如理智，即是無分別智；如量智，即是無分別後智。」佛性論三曰：「此二智有二種相：一者無著，二者無礙。言無著者，見眾生界自性清淨名為無著，是如理智相。無礙者，能通達無量無邊界故是名無礙，是如量智相。」行宗記一上曰：「迷是者，障俗諦故。世出世法，唯佛通達，名如量智。迷理者，障真諦故。法性真理，唯佛盡證，境智相冥名如理智。」

一、根本智，如理智之異名，真智初起契會真理之智也。證此真理之實智，為通後有為事相之俗智之本，故名根本智。二、後得智，如量智之異名，真智後照了有為萬法之俗智也。此為生於根本智後邊之智，故名後得智。此二者，又稱無分別智，後得智，以根本智之境，離一切之分別也。唯識論十曰：「緣真如故是無分別，緣餘境故，後得智攝，其體是一，隨用分二。了俗由證真，故說為後得。」同九曰：「前真見道，根本智攝。後相見道，後得智攝。」

一、真智，根本智之異名，照了真諦理性之智也。二、俗智，後得智之異名，照了俗諦事相之智也。真諦譯攝大乘論下曰：「真俗二智，更互相違。」佛性論二曰：「般若有二：一無分別真智，二有分別俗智。」

一、實智，達於佛菩薩實理之智也。二、權智，又名方便智，通於佛菩薩權方便之智也。維摩經佛道品曰：「智度菩薩母，方便以為父。」天台維摩經會疏九曰：「智度是實智，實智有能顯出法身之力。方便是權智，權智外用，能有成辨。」往生論註下曰：「般若者達如之慧名，方便者通權之智稱。」大乘義章十九曰：「知於一乘真實之法名為實智，了知三乘權化之法名方便智。」

一、一切智，達於一切法實性之智也。二、一切種智，通於一切法種種事相之智也。聲聞緣覺唯有一切智，佛具二智。智度論二十七曰：「一切智，是聲聞辟支佛事，一切種智是佛事。聲聞辟支佛但有總一切智，無有一切種智。」

【名數】開佛智為二種：曰如理智，如量智。曰根本智，後得智。曰真智，俗智。曰實智，權智。曰一切智，一切種智。要之為事理一雙相對，諸義相通，然華嚴宗多通用如理如量，法相宗通用根本後得，天台宗通用權智實智之目。



### 佛光大辭典

指二種出世聖者之智慧。有下列六種：(一)盡智與無生智。(一)盡智，乃斷盡一切煩惱得入無學位之無漏智慧。(二)無生智，為知其智不退之智慧。﹝俱舍論卷二十六、大毗婆沙論卷一○二﹞

(二)根本智與後得智。唯識家所用之名相。(一)根本智，又作根本無分別智、無分別智、正體無分別智、正體智，乃直證二空所顯真如之理，斷惑障之智。亦即照了無差別之智。(二)後得智，又稱後得差別智，乃轉有為之事境，了知依他起性之如幻，而不生我法之迷惑。亦即照了差別之智。﹝攝大乘論本卷下、成唯識論卷九﹞

(三)權智與實智。(一)權智，又稱方便智。通達權巧方便之智慧。(二)實智，乃契合實理之智慧。若判其事理深淺，則權智照事淺，實智照理深。如來之實智、權智皆能圓滿，稱為二智圓滿。古來諸家學者亦以此二智，各宣揚其教說。﹝大乘義章卷十九、法華玄義卷三之下﹞

(四)如理智與如量智。(一)如理智，指照了第一義諦真理之智慧。(二)如量智，為照了俗諦森羅差別之智慧。﹝十八空論、佛性論卷三﹞

(五)一切智與一切種智。若依大乘玄論卷四所釋有各種異稱，前者為空智，後者為有智。或前者為總相之智，後者為別相之智。或前者相當于如量智，後者相當于如理智。若以權實判別，則一切智為權智，一切種智為實智。

(六)觀察智與取相智。出自大明三藏法數卷五。(一)觀察智，乃照了二空所顯真如之理，不分別能證、所證之相的平等智。(二)取相智，乃照了事、理之法圓融無礙，善取法界之相的差別智。


