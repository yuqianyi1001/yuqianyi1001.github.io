---
title: 五種說人
source: deerpark.app
---

**來源：陳義孝佛學常見辭彙**

<p>五種能宣說佛法的人，即佛自口說、佛弟子說、仙人說、諸天說、化人說。</p>

**來源：丁福保佛學大辭典**

<p>【名數】佛法有五種能說之人也。（一）佛，佛弟子，仙人，諸天，化人也。大智度論第二所謂「佛法有五種人說：一佛自口說，二佛弟子說，三仙人說，四諸天說，五化人說。」是也。淨影無量壽經義疏卷上所謂「起說不同，凡有五種，如龍樹說：一佛自說，二聖賢說，三諸天說，四神仙等說，五變化人說」者，其序次雖殊，而意則同也。又出於觀經疏等。（二）佛，菩薩，聲聞，眾生，器界也。華嚴經疏第一所謂「今此能說，通三世間，開即為五，謂佛，菩薩，聲聞，眾生及器。」是也。華嚴經中，如阿僧祇品隨好品者，佛說也。餘會多菩薩說。入法界品之初有聲聞說。諸善友等多菩薩說。亦名眾生說。菩提樹等即器界說。又舊華嚴經普賢菩薩行品，說佛說，菩薩說，剎說，眾生說，三世一切說之五種。蓋此等能說人之用法必非一，或用音聲，或用光明，或用妙色等，以開悟眾生也。</p>

**來源：佛光大辭典**

<p>能說佛法之五種人。(一)指：(一)佛，(二)佛弟子，(三)仙人，(四)諸天，(五)化人。出于大智度論卷二。然善導之觀經玄義分卷一則列舉佛說、聖弟子說、天仙說、鬼神說、變化說五種。觀經玄義分傳通記卷四中舉出其例，謂維摩之所說、般若之轉教、法華之領解等，即為聖弟子所說。又諸經文中，梵天、帝釋等多說經法，即為諸天所說。方等之婆藪即為仙人所說。金光明經之地神、法華之十羅剎等，即為鬼神所說。由以上四種人隱其本形，變化別體而說法，即為變化所說，如佛涅時，x梵波提化水而說偈者。以上除佛說外，其餘四人之說，若由佛印可，即皆可稱為佛說。﹝分別功德論卷一、大阿羅漢難提蜜多羅所說法住記、無量壽經義疏卷上（淨影）﹞</p><p>(二)又作五類說。即依華嚴經所載，將經中能說法者類分為五：(一)佛，如華嚴經之阿僧o品、隨好品等，系佛所說。(二)菩薩，如經中之十住、十行、十回向等品皆為菩薩所說。(三)聲聞，入法界品之初即為聲聞所說。(四)眾生，如經中所舉之諸善友等即為眾生之說法。(五)器界，如菩提樹即屬器界，亦能演說法音。﹝華嚴經疏卷一﹞（參閱‘五類說法’1211）</p><p>(三)能說真言之五種人。大日經疏卷七舉出如來、菩薩金剛、二乘、諸天、地居天。其中，地居天指龍、鳥、修羅之類。﹝大毗盧遮那成佛經文次第、大日經疏鈔卷二﹞</p>
