---
title: 四分僧戒本
source: deerpark.app
---

### 丁福保佛學大辭典

【書名】一卷。從法護尊者四分律列舉戒相，前後附以偈文，使於說戒之日誦之。或稱為戒經，或稱為戒本。後秦佛陀耶舍譯。唐南山道宣加註，稱為四分含註戒本。後又有道宣新刪定四分僧戒本一卷，懷素四分比丘戒本一卷，元照四分刪定比丘尼戒本一卷，皆由四分律抄出者也。本書之注釋如下：四分律比丘含注戒本三卷，唐道宣述。四分律含注戒本疏八卷，唐道宣撰。四分律含注戒本疏發揮記卷三，宋允堪述。釋四分律含注戒本疏科八卷，宋元照錄。四分律含注戒本疏行宗記排科二十一卷，唐道宣撰，宋元照述。以上三種，釋道宣戒本疏者。四分比丘戒本疏二卷，唐定賓撰。釋四分戒本序一卷，宋道言述。四分戒本緣起事義一卷，明廣莫輯錄。四分戒本如釋十二卷，明弘贊繹，四分戒本約義四卷，明元賢述，四分戒本疏贊宗記二十卷，凝然撰。



### 佛光大辭典

梵名Dharmaguptaka -bhikṣu-prātimokṣa-sūtra 。全一卷。後秦佛陀耶舍譯。又稱四分戒本、四分律戒本、四分律僧戒本、無德戒本、曇無德戒本。為小乘曇無德部所傳之比丘戒本。收于大正藏第二十二冊。卷首載歸敬偈，次按布薩述說戒之儀例，列出五棄法乃至七滅諍法之二百五十戒條，卷末並舉出過去七佛之略戒及流通偈，即從法護尊者之四分律所列舉之戒相，前後附以偈文，使于說戒之日誦之。或簡稱戒經、戒本。古來本書即有各種異本、改訂本。據唐代定賓之疏載，此為古本，在漢世誦出，至姚秦佛陀耶舍譯出四分大戒，重校正古戒本，卷首加歸敬偈，再經元魏朝慧光律師刪定之。後來，南山道宣曾加注，稱四分含注戒本。此外，別依廣律另行抄錄者，有道宣之新刪定四分僧戒本一卷、懷素之四分比丘戒本一卷、懷素之四分比丘尼戒本一卷、元照之四分刪定比丘尼戒本一卷等，皆為抄自四分律戒條部分之單行本。

本書之注書，除道宣之四分律含注戒本三卷外，另有道宣之四分律戒本疏八卷、定賓之四分律戒本疏二卷、道言之四分律戒本序釋一卷、廣莫之四分律戒本緣起事義一卷、弘贊之四分戒本如釋十二卷、元賢之四分戒本約義四卷、日僧凝然之四分戒本疏贊宗記二十卷等。于一八七一年，英國學者比爾（S. Beal）根據佛陀耶舍本譯成英文，即 Catena of BuddhistScriptures from the Chinese。﹝出三藏記集卷二、大藏經南條目錄補正索引﹞


