---
title: 大海八不思議
source: deerpark.app
---

### 丁福保佛學大辭典

【譬喻】涅槃經三十二曰：「大海有八種不思議。以譬涅槃：一漸漸轉深，二深難得底，三同一鹹味，四潮不過時，五有種種寶藏，六大身眾生居住，七不宿死屍，八萬流大雨入海亦無增減。」又以此八喻譬僧伽。



### 佛光大辭典

指大海所具有八種不可思議之性質；北本大般涅經卷三十二即以此八種不可思議比喻涅之特性，即：(一)漸漸轉深，謂如來所說涅之法，隨順眾生根性之利鈍大小，無不令其各各獲益，次第修證，而至于究竟之地；如經中所說優婆塞戒、沙彌戒、比丘戒、菩薩戒、須陀洹果乃至菩薩果、佛果之類，猶如大海之流，從淺至深。(二)深難得底，謂如來所說涅之法，理智圓融，妙不決定，一切二乘、菩薩皆莫測其所至；如經中或說我、無我，或說常、無常，或說淨、不淨，或說空、不空，乃至或說五陰即是佛性之類，于如是等法，說無窮盡，猶如大海之深，難得其底。(三)同一堿味，謂如來所說涅之法，雖有四教之異，莫不為令眾生同得實相之理；如經中所說一切眾生同有佛性，同一解脫，同一因果，乃至一切同得常樂我淨之類，猶如大海雖納百川，而同一堿味。(四)潮不過限，謂如來說涅之時，制諸禁戒，令諸弟子如法受持，不得u越；如經中所說制諸比丘不得受畜八不淨物之類，猶如海潮，朝夕往來，不過其限。(五)種種寶藏，謂如來所說涅之法，為世珍寶，可尊可貴，凡眾生窘于法財者，令其修習，得免逼迫之苦，而成就出世饒益之樂；如經中所說之四念處、四正勤乃至如來功德智慧之類，無所不具，猶如大海，種種諸寶皆悉含藏。 (六)大身眾生居住，謂如來所說涅之法，甚深無量，一切佛及菩薩莫不依此而住；如經中所說，佛菩薩有大智慧、大神通乃至大慈悲之類，無非聖法之所含攝，猶如大海，一切鯤鯨大身之類，鹹依之而居。(七)不宿死屍，謂如來所說涅之法，專為扶持戒律而談常住，不令眾生起斷滅之見，于末法中，生清淨正信之心，遠離一切邪惡之人；如經中所說，闡提誹謗方等，非法說法，法說非法，受畜八種不淨之物，佛物僧物隨意而用，或于比丘、比丘尼所作非法事，皆為死屍，涅經遠離如是等事，猶如大海之不宿死屍。(八)萬流大雨不增不減，謂如來所說涅之法，廣談佛性，盛演圓常，平等清淨，不生不滅，眾生諸佛同一覺源，曾無有異；猶如萬流大雨之歸大海，而海水亦不增不減。


