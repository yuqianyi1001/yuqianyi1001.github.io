---
title: 厭
source: deerpark.app
---

**來源：法相辭典**

<p>★瑜伽十一卷十二頁雲：何等為厭？謂由于彼，深見過患，棄背為性。此復三種。謂無常故，苦故，變壞法故。</p><p>★二解瑜伽八十四卷六頁雲：厭者：謂于見道。又言厭者：由見諦故；于一切行，皆悉厭逆。</p><p>★三解瑜伽八十五卷十頁雲：又于斷界，未得為得，勤修習故；名為諸行修厭。</p><p>★四解瑜伽八十五卷十一頁雲：雲何厭？謂有對治現前故；起厭逆想，令諸煩惱、不復現行。又雲：謂于厭位斷界極成滿故名厭。</p><p>★五解大毗婆沙論二十八卷十四頁雲：雲何厭？答：若于諸行，無學厭惡違逆；是謂厭。問：厭亦通學，及非學非無學；此中何故唯說無學耶？答：亦應說學及非學非無學，而不說者；當知此義有餘。復次此中就勝說故。謂若說勝法；則無學法勝。若說勝有情；則無學有情勝。故說無學。復次若說究竟；應知亦說初中。故不說二。復次無學法、是諸善根本；是故偏說。謂諸善法、皆依無學，得生長故。復次若有厭，無欣；有離染，無染著；有解脫，無系縛；有智慧，無無知者；此中說之。復次若有厭，不復厭；有離染，不復離染；有解脫，不復解脫者；此中說之。復次若有厭等修圓滿者；此中說之。尊者妙音、作如是說：以無學法、多勝無過，是故偏說。大德說曰：若界趣生及老病死一切盡者；此中說之。學等不爾。是故不說。問：厭、以何為自性？為是慧？為是無貪耶？設爾；何失。若是慧者；次後所說、當雲何通？如說：雲何依厭離染？答：若厭相應無貪、無等貪，無嗔、無等嗔，無癡、無等癡善根；是謂依厭離染。此中無貪、無嗔、可爾；無癡雲何？無癡即慧。豈慧與慧、有相應義，而說厭相應無癡善根耶？若是無貪；次後所說、當雲何通？如說：雲何依厭離染？答：若厭相應無貪、無等貪、乃至廣說。此中無嗔無癡可爾。無貪雲何？若厭、是無貪；雲何說無貪與厭相應。自性與自性、無相應義故。見蘊所說、復雲何通？如說：有事能厭非能離。謂苦集忍智，不斷諸煩惱。有事能厭亦能離。謂苦集忍智、斷諸煩惱。忍智是慧、非無貪性。雲何說厭、無貪為體？有作是說：厭以慧為自性。問：若爾；次後所說，當雲何通？如說：雲何依厭離染？答：若厭相應無貪無等貪；乃至廣說。答：此文但應說無貪無嗔；不應說無癡。誦者言便，乘作此說。有餘師說：厭以無貪為自性？問：若爾；次後所說、當雲何通？如說：雲何依厭離染？乃至廣說。答：此文但應說無嗔無癡；不應說無貪。而說無貪者，顯示依處。謂或有依無貪故，心解脫貪。或有依無嗔故，心解脫嗔。或有依無癡故，心解脫癡。或有依無貪故，心解脫二。乃至或有依無癡故，心解脫三。此中顯示依無貪故，心解脫三；故說若厭相應無貪無等貪乃至廣說。非謂別有無貪善根、與厭相應。問：見蘊所說、復雲何通？答：厭非忍智。與忍智相應故，立忍智名。彼依相雜，說能厭性。評曰：有別法名厭。非慧、非無貪。是心所法，與心相應。此說在後。復有所餘如是類諸心所法、與心相應。然見蘊說苦集忍智、名能厭者。由彼智忍、與厭相應，說名能厭。非厭自性。此中所說是無漏厭者：謂不淨觀、持息念、念住、三義觀、七處善、暖、頂、忍、世第一法、相應，隨其所應，及現觀邊世俗智相應，隨其所應；並餘有漏靜慮無色無量解脫勝處遍處如病如癰如箭等，隨其所應，無量行相相應。</p><p>★六解大毗婆沙論一百九十六卷十二頁雲：問：如所說厭、體性是何？為是無貪？為是慧耶？設爾；何失？若是無貪；此文所說、當雲何通？如說：有事能厭、亦能離。謂苦集忍智、斷諸煩惱。雜蘊所說、復雲何通？如說：雲何習厭離貪？謂無學厭相應無貪無嗔無癡。非無貪與無貪，可說相應。自性與自性，不相應故。若是慧者；即上所說、復雲何通？如說：雲何習厭離貪？謂無學厭相應無貪無嗔無癡。無癡即慧。非慧與慧、可說相應。所以如前。此中有說：厭體性是無貪。問：若爾者；此文所說、當雲何通？如說：有事能厭亦能離。乃至廣說。答：彼中說厭相雜法名厭。謂無貪與忍智相應，說為忍智。問：雜蘊所說、復雲何通？如說：雲何習厭離貪、乃至廣說。答：彼文應作是說：厭相應無嗔無癡善根。不應說無貪、而說者；當知是誦者隨言勢增益。有作是說：厭體是慧。問：若爾者；則雜蘊所說、復雲何通？如說：雲何習厭離貪，乃至廣說。答：彼文應作是說：厭相應無貪無嗔。不應說無癡、而說者；當知是誦者、隨言勢增益。評曰：應說厭體性異。非無貪，非慧。別有心所法，名厭。與心相應。此則攝在復有所餘心所法中。此中說無漏厭。然亦有有漏厭。謂與不淨觀、持息念、念住、三義觀、七處善、暖、頂、忍、世第一法、見道中現觀邊世俗智、修道等中如病如癰如箭行相、靜慮、無量、無色、解脫、勝處、遍處等、廣說過四大海；今略說爾所。</p><p>★七解入阿毗達磨論上八頁雲：厭、謂厭患。于流轉品，見過失已；令心厭離，隨順離染。心有此故；厭惡生死。與此相應，名厭作意。★★★</p>

**來源：丁福保佛學大辭典**

<p>【術語】心所名。對欣而言。厭背苦集無量過患之善精神作用也。毘婆沙論及正理論，立之為善心所，謂於慧及無貪之外有別法，俱舍論等則不別立之。俱舍光記四出其理由，謂厭欣二行相，為相違之心，故於一心中不並起，又不恒起，又不普於善心周徧相應，故不別立之云。</p>

**來源：佛光大辭典**

<p>梵語nirvid。心所之名。為‘欣’之對稱。即嫌惡生存現象諸苦之無量過患而欲出離之善的精神作用。大毗婆沙論卷二十八、順正理論卷十一等立之為善心所，且謂‘厭’系于慧及無貪外另有之別法；俱舍論等則不別立。俱舍論光記卷四申其理由，謂厭與欣二行相乃相違之心所，于一心中不並起、不恆起，又不普于善心週遍相應，故不別立。﹝大毗婆沙論卷一四三、卷一九六﹞（參閱‘欣厭’3325）</p>
