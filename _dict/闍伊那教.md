---
title: 闍伊那教
source: deerpark.app
---

**來源：丁福保佛學大辭典**

<p>【流派】闍伊那者梵音Jaina，亦曰耆那教。開祖曰若提子Jñātiputra，其起原與佛殆為同時代而少早。其開宗之動機，亦與佛教同。在於排吠陀之教權，打破四姓之階級。其教理與數論同，為物心對立論，使有生Jiva與無生Ajiva對立，謂有生之善神，為無生之物質的關係所繫縛，至於營惡之生，故吾人修一切之道德，由於苦行禁欲而從物質界解脫，由於一切智而得常滿精神Nityasiddha云，其與佛教異者，主張我之實在。於此點常罵佛教。開教後二百年頃北方摩伽陀之信徒與南方加羅奈克地方之信徒間，生教義上之異論，北方取寬容主義而著白衣，南方依然嚴格體教祖之旨，而主張裸體。前者稱為白衣派，後者稱為空衣派，二者各各編輯其所依教典焉。佛教云尼乾子，即宿作外道是也。</p><p>參照：<a href="/dict/佛教">佛教</a></p><p>參照：<a href="/dict/數論">數論</a></p>
