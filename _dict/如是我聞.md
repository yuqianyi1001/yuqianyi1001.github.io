---
title: 如是我聞
source: deerpark.app
---

**來源：陳義孝佛學常見辭彙**

<p>我親自聽到佛這樣說，為佛經五種証信之一。</p>

**來源：法相辭典**

<p>★佛地經論一卷二頁雲：論曰：如是我聞者：謂總顯已聞。傳佛教者，言如是事、我昔曾聞。如是總言，依四義轉。一、依譬喻，二、依教誨，三、依問答，四、依許可。依譬喻者：如有說言：如是富貴、如毗沙門。依教誨者：如有說言：汝當如是讀誦經論。依問答者：如有說言：如是我聞如是宣說。依許可者：如有說言：我當為汝如是而思，如是而作，如是而說。或許可言：是事如是。有義：此中唯依許可。謂結集時，諸菩薩眾鹹共請言：如汝所聞，當如是說。傳法菩薩，便許彼言：如是當說，如我所聞。又如是言，信可審定。謂如是法！我昔曾聞。此事如是。齊此當說，定無有異。有義，此中亦依問答。謂有問言：汝當所說昔定聞耶？故此答言：如是我聞。有義：此中道依四種。依譬喻者：謂當所說如是文句、如我昔聞。依教誨者：謂告時眾：如是當聽我昔所聞。餘如前說。我謂諸蘊世俗假者。聞、謂耳根發識聽受。廢別就總，故說我聞。有義：如來慈悲本願增上緣力，聞者識上，文義相生。此文義相，雖親依自善根力起；而就強緣，名為佛說。由耳根力，自心變現；故名我聞。有義：聞者善根本願增上緣力，如來識上，文義相生。此文義相，是佛利他善根所起，名為佛說。聞者識心，雖不取得；然似彼相，分明顯現，故名我聞。應知說此如是我聞，意避增減異分過失。謂如是法，我從佛聞；非他展轉。顯示聞者，有所堪能，諸有所聞，皆離增減異分過失。非如愚夫無所堪能，諸所有聞，或不能離增減異分。結集法時，傳佛教者，依如來教，初說此言。為令眾生恭敬信受，言如是法，我從佛聞。文義決定，無所增減。是故聞者，應正聞已，如理思惟，當勤修學。</p>

**來源：丁福保佛學大辭典**

<p>【雜語】如是者，指經中所說之佛語，我聞者阿難自言也，佛經為佛入滅後多聞第一之阿難所編集，故諸經之開卷，皆置此四字。又，如是者，信順之辭也。以信則言如是，不信則言不如是故也。佛法以信為第一，故諸經之首舉阿難之能信而云如是。又外道之經典，開卷有阿（無之義）、傴（有之義）二字為吉祥之表，是諍論之本也，故佛教為避諍論列如是等之六成就。如是二字為信成就，我聞二字為聞成就。凡諸經之首有通別二序，通序稱為證信序，中列六事。是佛入滅時告阿難使置於諸經之冠首者。出於集法藏經。佛地論一曰：「如是我聞者，謂總顯己聞，傳佛教者言，如是事我昔曾聞如是。」探玄記三曰：「如是總舉一部文義，謂指己所聞之法故云如是。」理趣釋曰：「如是者所謂結集之時所指是經也，我聞者蓋表親從佛聞也。」智度論一曰：「問曰：諸佛經何以故初稱如是語？答曰：佛法大海信為能入，智為能度，如是者即是信也。（中略）不信者言是事不如是，信者言是事如是。」註維摩經一：「肇曰：如是信順辭，經無豐約非信不傳，故建言如是。」法華文句一曰：「對破外道阿傴二字不如不是對治悉檀也。」法華義疏一曰：「立此六事為簡外道，外道經初皆標阿傴二字，如來教首六事貫。」</p>

**來源：佛光大辭典**

<p>梵語evaṃ mayāśrutaṃ，巴利語evaṃ me sutaṃ。又作我聞如是、聞如是。為經典之開頭語。釋尊于入滅之際，曾對多聞第一之阿難（梵Ānanda  ）言其一生所說之經藏，須于卷首加上‘如是我聞’一語，以與外道之經典區別。如是，系指經中所敘述之釋尊之言行舉止；我聞，則指經藏編集者阿難自言聽聞于釋尊之言行。又‘如是’意為信順自己所聞之法；‘我聞’則為堅持其信之人。此即信成就、聞成就，又作證信序。﹝大智度論卷一、卷二、佛地經論卷一、法華文句卷一上、注維摩詰經卷一、華嚴經探玄記卷二﹞（參閱‘六成就’1266）</p>
