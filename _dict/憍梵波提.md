---
title: 憍梵波提
source: deerpark.app
---

### 丁福保佛學大辭典

【人名】Gavāṁpati，又作憍梵鉢提，迦梵波提，笈房鉢底。比丘名。譯曰牛呞，牛王，牛相等。解律第一。法華文句二上曰：「憍梵波提，此翻牛呞，無量壽稱牛王，增一云牛迹。昔五百世，曾為牛王。牛若食後恒事虛哨，餘報未夷，唼唼常嚼，時人稱為牛呞。」法華玄贊一曰：「梵云笈房鉢底，此云牛相。憍梵波提，訛也。過去因摘一莖禾數顆墜地，五百生中作牛償他。今雖人身，尚作牛蹄牛呞之相，因號為牛相比丘。」


