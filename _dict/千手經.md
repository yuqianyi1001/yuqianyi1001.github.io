---
title: 千手經
source: deerpark.app
---
### 佛光大辭典

即記載關于千手觀音之經典，共有四本。即：

(一)千手千眼觀世音菩薩廣大圓滿無礙大悲心陀羅尼經。全一卷。唐代伽梵達摩譯。收于大正藏第二十冊。略稱千手千眼大悲心經、千手陀羅尼經、千手觀音大悲心陀羅尼經、大悲總持經、千手經。內容述說因由、發願、十五善生、不受十五惡死等之功德、千手陀羅尼、受持之功德、咒詛法、四十二手各各之功德，日光月光二菩薩擁護之咒等。又于卷首附加禦制序。一般稱為千手經者，即指此經。

(二)千手千眼觀世音菩薩大悲心陀羅尼。全一卷。唐代不空譯。收于大正藏第二十冊。略稱千手觀音大悲心陀羅尼、大悲心陀羅尼經。內容乃擷取伽梵達摩所譯千手經之精華，從發願以下之陀羅尼、四十二手各各之功德等，皆一一擷取之，另加上四十二手之圖與真言。此經為前述千手經之異譯。

(三)千手千眼觀世音菩薩姥陀羅尼身經。全一卷。唐代菩提流志譯。收于大正藏第二十冊。略稱千手觀音姥陀羅尼身經、千手經。內容初述姥陀羅尼與功德，次述總攝身、總持陀羅尼、諸佛三昧等之十二印明，又述千手觀音畫壇法與咒詛法，後述辯才、成等正覺、神變自在、請千眼觀音王心印咒等之十三印明。

(四)千眼千臂觀世音菩薩陀羅尼神咒經。凡二卷。唐代智通譯。收于大正藏第二十冊。略稱千眼觀音陀羅尼神咒經。內容述說千手觀音之印咒法及壇法等。此經為前述菩提流志譯本之異譯。此二譯本所載之二十五種印咒法大同小異，然大身咒及曼荼羅壇法則互有差異。本經之梵本，系于唐貞觀年中，北印度僧所奉進者。



### 丁福保佛學大辭典

【經名】具名千手千眼觀世音菩薩廣大圓滿無礙大悲心陀羅尼經。一卷，唐伽梵達磨譯，略云千手經，千手陀羅尼經。是即流通本之大悲咒也。宋四明尊者依經設立行法，至今如說修之。應驗非一。不空譯之千手千眼觀世音菩薩大悲心陀羅尼為此本之異譯。其他別本之千手經有二部：一為唐智通譯之千眼千臂觀世音菩薩陀羅尼神咒經二卷，一為唐菩提流志譯之千手千眼觀世音菩薩姥陀羅尼身經。此二者同本異譯也。



