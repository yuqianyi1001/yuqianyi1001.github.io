---
title: 無想定
source: deerpark.app
---

### 陳義孝佛學常見辭彙

外道為了獲得無想天的果報而修一種泯滅一切心想的禪定。



### 法相辭典

★瑜伽三十三卷十五頁雲：若諸異生，作如是念：諸想如病，諸想如癰，諸想如箭。唯有無想，寂靜微妙。攝受如是背想作意，于所生起一切想中，精勤修習不念作意。由此修習為因緣故；加行道中，是有心位；入定無間，心不從轉。如是出離想作意為先，已離遍淨貪，未離廣果貪，諸心心法滅；是名無想定。由是方便，證得此定。

★二解　瑜伽五十三卷十三頁雲：復次雲何無想定？謂已離遍淨貪，未離上貪；由出離想作意為先故；諸心心所，唯滅靜，唯不轉。是名無想定。此是假有；非實物有。當知差別，略有三種。一、下品修，二、中品修，三、上品修。若下品修者；于現法退，不能速疾還引現前。若生無想有情天中，所得依身，不甚清淨威光赫奕，形色廣大，如餘天眾。定當中夭。若中品修者；雖現法退；然能速疾還引現前。若生無想有情天中，所感依身，雖甚清淨光明赫奕，形色廣大；然不究竟最極清淨。雖有中夭；而不決定。若上品修者；必無有退。若生無想有情天中，所感依身，甚為清淨威光赫奕，形色廣大。又到究竟，最極清淨。必無中夭。窮滿壽量，後方殞沒。復次若由此因此緣所有生得心心所滅；是名無想。

★三解　瑜伽五十六卷一頁雲：依何分位，建立無想定？答：依已離遍淨貪，未離上貪，出離想作意為先，名滅分位；建立無想定。此復三種。自性者：唯是善。補特伽羅者：在異生相續。起者：先于此起，後于色界第四靜慮，當受彼果。

★四解　顯揚一卷十四頁雲：無想定者：謂已離遍淨欲，未離上地欲，觀想如病如癰如箭，唯無想天，寂靜微妙。由于無想天，起出離想作意前方便故；不恆現行心心法滅性。

★五解　成唯識論七卷七頁雲：無想定者：謂有異生，伏遍淨貪，未伏上染；由出離想作意為先，令不恆行心心所滅；想滅為首，立無想名。令身安和，故亦名定。修習此定，品別有三。下品修者，現法必退，不能速疾還引現前。後生彼天，不甚光淨形色廣大，定當中夭。中品修者，現不必退。設退，速疾還引現前。後生彼天，雖甚光淨形色廣大；而不最極。雖有中夭；而不決定。上品修者，現必不退。後生彼天，最極光淨形色廣大。必無中夭，窮滿壽量後方殞沒。此定唯屬第四靜慮。又唯是善。彼所引故。下上地無。由前說故。四業通三。除順現受。有義，此定唯欲界起。由諸外道說力起故。人中慧解，極猛利故。有義，欲界先修習已；後生色界，能引現前。除無想天。至究竟故。由此厭想，欣彼果入；故唯有漏，非聖所起。

★六解　雜集論二卷一頁雲：無想定者：謂已離遍淨欲，未離上欲，出離想作意為先故；于不恆行心心所滅，假立無想定。已離遍淨欲者：已離第三靜慮貪。未離上欲者：未離第四靜慮已上貪。出離想作意為先者：解脫想作意為前方便。不恆行者：轉識所攝。滅者：謂定心所引不恆現行諸心心法暫時間滅所依位差別。以能滅故名滅。

★七解　廣五蘊論十三頁雲：雲何無想定？謂離遍染，未離上染；以出離想作意為先，所有不恆行心心法滅為性。

★八解　俱舍論五卷三頁雲：初無想定，其相雲何？頌曰：如是無想定，後靜慮求脫。善唯順生受，非聖得一世。論曰：如前所說，有法能令心心所滅，名為無想。如是復有別法，能令心心所滅，名無想定。無想者定，名無想定。或定無想，名無想定。說如是聲，唯顯此定滅心心所，與無想同。此在何地？謂後靜慮。即在第四靜慮，非餘。修無想定，為何所求？謂求解脫。彼執無想，是真解脫。為求證彼，修無想定。前說無想，是異熟故；無記性攝。不說自成。今無想定，一向是善。此是善故；能招無想有情天中五蘊異熟。既是善性；為順何受？唯順生受。非順現後，及不定受。若起此定；後雖退失；傳說現身必還能起，當生無想有情天中。故得此定，必不能入正性離生。又許此定，唯異生得；非諸聖者。以諸聖者，于無想定，如見深坑，不樂入故。要執無想為真解脫，起出離想而修此定。一切聖者，不執有漏為真解脫，及真出離；故于此定，必不修行。若諸聖者，修得第四靜慮定時，為如靜慮，亦得去來無想定不？餘亦不得。所以者何？彼雖曾習。以無心故。要大加行方便修得。故初得時，唯得一世。謂得現在。如初受得別解脫戒。得此定已，第二念等，乃至未舍，亦成過去。以無心故，無未來修。

★九解　如大毗婆沙論一百五十一卷十四頁至一百五十二卷四頁廣說。

★十解　品類足論一卷七頁雲：無想定雲何？謂已離遍淨染，未離上染，出離想作意為先，心心所滅。

★十一解　入阿毗達磨論下八頁雲：已離第三靜慮染，未離第四靜慮染，第四靜慮地心心所滅，有不相應法，名無想定。惟滅一切心心所法而起此定，專為除想，故名無想。如他心智。此無想定，是善第四靜慮所攝。唯非聖者相續中起。求解脫想，起此定故。聖者于此，如惡趣想，深心厭離。此唯順定受。謂順次生受。是加行得。非離染得。



### 三藏法數

無想定者，即色界無想天所修之定也。謂修無想定時，身心俱滅，念慮灰凝，諸想不起，是名無想定無心。



### 丁福保佛學大辭典

【術語】外道欲得無想天果而修之滅一切心想禪定也。有部宗之說，諸外道等謂無想天之果報為真涅槃，為求彼報學修無想定以滅心想，依第四禪定滅諸心法而今無念無想，即滅心想已，則得一種非色非心之法而補領心處，是曰無想定。成實宗中不存此義，謂凡夫不能滅心法，但入定之心，寂靜微細而難覺，故云無想，非全為無想也。俱舍論五曰：「有別法能令心心所滅。名無想定。無想者定名無想定。或定無想名無想定。」



### 佛光大辭典

梵語asaṃjñā-samāpatti。指能于定中心想不起，猶如冰魚、蟄蟲，但不能斷惑而證入聖果。心不相應行法之一，俱舍七十五法之一，唯識百法之一。乃心、心所（心之作用）滅盡之定，即使一切心識活動全部停止，以求證得無想果所修之禪定；與滅盡定並稱為二無心定。此定為凡夫及外道所修，即彼等誤信色界第四禪無想天之果報為真悟境。又修此定所得無想天之果報，稱無想果或無想事。蓋無想定屬心不相應行法，依之在五百大劫之間得滅心、心所。諸宗派對此定有各種異說，有部主張無想定、無想果皆有實體，然經部、唯識宗卻稱其為虛假者。﹝品類足論卷一、俱舍論卷五、順正理論卷十一、成唯識論卷七﹞（參閱‘滅盡定’5509）


