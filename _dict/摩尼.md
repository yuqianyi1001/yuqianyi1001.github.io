---
title: 摩尼
source: deerpark.app
---

### 三藏法數

梵語摩尼，又云末尼，華言離垢，即珠寶也。此寶光淨，不為垢穢所染。故圓覺鈔又云如意。謂意中所須財寶衣服飲食種種之物，此珠悉能出生，令人皆得如意，故名為寶。



### 丁福保佛學大辭典

【物名】Maṇi，又作末尼。譯曰珠，寶，離垢，如意。珠之總名。玄應音義一曰：「摩尼，珠之總名也。」同二十三曰：「末尼，亦云摩尼，此云寶珠，謂珠之總名也。」慧苑音義上曰：「摩尼，正云末尼。末謂末羅，此云垢也，尼謂離也，謂此寶光淨不為垢穢所染也。又云：末尼此曰增長，謂有此寶處，必增其威德，舊翻為如意隨意等。逐義譯也。」仁王經良賁疏下三曰：「梵云摩尼，此翻為寶，順舊譯也，新云末尼，具足當云震跢摩尼，此云思惟寶。會意翻云如意寶珠，隨意所求皆滿足故。」圓覺大鈔一下曰：「摩尼，此云如意。」涅槃經九曰：「摩尼珠，投之濁水，水即為清。」見如意珠條。

參照：<a href="/dict/如意珠">如意珠</a>



### 佛光大辭典

梵語maṇi，巴利語同。又作末尼。意譯作珠、寶珠。為珠玉之總稱。一般傳說摩尼有消除災難、疾病，及澄清濁水、改變水色之德。又梵語cintā-maṇi，音譯為真陀摩尼、振多摩尼、震多摩尼，意譯如意寶、如意珠，又作如意摩尼、摩尼寶珠、末尼寶、無價寶珠；凡意有所求，此珠皆能出之，故稱如意寶珠。

有言摩尼系由摩竭魚腦中所取出；或言為帝釋天所持物碎落而來；亦有言由佛舍利所變者。千手觀音之四十手中，右手即持日精摩尼，左手則持月精摩尼。日精摩尼，又作日摩尼，為可自然發出光熱照明之摩尼；月精摩尼，又作月光摩尼、明月摩尼、明月真珠、月愛珠，可除人熱惱，而予清涼。

經論中載有諸種摩尼，大毗婆沙論卷一○二載，末尼寶有光明末尼、清水末尼、方等末尼、無價末尼、如意珠等五種。舊華嚴經卷四十七載有青琉璃摩尼、夜光摩尼、日藏摩尼、月幢摩尼、妙藏摩尼、大燈摩尼等。大方等大集經卷四十七舉出帝釋毗楞伽摩尼、諸天登祚所著摩尼、梵天光幢摩尼、梵天豔光摩尼等。﹝遺日摩尼經、北本大般涅經卷十二、大品般若經卷十、舊華嚴經卷五十九、起世經卷二轉輪聖王品、大智度論卷五十九、慧琳音義卷二十七﹞


