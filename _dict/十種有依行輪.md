---
title: 十種有依行輪
source: deerpark.app
---

### 陳義孝佛學常見辭彙

有依行是有可以依憑的行業的意思，輪是摧破的意思，合起來說，就是眾生可以依憑這十種的行業去修習菩提，最終能夠摧破一切的煩惱惑業。即具足淨信，具足慚愧，安住律儀，安住慈心，安住悲心，安住喜心，安住捨心，具正皈依，具足精進，常住寂靜。



### 三藏法數

﹝出地藏十輪經﹞ 有依行者，有可憑依之行業也。輪以摧碾為義。佛謂眾生依此行業，而修菩提，則能摧破一切煩惱惑業，故曰輪也。（梵語菩提，華言道。） 〔一、具足淨信〕，謂眾生具足清淨信心，則於一切善惡業緣受報因果，皆無所疑，此為有依行也。 〔二、具足慚愧〕，謂眾生具足慚愧之心，凡有所作，身口過非，而能內自羞恥，發露向人，悉不覆藏，此為有依行也。 〔三、安住律儀〕，謂眾生若能攝身口意業，安住淨戒，則於殺盜婬妄等諸律儀，悉無毀犯，此為有依行也。 〔四、安住慈心〕，謂眾生若能安住平等慈愛之心，則於一切有情，悉與其樂，不加惱害，此為有依行也。 〔五、安住悲心〕，謂眾生若能安住平等悲憫之心，則於一切有情，見其受苦，普為救拔，令其安隱，此為有依行也。 〔六、安住喜心〕，謂眾生若能安住歡喜之心，見諸有情，離苦得樂，了無憎嫉之意，此為有依行也。 〔七、安住捨心〕，謂眾生若能安住捨離之心，則於一切有情，冤親平等，無憎無愛，此為有依行也。 〔八、具正歸依〕，謂眾生發心修行之初，必須歸向依止佛法僧寶，則所修所證，有所憑據，而不惑於外道邪魔之見，此為有依行也。 〔九、具足精進〕，謂眾生於如來一切善法，若能隨順修學，勇猛精勤，始終不懈，此為有依行也。 〔十、常樂寂靜〕，謂眾生修習禪定，當遠離憒鬧，寂默一心，如理思惟，絕諸妄想，此為有依行也。



### 丁福保佛學大辭典

【名數】有依行者，有可憑依之行業也，輪者摧破之義，眾生依此行業，而修菩提，則能摧破一切煩惱惑業，故曰輪。一具足淨信、二具足慚愧、三安住律儀、四安住慈心、五安住悲心、六安住喜心、七安住捨心、八具正歸依、九具足精進、十常樂寂靜。見地藏十輪經六。



### 佛光大辭典

有依行，為有可憑依之行業；輪，為摧破之義，謂眾生依此行業而修菩提，則能摧破一切煩惱惑業。十種行業為：(一)具足淨信，具足清淨信心。(二)具足慚愧，具足慚愧之心。(三)安住律儀，攝身、口、意業，安住淨戒。(四)安住慈心，安住平等慈愛之心。(五)安住悲心，安住平等悲憫之心。(六)安住喜心，安住歡喜之心。(七) 安住舍心，安住舍離之心。(八)具正歸依，初發心修行時，須依止佛、法、僧三寶。(九) 具足精進，隨順修學，勇猛精勤。(十)常樂寂靜，指寂默一心，如理思惟而絕諸妄想。﹝地藏十輪經卷六﹞


