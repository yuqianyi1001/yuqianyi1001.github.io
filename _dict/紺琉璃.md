---
title: 紺琉璃
source: deerpark.app
---
### 丁福保佛學大辭典

【雜語】同於紺青。紺者青而含赤，琉璃者，青色也。佛之毛發及佛國等之色也。觀佛經一曰：「至於成道以髮示父王，即以手伸其髮，從尼拘樓陀精舍至父王宮，如紺琉璃遶城七匝。」心地觀經一曰：「爾時世尊坐寶蓮華師子座上，其師子座色紺琉璃。」觀無量壽經說極樂之地相心曰：「見琉璃地內外映徹，上有金剛七寶金幢擎琉璃地。」法華經譬喻品說華光如來之淨土相曰：「其土平正，清淨嚴飾，安隱豐樂，天人熾盛，琉璃為地。」

參照：<a href="/dict/紺青">紺青</a>



