---
title: 自然智
source: deerpark.app
---

**來源：丁福保佛學大辭典**

<p>【術語】不借功用，自然而生之佛之一切種智也。法華經譬喻品曰：「自然智，無師智。」同義疏六曰：「自然智者，無功用智也。」大日經疏五曰：「自然智者，是如來自覺自證之智。昔所未聞未知之法，現前無所罣礙，故以為名。」同六曰：「若法依師智得，從於眾因緣而生，即是戲論生滅之相，非法性佛自然之慧。若是自然之慧，則非修學可得，亦不可授人。」</p>

**來源：佛光大辭典**

<p>梵語svayambhū-jñāna。指諸佛不藉功用，自然而生之一切種智。又作自然智慧。隋代吉藏于法華義疏卷六，解釋法華經譬喻品所述之自然智，謂總明空、有二智，而任運了知空、有二境，即無功用智。唐代窺基之法華經玄贊卷五末載，佛由自覺而生觀空智、觀有事智等二智，稱為自然智。亦有稱智性為自然智者。另據大日經疏卷五、卷六載，自然智系如來自覺自證之智，非修學可得，亦無法傳授他人。梵語svayambhū，乃自存、獨立之意，即指佛陀本來具足之智。﹝法華經法師品、大日經卷二入漫荼羅具緣真言品、宗鏡錄卷九﹞</p>
