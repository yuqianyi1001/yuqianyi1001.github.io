---
title: 出佛身血
source: deerpark.app
---

### 法相辭典

★俱舍論十八卷四頁雲：若于佛所，惡心出血；一切皆得無間罪耶？要以殺心，方成逆罪。打心出血，無間則無。



**來源：三藏法數**

謂佛是一切眾生慈父，能令眾生悟明自心，出離苦趣。眾生歷劫供養，不能報其恩德萬一，而況出其身血；若行此事，是為逆罪。興起行經云：提婆達多推出擲佛，山神接之，迸一小石，傷佛足指，即有血出，以此因緣後墮地獄。（梵語提婆達多，華言天熱。）

佛是一切眾生慈父，能令眾生悟明自心，出離苦趣，眾生當歷劫供養，以報其恩，況復出其身血。如興起行經云：提婆達兜舉石擲佛，迸石小片傷佛足指，即破出血，後墮地獄。是也。（劫，梵語具云劫波，華言分別時節。梵語提婆達兜，亦云提婆達多，華言天熱。以其生時，人天等眾心皆驚熱故也。）



### 丁福保佛學大辭典

【術語】五逆罪之一。



### 佛光大辭典

又作出佛身血罪。五逆罪之一。據增一阿含經卷四十七、俱舍論卷十八等所載，若傷害佛之身體以致出血者，則犯此罪，將墮無間地獄。如提婆達多以石投佛，傷佛足趾，以致出血，遂犯出佛身血罪。于禪宗，轉指于清淨佛身中生一念之執著；蓋佛性清淨，凡夫之人以愚癡無明之故，妄生執著，纏縛不解，冥不明，猶如出佛身血。


