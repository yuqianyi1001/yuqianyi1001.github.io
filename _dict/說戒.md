---
title: 說戒
source: deerpark.app
---

### 丁福保佛學大辭典

【術語】律之作法，每半月終，其日集大眾，讀戒經，又於半月間令憶出所犯之罪，而說其罪，以長善除惡。梵曰布薩。譯言淨住，長淨。是就其功能而名之者。就其日之作為則曰說戒，就比丘之懺悔則曰說罪。此說戒秘密，不受具足戒者，不使得聽。行持鈔上四曰：「布薩此云淨住。」寄歸傳二曰：「言說罪者，意欲陳罪說己先愆，改往修來，至誠懇責。半月半月為褒灑陀，朝朝暮暮憶所犯罪。褒灑是長養義，陀是淨義，意明長善淨除破戒之過，昔云布薩者訛略也。」涅槃經三曰：「有一童子不善修習身口意業，在屏隈處盜聽說戒，密迹力士承佛神力以金剛杵碎之如塵。」



### 佛光大辭典

指為受戒者講解戒律。有二義，或單指解說戒法；或于每半月布薩之日，上座比丘誦讀戒本時，諸比丘中若有犯戒者，須于眾前懺悔，亦稱說戒，未受具足戒者不得聽之。後者就布薩日之作為而稱為說戒；若就比丘之懺悔而言，則稱說罪。四分律二十犍度中即有說戒犍度之設立。（參閱‘布薩’1910）


