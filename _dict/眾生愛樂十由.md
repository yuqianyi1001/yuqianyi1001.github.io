---
title: 眾生愛樂十由
source: deerpark.app
---

### 丁福保佛學大辭典

【名數】善財童子南詢第三十七參，開敷一切樹華夜神對童子說一切眾生愛樂十由：一如來威德力故。二順如來教故。三行如來語故。四學如來行故。五得如來所護力故。六修如來所印道故。七種如來所行善故。八依如來所說法故。九如來智慧日光所照故。十如來性淨業力所攝故。見唐華嚴經七十二。



### 佛光大辭典

即一切眾生受如來普攝而得諸樂之十種原因。據新華嚴經卷七十二載，善財童子南遊參謁五十五善知識，其中第三十八位為開敷一切樹華夜神，以其智慧能了知如來普攝眾生之巧方便，為善財童子解說眾生受如來之普攝，能受諸樂之十種原由：(一)如來威德力故，(二)順如來教故，(三)行如來語故，(四)學如來行故，(五)得如來所護力故，(六)修如來所印道故，(七)種如來所行善故，(八)依如來所說法故，(九)如來智慧日光之所照故，(十)如來性淨業力之所攝故。


