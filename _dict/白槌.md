---
title: 白槌
source: deerpark.app
---

**來源：丁福保佛學大辭典**

<p>【儀式】又曰白椎。凡鳴槌而白事者，皆是白槌也，然禪林獨於開堂稱為白槌，乃鳴槌一下，息靜群喧，方白於眾，謂法筵龍象眾，當觀第一義。稱之曰白槌，其次長老之對說終。白椎之人，更槌一下，白諦觀法王法。法王法如是。是曰結槌。祖庭事苑八曰：「白槌，世尊律儀，欲辨佛事，必先秉白，為穆眾之法也。今宗門白槌，必命知法尊宿以當其任。長老才據座已，而秉白云：法筵龍象眾，當觀第一義。長老觀機法會酬唱既終。復秉白曰：諦觀法王法，法王法如是。此蓋先德之真規皆不失佛意。且見叢林多舉世尊升座文殊白槌。」</p>

**來源：佛光大辭典**

<p>又作白椎。指打椎告事。白，告白；椎，系于一般律院告大眾靜肅時敲打之器具。白椎之人，稱為白椎師，多以知法之尊宿任之。初時，凡鳴槌而白事，皆稱白槌，然禪林獨于開堂或祝國（新住持入寺，其時並祈禱國泰民安及聖壽無疆，特舉行說法之重大儀式）時之打槌稱為白槌。首先白槌師鳴槌一下，息靜群喧，方白于眾，謂（大四八·一一二六上）：‘法筵龍象眾，當觀第一義。’稱為‘白槌’。其次，長老之對說終結時，白槌師更槌一下，白：‘諦觀法王法，法王法如是。’稱為‘結槌’。</p><p>祖庭事苑卷八（d續一一三·一一八下）：‘白椎，世尊律儀。欲辨佛事，必先秉白，為穆眾之法也。今宗門白椎，必命知法尊宿以當其任。長老才據座已，而秉白雲：“法筵龍象眾，當觀第一義。”長老觀機法會酬唱既終，復秉白曰：“諦觀法王法，法王法如是。”此蓋先德之真規，皆不失佛意。且見叢林多舉世尊升座，文殊白椎。’﹝敕修百丈清規卷上住持章入院開堂祝壽條、禪苑清規卷一、﹝禪林象器箋卷十三諷唱門 ﹞（參閱‘槌砧’5819）</p>
