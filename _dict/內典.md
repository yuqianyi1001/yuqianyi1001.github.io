---
title: 內典
source: deerpark.app
---
### 佛光大辭典

又作內經、內教。指佛教之經論書籍。反之，佛教以外之典籍稱外典。大智度論有‘習外典如以刀割泥，無所成而刀自損’之語。道安之二教論（廣弘明集卷八所收）則謂（大五二·一三六下）：‘救形之教，教稱為外；濟神之典，典號為內。’用于書名方面則有南朝梁代虞孝敬之內典博要、唐朝道宣之大唐內典錄等。﹝百論疏卷中之下、廣弘明集卷十九、卷二十二、翻譯名義集卷十四、華嚴原人論解卷上﹞



### 陳義孝佛學常見辭彙

佛教的經典。



### 丁福保佛學大辭典

【術語】佛之教典為內典，世之教典為外典，佛者之自稱也。二教論曰：「救形之教稱為外，濟神之典號為內。智度有內外兩經，仁王辯內外二論，方等明內外兩律，百論言內外二道。」南山道宣作大唐內典錄。冊府元龜引唐會要曰：「開成二年二月，王彥進准宣索內典目錄十二卷。」南史何胤傳曰：「入鐘山定林寺，聽內典，其業皆通。」北史蕭詧傳曰：「詧篤好文義，所著文集十五卷，內典華嚴般若法華金光明義疏三十六卷，並行於世。」隋書禮儀志曰：「皇太子妃璽不行用，若封書則用內典之印。」梁武帝更開贖刑詔曰：「既乖內典慈悲之義，又傷外教好生之德。」王筠與雲僧正書曰：「外書所謂冥契神交，內典則為善友知識。」姚合過不疑上人院詩曰：「九經通大義，內典自應精。」此皆內典二字之出處也。



