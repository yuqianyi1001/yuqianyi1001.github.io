---
title: 中天竺葬儀
source: deerpark.app
---

### 丁福保佛學大辭典

【儀式】立世論曰：「閻浮提人，若眷屬死，送喪山中，燒屍棄去。或置水中。或埋土裏。或著空地。」西域記曰：「終沒臨喪，哀號相泣。裂裳拔髮，拍額椎胸。服制無聞，喪期無數。送終殯葬，其儀有三：一曰火葬，積薪焚燎。二曰水葬，沉流漂散。三曰野葬，棄林飼獸。」唐書西域傳曰：「死者燔骸取灰建窣堵，或委野中及河，餌鳥獸魚龜，無喪紀。」


