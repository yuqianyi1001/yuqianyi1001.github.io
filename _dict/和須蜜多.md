---
title: 和須蜜多
source: deerpark.app
---

### 丁福保佛學大辭典

【人名】Vasumitrā，華嚴經五十三善知識中之一，婬女之大善知識也。譯言世友。晉華嚴經云：「復次，南行有城，名莊嚴，有善知識名和須蜜多女。善財童子往詣其門，見女人，容貌姿美，身出廣大光明，遇者得身清淨（云云）。」止觀二之三曰：「和須蜜多婬而梵行，提婆達多邪見即正。」

Vasumitra，佛滅後大論師名。婆沙四評家之一。西域記二曰：「伐蘇蜜呾羅論師，唐言世友，舊曰和須蜜多，訛也。於此製眾事分阿毘達磨論。」俱舍光記二十曰：「梵名筏蘇蜜呾囉，筏蘇名世，蜜呾囉名友，舊云和須蜜，訛也。」見世友條。

參照：<a href="/dict/世友">世友</a>


