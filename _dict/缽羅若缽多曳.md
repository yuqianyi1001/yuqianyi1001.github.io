---
title: 缽羅若缽多曳
source: deerpark.app
---
### 丁福保佛學大辭典

【天名】Prajāpati，梵天名。即其真言也。鉢羅若為一切生之義，鉢多為主之義，曳ye為助聲。所謂一切眾生之主也。一切眾生因梵天而生，故名一切生主。而實眾生無始，是非梵天所生，如來亦如是。以世間一切善，皆自佛心生之故，又不見如來之終始，故名為世間之父。然實眾生之佛性，前際無始，是非如來所生也。以最初之鉢囉字為真言之體。鉢是第一諦最勝之義，囉為塵垢之義，入阿字門，則成淨法界。不為塵垢所染，即是蓮華胎藏也。一切之佛子亦如是。自最勝之胎藏生，是故名為最勝子。末句加曳字，故名為梵天乘。見大日經義釋七。演密鈔七曰：「此鉢羅，疏主義譯為一切生，謂一切世間計，無不從彼生故。若敵對譯時或云勝，或云他，謂一切世間中為尊為主，故名為勝。又西方外道計，梵王能生一切，即是他我故名為他，是故亦得名為勝生主他生主。」



