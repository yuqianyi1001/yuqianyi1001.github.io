---
title: 大願船
source: deerpark.app
---

### 丁福保佛學大辭典

【譬喻】佛之本願譬如船也。淨土傳曰：「菩薩乘大願船，住生死海，就此世界，呼引眾生上大願船。如是送至西方，如有往者，無不得生。」往生要集中本曰：「無量清淨覺經云：阿彌陀佛與觀世音大勢至乘大願船泛生死海，就此娑婆世界呼喚眾生，令乘大願船送著西方。若眾生有上大願船者，並皆得去，此是易往也。」案清淨覺經無此文，惟迦才淨土論下有之。龍舒淨土文二，引淨土傳而引此文，文少異。



### 佛光大辭典

指諸佛菩薩之廣大本願。佛菩薩以其本願力，救濟眾生，度生死海，送至彼岸之淨土；猶如船筏之運載旅人到達彼岸，故以‘大願船’喻之。或特指阿彌陀佛之本願。往生要集卷中（大八四·五八下）：‘阿彌陀佛與觀世音、大勢至乘大願船泛生死海，就此娑婆世界，呼喚眾生，令上大願船，送著西方。若眾生肯上大願船者，並皆得去，此是易往也。’


