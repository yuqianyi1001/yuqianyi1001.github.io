---
title: 毘首羯磨
source: deerpark.app
---

**來源：丁福保佛學大辭典**

<p>【天名】Viśvakarman，又作毘守羯磨。新云毘濕縛羯磨。帝釋之臣，化作種種工巧物，又司建築之天神也。毘首羯磨，譯種種工業。因之西土之工巧者祭此天云：智度論四曰：「巧變化師毘首羯磨天。」順正理論十二曰：「毘濕縛羯磨天。」玄應音義二十五曰：「毘濕縛羯磨天，此譯種種工業，案西國工巧者多祭此天也。」起世因本經七曰：「時帝釋天王欲得瓔珞，即念毘守羯磨天子，時彼天子即便化作眾寶瓔珞奉上天王。若三十三天眷屬等須瓔珞者，毘守羯磨悉皆化作而供給之。」止觀五曰：「譬如毘首羯磨造得勝堂。」同輔行曰：「毘首，是天家巧匠也。」</p>
