---
title: 有貪
source: deerpark.app
---

### 法相辭典

★俱舍論十九卷三頁雲：此中有貪，以何為體？謂色無色二界中貪。此名何因唯于彼立？彼貪多託內門轉故。謂彼二界，多起定貪。一切定貪，于內門轉；故唯于彼，立有貪名。又如有人，于上二界，起解脫想。為遮彼故。謂于上界，立有貪名，顯彼所緣，非真解脫。此中自體，立以有名。彼諸有情，多于等至及所依止，深生味著；故說彼唯味著自體。非味著境。離欲貪故。由此唯彼立有貪名。既說有貪在上二界；義準欲界貪名欲貪。故于頌中，不別顯示。



### 丁福保佛學大辭典

【術語】上二界之貪煩惱也。有者上二界之定，及其依身。於上二界常起定貪多於內門而轉，故立此名。外道於上二界起解脫之想，故為遮之而立此名。見俱舍論十九等。梵Bhavarāga。



### 佛光大辭典

梵語bhava-rāga，巴利語同。為‘欲貪’之對稱。又作有欲。指于色、無色二界所起之貪欲。有，指色、無色二界之定及其依身；若于此二界常起定貪，產生愛著之貪煩惱，稱為有貪。

蓋色、無色二界之人，常執著于禪定而貪著之，以其愛著禪定之有，故稱有貪。又因凡人對此二界之人，每易生起解脫之情想，妄以此二界為解脫之界，為遮止此一情想，故于上二界立有貪之名，以彰顯其所緣之解脫非真解脫。﹝俱舍論卷十九、順正理論卷四十五、俱舍論頌疏卷十九﹞


