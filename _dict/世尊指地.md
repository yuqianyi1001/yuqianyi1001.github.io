---
title: 世尊指地
source: deerpark.app
---
### 佛光大辭典

禪宗公案名。謂佛指地以示可建梵剎。從容錄第四則（大四八·二三○上）：‘世尊與眾行次，以手指地雲：“此處宜建梵剎。”帝釋以一莖草插于地上雲：“建梵剎已竟。”世尊微笑。’五燈會元世尊章（d續一三八·三上）：‘世尊因地布發掩泥，獻華于然燈，然燈見布發處，遂約退眾，乃指地曰：“此一方地宜建一梵剎。”時眾中有一賢于長者，持標于指處插曰：“建梵剎竟。”時諸天散華。’此乃顯示隨處為主，處處為梵剎之意。



### 丁福保佛學大辭典

【公案】從容錄第四則曰：「世尊與眾行次以手指地曰：此處宜建梵剎。帝釋以一莖草插地上云：建梵剎已，世尊微笑。」五燈會元世尊章曰：「世尊於因地布髮掩泥，以花獻燃燈佛。佛指布髮處云：此一方地宜建一剎。時有賢首長者，以標插其處云建剎已，諸天散花讚嘆。」是亦無經論典據。



