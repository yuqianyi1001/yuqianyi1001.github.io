---
title: 天竺三時
source: deerpark.app
---
### 丁福保佛學大辭典

【雜語】印度以一歲分為三期，而立名者，亦云三際。熱時（Grīṣma）為正月十六日至五月十五日之間。雨時（Varṣakāla）為五月十六日至九月十五日之間。寒時（Hemanta）為九月十六日至正月十五日之間。此三期冥加，世尊三時殿名之所由起也。更二分此三時為六時。漸熱時（Vasanta）正月十六日至三月十五日。盛熱時（Grsīma）三月十六日至五月十五日。雨時五月十六日至七月十五日。茂時（Śaradā）七月十六日至九月十五日。漸寒時（Hemanta）九月十六日至十一月十五日。盛寒時（Śiśira）十一月十六日至正月十五日。以之配制怛羅月（Caitra）吠舍佉月（Vaiśākha）逝瑟吒月（Jyaisṭha）頞沙荼月（Āṣāḍha）室羅伐拏月（Śrāvaṇa）婆達羅缽陀月（Bhādrapada）頞濕縛廋闍月（Aśvayuja）迦刺底迦月（Kārttika）末伽始羅月（Mārgaśīrṣa）報沙月（Pauṣa）磨伽月（Māgha）頗勒窶拏月（Phālguna）十二月。由此分春夏秋冬之四時，翻譯名義集曰：「如來聖教，歲為三時。」



