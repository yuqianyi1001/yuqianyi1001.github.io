---
title: 逆喻
source: deerpark.app
---
### 佛光大辭典

八種喻法之一。系以果推因，由末究本之譬喻法。如謂大海之水乃來自大河，大河之水來自小河，小河之水來自溝瀆，溝瀆之水則因大雨而來。﹝北本大般涅經卷二十九﹞（參閱‘譬喻’6809）



### 三藏法數

謂佛說法逆於世諦次第，從大向小而為喻也。如經云：大海有本，所謂大河。大河有本，所謂小河。小河有本，所謂大池。如是，乃至溝澮有本，所謂大雨。如來亦復如是。涅槃有本，所謂解脫。乃至持戒有本，所謂法雨，是名逆喻。



### 丁福保佛學大辭典

【術語】謂由果推因，由末究本之喻法。例如大海有本謂大河，大河有本謂小河，小河有本謂大池等。八喻法之一。見涅槃經二十九，三藏法數三十二。



