---
title: 安慧
source: deerpark.app
---
### 佛光大辭典

（475～555）梵名Sthiramati  。音譯作悉恥羅末底。南印度羅羅國（伐臘毗國）人。為佛陀入滅後一千一百年左右，南印度大乘佛教之大學者。師上承德慧，下傳真諦，精通唯識、因明等學，善于論義，為唯識十大論師之一。師與護法同時，然與護法之主張有不少相異之處。在心識作用方面，只承認自證分為實有，

而以見分、相分為情有理無，故被稱為一分家；而護法則安立相分、見分、自證分、證自證分等四分，被稱為四分家。關于安慧與護法二人對于心識作用上主張之異同，自古即有偈頌表示之，即：‘二障相應前七轉，二執相應唯六七，五八無執護法宗。所知法執五六八，我執相應唯六七，煩惱相應前七轉，五八法執安慧宗。’茲就此偈頌所述，將八識與我、法二執及所知、煩惱二障間之關系，列表于右。

安慧尊崇世親之教義，繼承其學說，曾著書釋論世親之唯識三十頌，即‘唯識三十頌釋論’，此書梵文本迄今尚存，近代于尼泊爾發現之，此書並有法譯本及日譯本。其他之著述有大乘阿毗達磨雜集論十六卷、大乘廣

五蘊論一卷、大乘中觀釋論九卷、俱舍實義疏五卷等。其中，俱舍實義疏系近代于敦煌發現者，收于大正藏第二十九冊。﹝成唯識論述記卷一本、解深密經疏卷三、成唯識論了義燈卷一末、成唯識論掌中樞要卷上本、南海寄歸內法傳卷四﹞（參閱‘四分’1663）



### 丁福保佛學大辭典

【術語】安置意於智慧而不動。十住論十曰：「諸佛安慧常不動。」往生要集指麾鈔十五曰：「安謂安置，慧是智慧。」

天竺論師名Sthiramati，解釋唯識論之十大論師之一。唯識述記一本曰：「梵云悉恥羅末底，唐言安慧，即糅雜集。救俱舍論，破正理師護法論師同時先德。南印度境，羅羅國人也。妙解因明，善究內論。」



