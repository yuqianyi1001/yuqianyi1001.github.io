---
title: 黃幡
source: deerpark.app
---
### 佛光大辭典

指黃紙作成之幡，用以懸于死者之塚塔。據釋門正統卷四之中引載灌頂經，謂于人之亡日，為其造作黃幡，懸于剎上，使其得離八難苦，往生十方諸佛淨土。復引載諸經要集，謂為亡人造作黃幡，掛于塚塔上，可引導其‘中陰’，令其不入惡趣，不生邊國；雖未見經典中對于懸掛黃幡有所解釋，然推測其義，或因五大色之中，黃色居中，用以表忠誠、盡心修福之故。



### 丁福保佛學大辭典

【物名】以黃紙作幡，懸之於死者之塚塔，則大有功德云。釋門正統四曰：「釋氏類苑云：或薦亡黃幡者。灌頂經云：若四輩男女若命終時，若已命過，於其亡日，造作黃幡，懸著剎上。離八難苦，得生十方諸佛淨土。諸經要集問曰：何故經中為亡人造作黃幡，掛於塚塔上者？答曰：雖未見經釋，可以義求。此五大色中，黃色居中，用表忠誠，盡心修福，為引中陰，不入惡趣，莫生邊國。」



