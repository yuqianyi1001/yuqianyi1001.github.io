---
title: 本跡相攝
source: deerpark.app
---
### 丁福保佛學大辭典

【雜語】參照十不二門條。於迹中開因而合果，合習果報果為三法妙也。於本中合因而開果，開習果，出報果，明本國土妙也。又於迹中，委悉明境智行位，於本通為因妙。次為果妙，是迹中之三法，即三軌妙也。感應神通，說法眷屬，與本迹相同。本開涅槃壽命二妙者，釋迦佛在法華雖未入滅。而久遠諸佛迦葉燈明佛等。皆於法華入滅。以此義推之。本佛必是淨土之淨機，又往事已成，故開出涅槃等妙也。迹中無此二義者，以釋迦雖倡言入滅。而未入滅也。最後之利益妙，彼此相同。見玄義七。

參照：<a href="/dict/十不二門">十不二門</a>



