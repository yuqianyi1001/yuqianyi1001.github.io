---
title: 三塗
source: deerpark.app
---

### 陳義孝佛學常見辭彙

血塗、刀塗、火塗。血塗是畜生道，因畜生常在被殺，或互相吞食之處；刀塗是餓鬼道，因餓鬼常在飢餓，或刀劍杖逼迫之處；火塗是地獄道，因地獄常在寒冰，或猛火燒煎之處。三塗即三惡道的別名。



### 丁福保佛學大辭典

【名數】四解脫經之說。塗者，途之義。一、火途，地獄趣猛火所燒之處。二、血途，畜生趣互相食之處。三、刀途，餓鬼趣以刀劍杖逼迫之處。輔行一曰：「四解脫經以三途名火血刀也。途道也，作此塗者誤。小獄通寒熱，大獄唯在熱，且從熱說故云火途。從相噉邊，故云血途。從被馳逼為名，故名刀途。」（四解脫經經目無之）。

直謂地獄餓鬼畜生三者，與三惡趣，三惡道同。玄應音義四曰：「三塗，又作途延二形同達胡切。言三塗者，俗書春秋有三塗危險之處，借此為名。塗猶道也，非謂塗炭之義，若依梵本則云阿波那伽低，此云惡趣。」



### 佛光大辭典

又作三途。即火塗、刀塗、血塗，義同三惡道之地獄、餓鬼、畜生，乃因身口意諸惡業所引生之處。(一)火塗，即地獄道，或以于彼處受苦之眾生常為鑊湯爐炭之熱所苦，或以彼處火聚甚多，故稱火塗。(二)刀塗，即餓鬼道，以于彼處之眾生常受刀杖驅逼等之苦，故稱刀塗。(三)血塗，即畜生道，以于彼處受苦之眾生，強者伏弱，互相吞啖，飲血食肉，故稱血塗。至若‘塗’之義有二：一為殘害，如塗炭；一為所趣，即梵本無量壽經之阿波耶伽底（apaya-gati，意譯惡趣、惡道）。﹝大明三藏法數卷十一、翻譯名義集卷七、釋氏要覽卷中﹞（參閱‘三惡趣’625）


