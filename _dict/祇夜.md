---
title: 祇夜
source: deerpark.app
---
### 三藏法數

梵語祇夜，華言應頌。謂應前長行而頌也。

梵語祇夜，華言應頌，又云重頌，或云偈。謂應前長行之文，重宣其義也。或二句、四句、六句、八句乃至多句等。皆名為頌。

梵語祇夜，華言應頌，又云重頌，或云偈，謂應前長行之文，重宣其義也。或二句、四句、六句、八句、乃至多句等，皆名為頌。

梵語祇夜，華言應頌，又云重頌。謂應前長行之文，重宣其義，或六句、四句、三句、二句，皆名頌也。



### 丁福保佛學大辭典

【術語】Geya，舊譯曰重誦偈，重頌。新譯曰應頌。前段所說經文之義，更為偈頌者，即重說其義故云重頌。與前段之經義相應故云應頌。是十二部經之一。大乘義章一曰：「祇夜，此翻名為重誦偈也。以偈重誦修多羅中所說法義，故名祇夜。」玄義六上曰：「祇夜者，諸經中偈，四五七九言，句少多不定。重頌上者，皆名祇夜也。」華嚴疏鈔二十一曰：「祇夜者，此云應頌。一與長行相應之頌，由於長行說未盡故，雜集云不了義經，應更頌釋。二為後來，應更頌故。涅槃云：佛昔為諸比丘說契經竟，爾時復有利根眾生，為聽法故，後至佛所，即便問人：如來向者為說何事？佛時知已，即因本經，以偈頌曰：我昔與汝等不識四真諦，是故久流轉生死大苦海等。」三藏法數四十四曰：「梵語祇夜，華言應頌，又云重頌。謂應前長行之文，重宣其義。或六句四句三句二句，皆名頌也。」



