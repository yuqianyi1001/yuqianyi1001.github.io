---
title: 根本十四音
source: deerpark.app
---

**來源：丁福保佛學大辭典**

<p>【雜語】佛本行集經十一曰：「梵天所說之書。」註曰：「今婆羅門書正十四音是。」涅槃經八曰：「迦葉菩薩白佛言：世尊！云何如來說字根本？佛言善男子！說初半字以為根本。（中略）所言字者其義云何？善男子！有十四音名為字義。（中略）此十四音名曰字本。」而次下經文雖就摩多及體文之五十字詳說字義，然不指此十四之根本字者何耶？因而諸師異解多端。如悉曇藏二列十類之異解。其中秀法師之解云：「悉曇十二字合長短二聲為一音，合有六音。次從迦以去有二十五字為一音，合為五音。足前合為十一也。次從耶已去九字，三字為一音，合有三音。足前合為十四音也。不取魯流四字為音。明此四字直是利前音非是音也。」又悉曇三密鈔之六說中，第六說信範之說與之同。</p>
