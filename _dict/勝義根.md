---
title: 勝義根
source: deerpark.app
---

**來源：三藏法數**

<p>勝義根者，謂眼等六根，有增上勝力，能照境發識，以成根用，故名勝義。如眼能見色，耳能聞聲，鼻能嗅香，舌能嘗味，身能覺觸，意能知法。是也。</p>

**來源：丁福保佛學大辭典**

<p>【術語】對於扶塵根而有勝義根。乃眼耳鼻舌身五根之實體也。依之而有發識取境之作用。為四大種所成，清淨如珠寶云：俱舍論一曰：「彼識所依五種淨色如其次第，應知即是眼等五根。如世尊說，苾芻當知，眼謂內處四大所成淨色為性。如此廣說。」見扶塵根條。</p><p>參照：<a href="/dict/扶塵根">扶塵根</a></p>

**來源：佛光大辭典**

<p>又稱正根。小乘有部等將眼耳鼻舌身五根分為扶塵根與勝義根，扶塵根即指眼球、耳穴、鼻柱等可見部分，勝義根則以扶塵根為所依處，以地水火風四大種所造之淨色為體，具有發識取境之作用。故知扶塵根乃勝義根之所依處，具有扶持助成之功能，如上記所說之眼球等，皆為色香味觸四塵所成之肉團，其體粗顯，本身無感覺認識作用；勝義根則以扶塵根為所依處，取外界之境，而于內界發起識，其體清淨微妙，非肉眼所能見，乃四大種所造極微之集合，系五根所據以產生感覺認識作用之實體，相當于現代所稱之五官之神經。</p><p>于大眾部則另有異說，謂眼等五根，其體即為色香味觸四塵，以肉團為性，別無淨色之體，亦不能取境，故知大眾部直接以扶塵根為五根，而不另立勝義根。此外，唯識十大論師中之護法論師根據唯識大乘之教義，主張扶塵根為根之依處，勝義根為四大種所造之現行清淨色，此一說法與小乘有部大致相同，惟護法並未如小乘所認為：根之極微乃具有實體之心外色法。又同為唯識十大論師之一之難陀論師則主張眼等五根唯有種子，而別無現行之淨色。﹝俱舍論卷一、成唯識論述記卷二、大乘法苑義林章卷三﹞（參閱‘扶塵根’2947）</p>
