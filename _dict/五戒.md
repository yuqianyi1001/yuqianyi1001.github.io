---
title: 五戒
source: deerpark.app
---
### 佛光大辭典

梵語pañca śīlāni。指五種制戒。(一)為在家男女所受持之五種制戒。即：(一)殺生，(二)偷盜（不與取），(三)邪淫（非梵行），(四)妄語（虛誑語），(五)飲酒。又作優婆塞五戒、優婆塞戒。在小乘經量部中，受三歸依即成優婆塞，準許五戒分別受持；說一切有部則須先受三歸依，後具受五戒，始名優婆塞，故不許五戒分別受持。五戒之中，前四戒屬性戒，于有情之境發得；後一戒屬遮戒，于非情之境發得。又前三戒防身，第四戒防口，第五戒通防身、口，護前四戒。我國古來以五戒配列于仁、義、禮、智、信五常，復以不殺配東方，不盜配北方，不邪淫配西方，不飲酒配南方，不妄語配中央。﹝雜阿含經卷三十三、增一阿含經卷二十、毗尼母經卷一、大智度論卷十三、薩婆多毗尼毗婆沙卷一、俱舍論卷十四、仁王護國般若經疏卷二、摩訶止觀卷六之上﹞

(二)亦為在家男女所受持之五種制戒。即：(一)殺生，(二)偷盜，(三)邪淫，(四)兩舌、惡口、妄言、綺語，(五)飲酒。然此五戒之中，第四戒總攝口業之惡，蓋由十惡之說轉來者。灌頂經卷一、優婆塞五戒威儀經、四天王經等皆舉此說。

(三)為在家菩薩所受持之五種制戒。即禁絕：(一)奪生命，(二)不與取，(三)虛妄語，(四)欲邪行，(五)邪見等。大日經卷六受方便學處品、大日經疏卷十八等說之。即于通途之五戒中，除去飲酒戒，另加邪見戒。﹝雜阿含經卷三十一、增一阿含經卷七、優婆塞戒經卷六、優婆塞五戒相經、瑜伽師地論卷五十四﹞



### 三藏法數

﹝出增壹阿含經﹞ 〔一、不殺戒〕，謂人若於彼眾生，妄加殺害，而奪其命，死墮惡道；或生人中，亦壽命短促。若不作是事，名不殺戒。 〔二、不偷盜戒〕，謂人若於有主物不與而竊取之，死墮惡道；或生人中，亦受貧乏報。若不作是事，名不偷盜戒。 〔三、不邪婬戒〕，謂人若婬泆無度，好犯他人妻妾，死墮惡道；或生人中，妻妾亦不貞良。若不作是事，名不邪婬戒。 〔四、不妄語戒〕，謂人若妄造虛言，隱覆實事，誑惑眾聽，死墮惡道；或生人中，亦口氣臭惡，為人所憎。若不作是事，名不妄語戒。 〔五、不飲酒戒〕，謂人若飲酒則縱逸狂悖，昏亂愚癡，無有智慧。若不飲者，是名不飲酒戒。

謂不殺生、不偷盜、不邪婬、不妄語、不飲酒。此五戒是在家之人所持，故名在家五戒。



### 法相辭典

★法蘊足論一卷二頁雲：諸有于彼五怖罪怨能寂靜者；彼于現世，為諸聖賢同所欽嘆；名為持戒，自防護者，無罪無貶，生多勝福，身壞命終，升安善趣，生于天中。何等為五？謂離殺生者，離殺生緣故；滅怖罪怨，能離殺生。是名第一。離不與取者，離劫盜緣故；滅怖罪怨，能離劫盜。是名第二。離欲邪行者，離邪行緣故；滅怖罪怨，能離邪行。是名第三。離虛誑語者，離虛誑緣故；滅怖罪怨，能離虛誑。是名第四。離飲諸酒放逸處者，離飲諸酒放逸處緣故；滅怖罪怨，能離飲酒諸放逸處。是名第五。有于如是五怖罪怨能寂靜者，彼于現世，為諸聖賢同所欽嘆；名為持戒，自防護者，無罪無貶，生多勝福，身壞命終，升安善趣，生于天中。



### 陳義孝佛學常見辭彙

不殺生、不偷盜、不邪淫、不妄語、不飲酒。不殺生是不殺傷生命；不偷盜是不盜取別人的財物；不邪淫是不作夫婦以外的淫事；不妄語是不說欺誑騙人的話；不飲酒是不吸食含有麻醉人性的酒類及毒品。



### 丁福保佛學大辭典

【術語】一不殺生戒，不殺生物也。二不偷盜戒，不取不與也。三不邪婬戒，不犯有看守者也。四不妄語戒，不為無實之言也。五不飲酒戒，不飲酒也。此五者在家之人所持，男子謂之優婆塞，女子謂之優婆夷。大毘婆娑論名為五學處。大莊嚴經名曰五大施。俱舍論名曰近事律儀。俱舍論十四曰：「受離五所應遠離，安立第一近事律儀。何等名為五所應離？一者殺生，二不與取，三欲邪行，四虛誑說，五飲諸酒。」

指持五戒之優婆塞而云五戒，如趙五戒，智舉五戒等。仁王經上曰：「有千萬億五戒賢者。」

【術語】殺生，偷盜，邪淫，妄語，飲酒之制戒。見戒條。

參照：<a href="/dict/戒">戒</a>



