---
title: 住相
source: deerpark.app
---
### 佛光大辭典

為四相之一。住，梵語sthiti。為說一切有部及法相宗心不相應行法之一。有為法于生滅之間相續不斷，使法體于現在暫時安住而各行自果者，稱為住相。﹝俱舍論卷五﹞（參閱‘四相’1732）



### 三藏法數

謂既出胎已，住於世間，是為住相。

謂一念之心，蹔爾相續，是為住相。



### 法相辭典

★大毗婆沙論三十九卷五頁雲：問：諸有為法，有住相不？設爾；何失。若有者；有為相中，何故不說？如世尊說：有三有為之有為相。不說有四。又契經說，復雲何通？如說：芻，諸行不住。若無者；此前所說，當雲何通？如說：色法生住老無常。當言色耶？非色耶？乃至廣說。品類足說，復雲何通？如說：雲何生？謂諸行起雲何住？謂諸行生已不壞？雲何老？謂諸行熟。雲何無常？謂諸行生已壞。答：應作是說：有為法有住相。問：若爾；有為相中，何故不說？答：契經應說有四有為之有為相；而不說者，應知彼是有餘之說。復次諸有為法，實有住相。似無為故；佛不說在有為相中。復次若法，能令諸行損減；世尊說在有為相中。住相，能令諸行增益；故不說在有為相中。問：生亦能令諸行增益；何故說在有為相中？答：生最能令諸行損減；非老無常。所以者何？若生不引令入現在；老、何所衰。無常，寧滅。由生引行，令入現在；故老能衰，無常能滅。故生最能損減諸行。譬如有人，隱在稠林。有三怨敵，欲為損害。一從稠林牽之令出，一損其力，一斷彼命。若一不從稠林牽出；二何損害。三相于行，應知亦然。復次若法，能令諸行和合，及令散壞；世尊說在有為相中。生相，能令諸行和合異滅，能令諸行散壞。住相不爾。故不說在有為相中。復次若法，能令諸行歷世；世尊說在有為相中。生相令行，從未來世，入現在世。異滅令行，從現在世，入過去世。住相不爾。故不說在有為相中。復次標別有為，名有為相。住相墮在無為部中，故佛不說名有為相。有說：彼經亦說住相。如彼經說：盡及住異，亦可了知。住、即住相。問：何故但說有三有為之有為相？答：住異合立，故但說三。世尊欲令厭有為法，欣求寂滅；故于彼經，住異合說。如示室利與黑耳俱，令諸有情，住異俱舍。問：契經所說，復雲何通？如說：芻！諸行不住。答：不久住故，說不住言。非謂全無剎那住相。尊者世友，作是釋言：契經但遮剎那後住，說不住言。非謂諸行，無剎那住。若全無住；世尊不應建立施設世及剎那。復作是釋：剎那住相，微細難知，難可施設；故說不住。謂剎那量，是佛所知；非諸聲聞獨覺等境。如乘神通屈伸臂頃，從此處沒，至色究竟。于其中間，非不相續，可有從此往至彼義，亦非一法移轉至彼，又無從此越至彼義。是故決定剎那剎那，生滅相續，從此至彼。于其中間，諸剎那量，最極微細，唯佛能知。由此故言諸行不住。大德釋曰：諸行生已，雖少時住；而老無常，速即損滅；故言不住。有作是說：有為法無住相。問：此前所說，當雲何通？如說：色法生住老無常，乃至廣說。答：此前應說色法生老無常，乃至廣說。不應言住。而言住者；應知此住，是老別名。如生、名起，無常、名盡；老名為住，應知亦爾。故三相中，老名住異。問：品類足說，復雲何通？如說：雲何住？謂諸行生已不壞。答：彼論所說，我不能通。評曰：既不能通；應信有住。由住相力，諸行生已，能取自果，能取所緣。由異滅力，一剎那後，無復作用。若無住相；諸行應無因果相續。心心所法，應無所緣。故必有住。

★二解　入阿毗達磨論下十一頁雲：能引別果暫時住因，說名住相。謂有為法，于暫住時，各有勢力，能引別果，令暫時住。此引別果勢力內因，說名，住相。若無住相；諸有為法，于暫住時，應更不能引于別果。由此故知有別住相。



### 陳義孝佛學常見辭彙

四相之一。見四相條。



### 丁福保佛學大辭典

【術語】四相之一。使法體於現在暫時安住，各行自果者。俱舍光記五曰：「至現在已住令彼用暫時安住各引自果故為住，若無住相諸法暫住應更不能引自果。」



