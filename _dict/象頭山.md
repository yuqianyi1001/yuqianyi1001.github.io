---
title: 象頭山
source: deerpark.app
---
### 丁福保佛學大辭典

【地名】梵名伽耶Gayā，竭夷。訛略也，具名羯闍尸利沙Gaya（ja）śirsa，譯作象頭。有二處，一在靈鷲山北三四里，同一界內，提婆於此行破僧罪。二在尼連禪河傍，佛度三迦葉之所。俱舍光記十八曰：「羯闍尸利沙山，此云象頭山，山頂如象頭，故以名焉。在鷲峰山北可三五里，同一界內，天授住彼而破僧故。舊云伽耶山者，訛也。以羯闍之與伽耶音相近，故謬傳爾。然西方別有伽耶山，去鷲峰山一百五十餘里，非同一界，非破僧處。」法華文句一曰：「伽耶，亦羯夷，亦象。」十二遊經曰：「四年象頭山上為龍鬼神說法。」魏菩提留支譯之伽耶山頂經，隋毘尼多流支譯為象頭精舍經。



