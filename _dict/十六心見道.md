---
title: 十六心見道
source: deerpark.app
---

### 法相辭典

★成唯識論九卷二頁雲：二、緣安立諦有十六心。此復有二。一者、依觀所取能取，別立法類十六種心。謂于苦諦，有四種心。一、苦法智忍。謂觀三界苦諦真如。正斷三界見苦所斷二十八種分別隨眠。二、苦法智。謂忍無間，觀前真如，證前所斷煩惱解脫。三、苦類智忍。謂智無間，無漏慧生。于法忍智，各別內證。言後聖法，皆是此類。四、苦類智。謂此無間，無漏智生，審定印可苦類智忍。如于苦諦有四種心。集滅道諦，應知亦爾。此十六心，八觀真如，八觀正智。法真見道無間解脫見自證分差別建立；名相見道。二者、依觀下上諦境，別立法類十六種心。謂觀現前不現前界，苦等四諦，各有二心。一、現觀忍，二、現觀智。如其所應，法真見道無間解脫見分觀諦，斷見所斷百一十二分別隨眠；名相見道。



### 丁福保佛學大辭典

【名數】大乘唯識立十六心之相見道，小乘俱舍論為十五之真見道，最後之一心立為修道。然小乘之曇無德部，成實謂十六心為見道。是台家四教儀等所說也。成實論與大乘義章對比，則成實以無相行為見道，不敢如俱舍別觀四諦之十六行相，但以無相之一行相斷見惑為見道也。


