---
title: 所知障
source: deerpark.app
---

**來源：陳義孝佛學常見辭彙**

<p>二障之一。見二障條。</p>

**來源：法相辭典**

<p>★瑜伽六十九卷二頁雲：所知障者：謂如有一，心懷變悔；依因淨戒，不生歡喜。不歡喜故；不生適悅。如是乃至心不得定。心不定故；無如實知，無如實觀。由此因緣，名所知障。</p><p>★二解　如十二種障中說。</p><p>★三解　佛地經論四卷十七頁雲：所知障者：于所知境不染無知。障一切智，不障涅。雖有此障；見聲聞等，得涅故。</p><p>★四解　佛地經論七卷三頁雲：覆所知境，無顛倒性，令不顯現；名所知障。又雲：所知障者：謂執遍計所執諸法薩迦耶見以為上首所有無明法愛恚等諸心心法，及所發業，並所得果，皆攝在中。皆以法執及無明等為根本故。</p><p>★五解　成唯識論九卷四頁雲：所知障者：謂執遍計所執實法薩迦耶見而為上首，見疑無明愛恚慢等。覆所知境無顛倒性，能障菩提；名所知障。此所知障，決定不與異熟識俱。彼微劣故。不與無明慧相應故。法空智品，與俱起故。七轉識內，隨其所應，或少或多，如煩惱說。眼等五識，無分別故；法見疑等，定不相應。餘由意力，皆容引起。此障但與不善無記二心相應。論說無明唯通不善無記性故。癡無癡等，不相應故。煩惱障中，此障必有。彼定用此為所依故。體雖無異；而用有別。故二隨眠，隨聖道用，有勝有劣，斷惑前後。此于無覆無記性中，是異熟生；非餘三種。彼威儀等，勢用薄弱；非覆所知，障菩提故。此名無覆，望二乘說。若望菩薩；亦是有覆。</p>

**來源：三藏法數**

<p>所知障，亦名智障。謂執所證之法，障蔽智慧之性，是名所知障。</p>

**來源：丁福保佛學大辭典**

<p>【術語】二障之一。</p>

**來源：佛光大辭典**

<p>梵語jñeyāvaraṇa。指執著于所證之法而障蔽其真如根本智。又作智障、智礙。為二障之一，‘煩惱障’之對稱。謂眾生由于根本無明惑，遂迷昧于所知之境界，覆蔽法性而成中道種智之障礙，故稱智礙。</p><p>據大毗婆沙論卷一四一、大乘起信論、俱舍論光記卷一等載，不染污無知即所知障。成唯識論卷九、佛地經論卷七等皆謂，所知障是以執著遍計所執諸法之薩迦耶見為上首，謂所有見、疑、無明、愛、恚、慢等諸法，其所發業與所得之果，悉攝于此中，皆以法執及無明為根本，故此障但與不善、無記二心相應，凡煩惱障中必含攝此障。</p><p>另據菩薩地持經卷九謂，染污所知障者有皮、膚、骨等三種，歡喜住能斷皮障，無開發無相住能斷膚障，如來住能斷骨障。若于一切障清淨，則斷此三住之智障。﹝解深密經卷四、入楞伽經卷八化品，成唯識論卷十、大乘起信論義疏卷上之下、卷下之上、華嚴五教章卷三﹞</p>
