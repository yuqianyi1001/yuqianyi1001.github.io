---
title: 安陀會
source: deerpark.app
---

### 三藏法數

梵語安陀會，華言中宿衣。謂宿睡時常近身衣也。宣律師云：五條，名下衣；若從用為名，則曰院內行道雜作衣也。

梵語安陀會，華言中宿衣。謂於宿睡及作務時著。



### 丁福保佛學大辭典

【物名】又作安怛婆沙，安多婆裟，安多跋薩，安陀跋薩，安陀羅跋薩，安怛婆參，或作安多會。內住之義。譯言中宿衣，內衣，裏衣，或中著衣。三衣之一。即五條而近身襯體著者。又曰下衣。唐則天嘗縮小之，以與禪僧，遂至被著於法衣之上。今禪宗等所用之絡子是也。其構造法，以一長一短為法，短部分謂之短條，長部分謂之長條。其條緣謂之葉，前方里面有結紐之輪，謂之[巾*句]，後方表面有著紐之處，謂之帖。[巾*句]紐附於袈裟全體三分之一處，[巾*句]附於上邊隔四指之處，紐附於隔八指之處。緣以縫三道為法。今縫二道者，略也。葉之縫法，有揲葉，馬齒，鳥足之別。



### 佛光大辭典

梵語antarvāsa，巴利語 antaravāsaka。為三衣之一。又作安怛婆沙、安炱沛丁□捕嗥鵬摹□餐勇薨先、安多會、安陀衣、安

多衛。意譯作內衣、裡衣、作衣、作務衣、中宿衣、中著衣。此衣系由五條布做成，故又稱五條衣。此衣為貼身襯體所用，又稱下衣，通常于營作眾務或就寢時所穿著，為三衣中最小之衣。其制法為長條與短條（一長一短）之布相接成一條，共有五條，以壞色之麻布等為布料而裁制之。

關于安陀會之衣量，諸經論說法不一，據有部百一羯磨卷十舉出二種：(一)為豎二肘，橫五肘。(二)為豎二肘，橫四肘。此衣又稱守持衣，最小之限量，必須蓋三輪，即上蓋肚臍，下掩雙膝。

唐代武則天為使禪林中行腳作務時方便，而將此衣縮小，並贈與禪僧，此衣遂被穿著于法衣之上，稱為絡子、掛絡。﹝十誦律卷五、有部毗奈耶卷十七、四分律卷四十、大乘義章卷十五、玄應音義卷十四、慧琳音義卷五十九、釋氏要覽卷上、翻譯名義集卷七﹞（參閱‘三衣’551、‘掛絡’4584）


