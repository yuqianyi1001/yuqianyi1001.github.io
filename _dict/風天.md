---
title: 風天
source: deerpark.app
---
### 佛光大辭典

梵名Vāyu  ，巴利名同。音譯作縛庾、縛臾、婆庾、婆牖、伐由。又作風神、風大神。為密教十二天之一，護世八方天之一。本為印度之風神，與日天、火天並稱吠陀三神。即給予名譽、福德、子孫、長生之神。在佛教中，為守護西北方之神。于新華嚴經卷一，舉出無礙光明主風神、普現勇業主風神、飄擊雲幢主風神、淨光莊嚴主風神、力能竭水主風神、大聲遍吼主風神、樹杪垂髻主風神、所行無礙主風神、種種宮殿主風神、大光普照主風神等十種風神之名，此十種風神各具解脫門，出現世間，可令重蓋迷障之眾生皆得解脫。于密教胎藏界曼荼羅中，列位外金剛院之西北隅。該神皆以老人姿態出現，即白須，身呈赤黑色，戴冠，著甲冑，右手持幢幡，左手按腰，有時則乘獐。﹝不空I索神變真言經卷十二、供養十二大威德天報恩品、大日經義釋卷七、翻譯名義集卷二﹞



### 丁福保佛學大辭典

【天名】金剛界曼荼羅中四執金剛神之一。位於曼荼羅之西南角，幢幡為三摩耶形，<img src="gaiji/DF-8770.png"/>字為種子，<img src="gaiji/DF-8770.png"/>字者風大之種子也。

金剛界曼荼羅外金剛部二十天之一眾也。位於西方。

胎藏界曼荼羅外金剛院中之一眾，位於最西北。大日經疏五曰：「最西北隅置護方風天眷屬。」同十曰：「風神真言曰：皤也吠，即以本名為真言也，以皤字為體也。」同義釋七曰：「嚩，野吠。野吠即是風之正音，以嚩字為真言體。」（真言體即種子）。秘藏記末曰：「風天赤黑色，持幢幡，右手持杖，上半月形，左手按腰。」陀羅尼集經十二有風天之印咒法。



