---
title: 泯權歸實
source: deerpark.app
---

### 丁福保佛學大辭典

【術語】泯亡方便之教而使歸入真實教也。



### 佛光大辭典

‘攬實成權’之對稱。為華嚴宗判教之用語。華嚴宗將如來一代之聖教大別為三乘與一乘，更于一乘之中分判同別二教，而以法華經‘會三歸一’之旨判為‘同教一乘’，又于其下設立分諸乘、融本末二門；融本末系謂以一乘為本，以三乘為末，而融合會通三乘與一乘本末二者，其下復分泯權歸實與攬實成權二門。權，權巧方便之意；實，真實究竟之意。泯權歸實，即指泯滅方便教而歸入真實教。如法華經譬喻品‘火宅三車’之譬喻，長者次第以羊車、鹿車、牛車等三車來誘引諸子，令得出離火宅，此即以三乘為方便權教之譬喻；待諸子皆出火宅，坐于門外露地後，長者復授以大白牛車，此即以一佛乘為真實究竟教之譬喻。

佛教各宗如三論、唯識、天台、華嚴等判教之時，皆常援引此一譬喻，惟各家所側重之精神略異，其中特以華嚴宗別立同別二教之說，並以泯權歸實、攬實成權等語來彰顯眾生根機雖有利鈍之別，而如來之化導，或權或實，皆符契機之妙，亦即因緣有別，名目各異，然兩相融攝，其體無二而不一不異。﹝華嚴經孔目章卷四、華嚴五教章卷一、五教章通路記卷三、卷四﹞（參閱‘三車四車’557、‘融本末’6288）


