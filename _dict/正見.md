---
title: 正見
source: deerpark.app
---
### 佛光大辭典

梵語samyag-dṛṣṭi，巴利語 sammā-diṭṭhi。如實了知世間與出世間之因果，審慮諸法性相等之有漏、無漏慧，稱為正見。系八正道之一，十善之一。為‘邪見’之對稱。即遠離或有或無之邪見，而採取持平正中之見解，如遠離身見、邊見、邪見、見取見、戒禁取見等‘五不正見’之見解皆屬正見。故廣泛言之，凡為佛教所認可之道理，皆屬正見。據大毗婆沙論卷九十七載，正見可分為二類，即：(一)有漏正見，又作世俗正見。即與意識相應之有漏善慧，系有漏有取者，故轉向善趣，招未來可喜所欲之果。(二)無漏正見，又作出世間正見。即盡無生智所不攝之意識相應善慧，如八種無漏忍、有學八智、無學正見等。﹝雜阿含經卷二十八、順正理論卷六、大智度論卷二十二、俱舍論卷二、成實論卷十六見智品、大乘義章卷八本﹞



### 三藏法數

謂人修無漏道，見四諦分明，破外道有無等種種邪見，是為正見。（無漏道者即戒定慧。修此道者，能斷三界有漏生死也。四諦者，苦諦、集諦、滅諦、道諦也。）



### 法相辭典

★分別緣起祿勝法門經二十頁雲：復言：世尊！雲何正見？世尊告曰：所謂現觀前方便慧，正現觀慧，及與現觀後所得慧；超越所知方便聖教諸邪解行。

★二解　如八支聖道中說。

★三解　瑜伽六十二卷十頁雲：此中若世間慧，若出世慧，總略為一，說名正見。

★四解　瑜伽八十三卷六頁雲：又正見者：能善通達真實法故。

★五解　瑜伽八十四卷二頁雲：又能了知四聖諦故；名為正見。

★六解　顯揚二卷十四頁雲：一、正見。謂于見道中得遍覺支時，見清淨，及于修道中，安立後得遍覺支，見清淨，總合此二，名為正見。

★七解　法蘊足論五卷十二頁雲：雲何正見？謂聖弟子，于苦思惟苦，于集思惟集，于滅思惟滅，于道思惟道，無漏作意相應所有于法簡擇，極簡擇，最極簡擇，解了，等了，近了，機黠，通達，審察，聰叡，覺，明，慧，行，毗缽舍那；是名正見。

★八解　大毗婆沙論九十七卷十八頁雲：雲何正見？答：盡無生智所不攝，意識相應善慧。此有二種。一、有漏。二、無漏。有漏者：即世俗正見。如前廣說。無漏者：謂無漏忍及學八智，無學正見。

★九解　品類足論八卷一頁雲：正見雲何？謂聖弟子等、于苦思惟苦，于集思惟集，于滅思惟滅，于道思惟道，無漏作意相應，于法簡擇，極簡擇，最極簡擇，解了，等了，遍了，近了，機黠，通達，審察，聰叡，覺，明，慧，行，毗般舍那；是名正見。



### 陳義孝佛學常見辭彙

正確的見解，亦即離諸邪痴顛倒的如實知見，是八正道之一。



### 丁福保佛學大辭典

【術語】八正道之一。離諸邪倒之正觀也。華嚴經三十曰：「正見牢固，離諸妄見。」勝鬘經曰：「非顛倒見是名正見。」



