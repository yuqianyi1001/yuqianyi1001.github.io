---
title: 尊勝陀羅尼經
source: deerpark.app
---

**來源：丁福保佛學大辭典**

<p>【經名】有五譯，一唐杜行顗譯，佛頂尊勝陀羅尼經，一卷。二唐地婆訶羅譯，佛頂最勝陀羅尼經，一卷。三唐佛陀波利譯，佛頂尊勝陀羅尼經，一卷。四地婆訶羅重譯，最勝佛頂陀羅尼淨除業障經，一卷。五唐義淨譯，佛頂尊勝陀羅尼經，一卷。六宋施護譯，尊勝大明王經，一卷。此六譯中，不空三藏之弟子法崇，就第三譯之佛陀波利本作疏二卷，流行於世。</p>

**來源：佛光大辭典**

<p>全一卷。全名佛頂尊勝陀羅尼經。又稱尊勝經。唐代佛陀波利譯。收于大正藏第十九冊。本經之緣起，乃善住天子于命終之後，將受七度畜生惡道之苦，帝釋天愍其業因，遂詣佛所，乞求救濟，佛乃為之宣說尊勝陀羅尼及持誦之功德等。所謂‘佛頂尊勝’，即為密教胎藏界曼荼羅釋迦院五佛頂之一。五佛頂中，以釋迦如來之佛頂所顯現之輪王形佛頂尊為最殊勝，故密教以佛頂尊為本尊，而修持息災、除病之法，稱為尊勝法。佛頂尊勝陀羅尼即說佛頂尊勝之功德，由八十七句組成，古來有諸多靈驗。禪宗亦用之。</p><p>本經之注疏有唐代法崇所著佛頂尊勝陀羅尼經疏二卷。此外，本經之異譯本甚多，如後週智稱譯之尊勝陀羅尼並念誦功能法（已失佚）、唐代杜行譯之佛頂尊勝陀羅尼經一卷、唐代地婆訶羅譯之最勝佛頂陀羅尼淨除業障經一卷、唐代地婆訶羅重譯之佛頂最勝陀羅尼經一卷、唐代義淨譯之佛頂尊勝陀羅尼經一卷、宋代施護譯之尊勝大明王經一卷、宋代法天譯之最勝佛頂陀羅尼經一卷等。</p>
