---
title: 糞掃衣
source: deerpark.app
---
### 佛光大辭典

梵語pāṃsu-kūla，巴利語 paṃsu-kūla。 略稱糞掃。又作衲衣、百衲衣。即摭取被舍棄于糞塵中之破衣碎布，洗滌後作成之袈裟。

據十住毗婆沙論卷十六解頭陀品載，著此衣有十利：(一)慚愧。(二)防寒、熱等。(三)表示沙門之儀法。(四)天人恭敬。(五)無貪好。(六)隨順寂滅，無煩惱熾然。(七)有惡易見。(八) 無餘物之莊嚴。(九)隨順八聖道。(十)精進行道，無染污心。故知比丘以糞掃衣為袈裟，最為殊勝，最受尊重。

糞掃衣之種類，因律典而異，據十誦律卷二十七載，共有四種：(一)包裹死者而棄于墓地之塚間衣。(二)包裹死者而布施給比丘之出來衣。(三)在聚落中，置于空地而無所屬者之無主衣。(四)舍棄于巷陌、塚間或糞塵中之弊物，稱為土衣。另于四分律卷三十九舉出牛嚼衣、鼠囓衣、燒衣、月水衣、產婦衣、神廟中衣、若鳥銜風吹離處者塚間衣、求願衣、受王職衣、往還衣等，稱為十種糞掃衣。

此外，凡受持糞掃衣之比丘，稱為糞掃衣比丘（梵pāṃsu -kūlika ） 又其他如糞掃食、糞掃缽、糞掃革屣、糞掃臥具等，皆為遺棄于糞掃處之物。﹝雜阿含經卷三十八、四分律卷八、五分律卷二十、有部毗奈耶卷二十七、四分律刪繁補闕行事鈔卷下三﹞（參閱‘三衣’551）



### 法相辭典

★大毗婆沙論一百八十一卷九頁雲：如世尊說：糞掃衣少，易得，無罪。雲何少？雲何易得？雲何無罪？尊者世友說曰：少用功而辦故；非多人受用故；多少。隨彼彼時處，皆可得故；名易得。佛所聽許故，智者受用故；名無罪。大德說曰：少價量故，名少。不從他求故，名易得。無攝受故，名無罪。



### 陳義孝佛學常見辭彙

糞掃衣有五種，一道路棄衣，二糞掃棄衣，三河邊棄衣，四蟻穿破衣，五破碎衣。又有五種，一火燒衣，二水漬衣，三鼠咬衣，四牛嚼衣，五嬭母棄衣。以上之衣，印度人諱忌，故棄之。因取人家此種棄之不用與拭糞穢物差不多的衣片來補納成衣，故名糞掃衣，又名納衣。



### 丁福保佛學大辭典

【衣服】又曰衲衣。火燒牛嚼鼠囓死人衣月水衣等，天竺之人，棄之於巷野，與拭糞之穢物同，故名糞掃衣。浣洗縫治之而著於外也。又補納糞掃之衣片而著用之。故亦名納衣。比丘著此糞掃衣，不更用檀越之施衣，為十二頭陀行之一。糞掃衣之功德，在於離貪著。行事鈔下一曰：「糞掃衣，制著意，此乃世人所棄，無復任用，義同糞掃。」大乘義章十五曰：「糞掃衣者，所謂火燒牛嚼鼠囓死人衣等。外國之人，此等之衣，棄之巷野，事同糞掃，名糞掃衣。行者取之，浣洗縫治，用以供身。」行事鈔下三曰：「納衣者，四分云：捨檀越施衣，著糞掃衣。」梵Paṁsukulika。



