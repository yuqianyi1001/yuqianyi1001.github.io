---
title: 思惟
source: deerpark.app
---
### 佛光大辭典

梵語cintanā。即思考推度。思考真實之道理，稱為正思惟，系八正道之一；反之，則稱邪思惟（不正思惟），乃八邪之一。據長阿含卷八眾集經（大一·四九下）：‘復有二法，二因二緣生于嗔恚，一者怨憎，二者不思惟。復有二法，二因二緣生于邪見，一者從他聞，二者邪思惟。復有二法，二因二緣生于正見，一者從他聞，二者正思惟。’又大智度論卷十九載，菩薩于諸法空無所住，如是正見，觀正思惟相，知一切思惟皆是邪思惟，乃至思惟涅、思惟佛皆亦如是。而斷一切思惟分別，是名正思惟。又思惟有種種分別，長阿含卷八眾集經舉出少思惟、廣思惟、無量思惟、無所有思惟四種。顯揚聖教論卷二列舉正思惟有離欲思惟、無恚思惟、無害思惟三種。瑜伽師地論卷十一則舉出不正思惟有我思惟、有情思惟、世間思惟三種。此外，轉識論中，將思惟喻如騎者，作意喻如馬之直行，而明思惟與作意之別。﹝雜阿含經卷二十八、六十華嚴經卷十一、觀無量壽經、大品般若經卷二十六平等品﹞



### 三藏法數

謂於如來所說一切法義，思惟籌量，憶念不忘也。



### 法相辭典

★瑜伽三十七卷二十三頁雲：思惟者：謂居遠離，樂思惟法，推度其義，解了決定。

★二解　瑜伽八十三卷三頁雲：言思惟者，隨所受持究竟法義，審諦觀察。

★三解　瑜伽八十三卷十一頁雲：現量為依而起尋求，說名思惟。



### 陳義孝佛學常見辭彙

思考。



### 丁福保佛學大辭典

【術語】思量所對之境而分別之也。無量壽經上曰：「具足五劫，思惟攝取莊嚴佛國清淨之行。」又對於定心之無思無想而定前一心之思想，謂之思惟。觀無量壽經曰：「教我思惟，教我正受。」善導序分義曰：「言我思惟者，即是定前方便，思想憶念彼國依正二報四種莊嚴也。」



