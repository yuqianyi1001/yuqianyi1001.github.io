---
title: 十纏
source: deerpark.app
---

### 陳義孝佛學常見辭彙

十種的煩惱。纏就是煩惱的別名，因煩惱能纏縛眾生的身心，使不得出生死和證涅槃。十纏就是無慚、無愧、嫉、慳、悔、睡眠、掉舉、昏沉、瞋忿、覆。



### 法相辭典

★如八纏中說。



**來源：三藏法數**

﹝出翻譯名義﹞ 纏者，縛也。謂一切眾生，被此十法纏縛，不能出離生死之苦，證得涅槃之樂也。（梵語涅槃，華言滅度。） 〔一、無慚〕，慚即慚天。謂人於屏處作諸過惡，不自慚恥也。 〔二、無愧〕，愧即愧人。謂於人所見處為諸過非，不知羞愧也。 〔三、嫉〕，嫉者，妒也。謂見他人榮富，心生妒忌也。 〔四、慳〕，慳者，吝也。謂人於世間貲財及出世間法財，不肯惠施也。 〔五、悔〕，悔者，恨也。謂所作之過，蒂（音帝）芥胸臆，不能自安也。（蒂芥者，謂剌鞭也。） 〔六、睡眠〕，睡眠者，謂人昏懵不惺，常樂睡眠，無所省察也。 〔七、掉舉〕，掉舉者，搖動也。謂心念動搖，不能攝伏，於諸禪觀無由成就也。 〔八、昏沉〕，昏沉者，昏鈍沉墜也。謂神識昏鈍，懵然無知，不加精進之功，遂致沉墜苦海也。 〔九、瞋忿〕，嗔忿者，恚怒也。謂人於違情之境，不順己意，便發恚怒，而忘失正念也。 〔十、覆〕，覆者，藏也。謂隱藏所作過惡，惟恐人知，不能悔過而遷善也。



### 丁福保佛學大辭典

【名數】於上八纏加忿覆之二為十纏，忿者對有情非情，使心憤發者。覆者隱藏自罪使不發露者。俱舍論二十一曰：「毘婆沙宗說纏有十，謂於前八更加忿覆。」

【名數】有十種之妄惑，纏縛眾生，不使出生死，不使證涅槃，故名十纏：一無慚、二無愧、三嫉、四慳、五悔、六睡眠、七掉舉、八昏沈、九瞋忿十覆也。見智度論七，俱舍論二十一。



### 佛光大辭典

十種纏縛眾生之煩惱。乃附隨貪等根本煩惱而起，與染污心相應而造種種惡行，因其纏縛有情令不得出離生死，故謂之纏。即：(一)無慚，于諸功德及有德者無敬崇，卻忌難之，而不自知恥。(二)無愧，于罪為他人所見而不知恥。(三)嫉，于他人諸興盛事心生不喜。(四)慳，吝于惠施世間資財或出世間法財。(五)悔，追悔于所作之過惡中而令心不安。(六)眠，令心昏懵而無力省察。(七)掉舉，令心不寂靜，無法成就諸禪觀。(八)幹潁□袷痘瓚郟□諫品ㄉ□奈蘗□白　(九)忿，于違己意之境，則發恚怒而忘失正念。(十)覆，即覆藏自己之罪過。品類足論卷一僅立八纏；大毗婆沙論卷四十七至卷五十又加忿、覆二纏，明示十纏。﹝俱舍論卷二十一、大智度論卷七﹞


