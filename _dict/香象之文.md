---
title: 香象之文
source: deerpark.app
---

**來源：丁福保佛學大辭典**

<p>【術語】取世親菩薩造俱舍論所載之香象宣令故事，指俱舍論而言。俱舍論頌疏一曰：「于時世親至本國已，講毘婆沙。（中略）如是次第成六百頌，攝大婆沙。其義周盡，標頌香象。擊鼓宣令云：誰能破者，吾當謝之。」西域記張說敘曰：「欲窮香象之文，將罄龍宮之目。」</p><p>佛典之通稱，大方便報恩經四曰：「提婆達多，雖復能多讀誦六萬香象典（麗本作經），而不能免阿鼻地獄罪。」</p>
