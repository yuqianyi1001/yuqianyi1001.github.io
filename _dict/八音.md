---
title: 八音
source: deerpark.app
---

### 陳義孝佛學常見辭彙

佛所特有的八種聲音，即極好音、柔軟音、和適音、尊慧音、不女音、不誤音、深遠音、不竭音。



**來源：三藏法數**

﹝出法界次第﹞ 八音者，謂如來所出音聲言辭清雅，令諸眾生聞即解悟，而有此八種也。 〔一、極好音〕，謂一切諸天、二乘、菩薩，雖各有好音，未足為極；唯佛音聲，聞者無厭，得入妙道，好中之最，故名極好音。（二乘者，聲聞乘、緣覺乘也。） 〔二、柔軟音〕，謂佛以慈善為心，所出音聲巧順物情，能令聞者喜悅，皆捨剛強之心，故名柔軟音。 〔三、和適音〕，謂佛常居中道，妙解從容，所出音聲和雅調適，能令聞者心皆融釋，因聲會理，故名和適音。 〔四、尊慧音〕，謂佛德位尊高，慧心明徹，所出音聲，能令聞者尊重，慧解開明，故名尊慧音。 〔五、不女音〕，謂佛住首楞嚴定，有大雄之德，所出音聲，能令一切聞者敬畏，天魔外道，莫不歸伏，故名不女音。（梵語首楞嚴，華言健相分別，謂能降伏一切魔也。） 〔六、不誤音〕，謂佛智圓明，照了無礙，所出音聲，諦審真實，無有差謬，能令聞者各獲正見，故名不誤音。 〔七、深遠音〕，謂佛智幽深，行位高極，所出音聲，自近而遠，徹至十方；令近聞非大，遠聞不小，皆悟甚深幽遠之理，故名深遠音。 〔八、不竭音〕，謂如來願行無盡，住於無盡法藏，所出音聲，聞者尋其語義，無盡無窮，故名不竭音。



### 丁福保佛學大辭典

【名數】如來所得八種之音聲也。一、極好音，佛德廣大之故，使皆入於好道。二、柔軟音，佛德慈善之故，使之喜悅，皆捨剛強之心而自然入於律行。三、和適音，佛居中道之理，故音聲能調和，使皆和融，自會於理，四、尊慧音，佛德尊高，故聞者尊重，智解開明。五、不女音，佛住首楞嚴定有世欲之德，其音聲使敬異一切，天魔外道無不歸服。六、不誤音，佛智圓明，照了無謬，使聞者各各得正見，離九十五種之邪非。七、深遠音，佛智如實窮際，行位極高，其音聲由臍而起，徹至十方。使近聞非大遠聞非小，皆證甚深之理。八、不竭音，如來極果願行無盡，以住於無盡之法藏。故其音聲滔滔無盡，其響不竭。使能尋其語義，得無盡常住之果。見法界次第下之下。



### 佛光大辭典

又作八種清淨音、八種梵音聲、八梵。謂如來所出音聲，言辭清雅，具有八種殊勝功德，令諸眾生聞即解悟。即：(一)極好音，又作最好聲、悅耳聲。謂一切諸天、二乘、菩薩，雖各有好音，卻未達極境，唯佛音聲能令聞者無厭，得入妙道，為好中之最。(二)柔軟音，又作濡軟聲、發喜聲。謂佛以慈善為心，所出音聲巧順物情，能令聞者喜悅，皆舍剛強之心。(三)和適音，又作和調聲、和雅聲。謂佛常居中道，妙解從容，所出音聲和雅調適，能令聞者心皆融適，因聲會理。(四)尊慧音，又作入心聲。謂佛德位尊高，慧心明徹，所出音聲能令聞者尊重，慧解開明。(五)不女音，又作無厭聲。謂佛住首楞嚴定，有大雄之德，所出音聲能令一切聞者敬畏，天魔外道，莫不歸伏。(六)不誤音，又作分明聲。謂佛智圓明，照了無礙，所出音聲諦審真實，無有差謬，能令聞者各獲正見。(七)深遠音，又作深妙音。謂佛智幽深，行位高極，所出音聲自近而遠，徹至十方，令近聲非大，遠聞不小，皆悟甚深幽遠之理。(八)不竭音，又作易了聲。謂如來願行無盡，住于無盡法藏，所出音聲令聞者尋其語義，無盡無窮。以上乃就佛音之德而言。

另如最勝問菩薩十住除垢斷結經卷八，舉出不男音、不女音、不強音、不軟音、不清音、不濁音、不雄音、不雌音等八種，此系就佛音之體而言，同經卷七所列見苦、向苦、見習、向習、見盡、向盡、見道、向道等八音，乃就佛音之用而言。﹝中阿含卷四十一梵摩經、梵摩渝經、大毗婆沙論卷一七七、法界次第初門卷下之下﹞


