---
title: 客作賤人
source: deerpark.app
---

### 丁福保佛學大辭典

【雜語】客於他家作業之賤人也。是法華經窮子喻中之語，窮子已還父家，雖受種種厚遇，尚自謂客作之賤人，無高尚之志。以喻須菩提等聲聞，雖耳聞大乘之法，尚未發大乘心也。法華經信解品曰：「爾時窮子，雖欣此遇，猶故自謂客作賤人。由是之故，於二十年中常令除糞。」法華義疏七曰：「未識大乘為客作，尚守小分為賤人也。」


