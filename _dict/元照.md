---
title: 元照
source: deerpark.app
---

### 丁福保佛學大辭典

【人名】杭州靈芝寺元照，字湛然，初依東藏慧鑑律師專學毘尼。後從神悟禪師講天台之教觀。復從廣慈之才法佛受菩薩戒，博究南山之律宗。而意篤淨業。每曰生弘律範，死歸安養，平生所得，唯二法門而已。住靈芝三十年，宋徽宗政和六年九月一日寂。壽六十九。謚大智。唐太宗貞觀中，終南山。澄照大律師道宣作戒疏羯磨疏事鈔，弘四分律。流通逾四百載，釋義近六十家。中大寺之昭慶律師允堪，作會正記，獨為盡理。最後靈芝元照以法華開顯圓意，作資持記，與會正記殊途，四分一宗由是分為兩派。見往生傳，佛祖統紀二十九，稽古略四。



### 佛光大辭典

（1048～1116）宋代律僧。餘杭（浙江杭縣）人，俗姓唐。字湛然。號安忍子。少年離俗，十八得度，從神悟處謙學台教，而志在毗尼。後禮廣慈受菩薩戒，嗣允堪南山正傳。宋元豐（1078～1085）年間，主昭慶寺，弘律傳戒。晚遷靈芝，居止三十年，世稱靈芝尊者。于政和六年九月入寂，世壽六十九。謚號‘大智律師’。著有觀無量壽經及阿彌陀經之注釋書，另以天台宗旨注釋道宣之四分律刪繁補闕行事鈔，撰成四分律行事鈔資持記，異于允堪注釋之會正記所採取律之立場，故世稱其法系為資持派。﹝釋門正統卷八、靈芝崇福寺記、鹹淳臨安志卷七十九﹞


