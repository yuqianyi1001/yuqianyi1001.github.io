---
title: 塑像
source: deerpark.app
---
### 佛光大辭典

指用土塑造之佛像或其作法。系緣自西域，然更早之印度部派佛教時期即有塑像之記載，如有部毗奈耶雜事卷十一所載（大二四·二五五中）：‘譬如塑師或彼弟子，先用木鞭作其相狀，次以繩纏，後安諸泥以成形像。’另于釋迦方志卷上梵衍那國條亦載（大五一·九五三下）：‘寺有涅臥素佛，長千餘尺，亦金寶莊之。’近年于中央亞細亞亦發現大量的塑像遺品，其中有造于二三世紀頃之諸天部頭像、七八世紀間所造之立佛像、菩薩像。我國最早有塑佛像之記載見于出三藏記集卷十二法苑雜緣原始集目錄，上有‘宋明帝陳太妃造法輪寺大泥像並宣福臥像記’等十九字。其後，歷代塑像之風頗盛。于今敦煌千佛洞中，即遺有多數唐宋時代所塑之佛像。于日本，天平年間為塑像之最盛時期，傳留至今，較著名之遺品有法隆寺五重塔內之塑像群、東大寺三月堂之日光、月光兩菩薩及執金剛神、新藥師寺之十二神將等。

塑像之作法大多先以木竹等為骨架，其外塗以厚土。于裡層土中，雜以粗糙之紙草（papyrus）；于表面者，則多混以雲母土，俾令細致勻稱。如遇手指等細膩部分，則以金針卷上麻絲，作為中心而制成。佛像粗成後，再于幹燥之表面上塗漆、貼箔，並髹以彩色，此法頗適于制作寫實之佛像。以此類方法完成之塑像，又稱泥像、土像、塑像、捻像、■像。此外，塑造常與雕刻並舉，而稱作雕塑。﹝洛陽伽藍記卷一昭儀尼寺、西域記（惠生）、古今圖書集成神異典第九十至第九十四、支那美術史雕塑篇﹞



### 丁福保佛學大辭典

【雜語】塑土為像也。陔餘叢考三十二曰：「自佛法盛而塑像徧天下，然塑像實不自佛家始。史記：帝乙為偶人以象天神，與之博。則殷時已開其端。國語：苑蠡去越，越王以金寫其形而祀之。國策：宋王偃鑄諸侯之象，使侍屏廁。則並有鑄金者。孟子有作俑之語。宋玉招魂亦云像設。魏文侯曰：吾所學者乃土梗耳。又國策秦王曰：宋王無道，為木人以象寡人，而射其面。又孟嘗君將入秦，蘇代止之曰：土偶與桃梗相遇。桃梗曰：子西岸之土也，挺子以為人，歲八月雨降，則汝殘矣。土偶曰：吾西岸之土，土殘則復西岸耳。今子東國之桃梗也。削子以為人，雨下水至，漂子而流，吾不知所稅駕也。則泥塑木刻，戰國時皆已有之矣。又韓非子記桓赫削之道，鼻莫如大，目莫如小。鼻大可小，小不可大也。目小可大，大不可更小也。此又塑像之秘訣。至佛像，自漢武擊休屠，始得其祭天金人以歸。然則佛像本用金鑄，其後有用土木者，則轉從入中國以中國法為之耳。



