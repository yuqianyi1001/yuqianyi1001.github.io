---
title: 柏庭
source: deerpark.app
---

### 丁福保佛學大辭典

【人名】宋上天竺寺善月，字光遠，號柏庭。月堂慧詢之法嗣也。淳祐元年寂，壽九十三。所著楞嚴玄覽，金剛會解，圓覺略疏，楞伽通義，因革論，簡境十策，三部格言，金錍義解，宗教玄述，仁王疏記，附鈔箋要，皆行於世。自餘之雜製，名曰緒餘集。見佛祖統紀十九。



### 佛光大辭典

（1149～1241）宋代僧。四明定海（浙江鎮海）人，俗姓方。名善月，字光遠。自幼誦習六經，十二歲通春秋大義，即依正覺寺道並出家，十五歲受具足戒，先後禮謁草庵道因、梓庵有倫、月堂慧詢諸師。淳熙七年（1180）往東湖辨利寺，後遷慈溪（浙江）寶嚴寺，旋又遷月波寺，學徒雲集，道譽一時。紹熙二年（1191）轉壽聖寺，致力宏揚天台學十三年。嘉定二年（1209）撰楞伽經通義六卷，四年草金剛般若經會解二卷。六年奉寧宗之敕住持上天竺寺，時師六十五歲。八年夏旱，依詔祈雨于明慶寺，帝親臨幸，驗顯，特補左街僧錄。紹定五年（1232）春再依旨住于上天竺寺。淳v元年（1241）示寂，世壽九十三，法臘七十八。著作除上記外，另有大部妙玄格言二卷、法華經文句格言三卷、仁王護國般若波羅蜜經疏神寶記四卷、台宗十類因革論四卷、金剛C論義解三卷等多種行世。﹝佛祖統紀卷十八、卷二十五、補續高僧傳卷三﹞


