---
title: 我德
source: deerpark.app
---

**來源：三藏法數**

我者，自在無礙之謂也。然有妄我、真我。若外道、凡夫於五陰身強立主宰，執之為我，乃是妄我。若佛所具八自在，稱為我者，即是真我，故名我德。（五陰者，色陰、受陰、想陰、行陰、識陰也。八自在我者，一能示一身以為多身，二示一塵身滿大千界，三大身輕舉遠到，四現無量類常居一土，五諸根互用，六得一切法如無法想，七說一偈義經無量劫，八身遍諸處猶如虛空也。）



### 丁福保佛學大辭典

【術語】我者自在之義，佛具八種之自在為我德。涅槃四德之一。見八大自在我條。

參照：<a href="/dict/八大自在我">八大自在我</a>


