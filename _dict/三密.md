---
title: 三密
source: deerpark.app
---

**來源：陳義孝佛學常見辭彙**

<p>身密、語密、意密。就佛界言：大日如來，為遍法界之身，故法界體相，為其身密，一切聲音，為其語密，周遍之識大，為其意密。就眾生言：手結印契為身密，口誦真言為語密，心觀本尊之法相為意密。</p>

**來源：丁福保佛學大辭典**

<p>【術語】身密，語密，意密也。今分為如來自證之三密與眾生修行之三密而辨之，如來三密者，身語意之三業，本來平等，身等於語，語等於意，皆徧法界，謂為法佛平等之三密。然則一切之形色為身密，一切之音聲為語密，一切之理為意密也。而謂之為密者，非秘隱於人之謂，乃以此等之義為法佛自證之境，無凡人之分，故謂之密，又吾等於一切平等，雖本來具之，然以惑染隱秘之，故謂之密也。顯教雖於密迹力士經說佛之三密不可思議，然未顯一一之三業所作，盡法性之至理。又，凡夫為印言觀想，即與如來之三密同備無盡之德用，又依三密之加持力，自他同有滅罪障，禳災疫，除病患等無量之不思議，均未說也。密教則頗能說其真實之相。見辨惑指南四。修行三密。吾等既具法佛之三密，然為感染而不能證得之，故以佛之大悲心，使眾生行生佛平等之三密。身結印契是身密，口誦真言為語密，意觀其種子，或觀其三昧耶形，或觀其本尊，是為意密。行此三密，則為如來之三密所加持，眾生之三業與如來之三密，入我我入，無二無別，謂之三密相應。依三密相應，成就一切之悉地也。菩提心論曰：「凡修習瑜伽觀行人，當須具修三密行，證悟五相成身義也。所言三密者：一、身密者，如結契印召請聖眾是也。二、語密者，如密誦真言令文句了了分明無謬誤也。三、意密者，如住瑜伽相應白淨月滿觀菩提心也。」大日經疏一曰：「入真言門略有三事：一者身密門，二者語密門，三者心密門。（中略）行者以此三方便自淨三業，即為如來三密之所加持，乃至能於此生滿足地波羅蜜不復經歷劫數，備修諸對治行。」又「然毘盧遮那內證之德，以加持故從一一智印各現執金剛神，形色性類皆有表象，各隨本緣性欲引攝眾生。若諸行人慇懃修習能令三業同於本尊，從此一門，得入法界。」然是為對於劣機之方便。非為至極。以無相之三密為至極也。大日經供養法曰：「甚深無相法，劣慧所不堪。為應彼等故，兼說有相法。」要略念誦經曰：「相無相甚深，少智所不能入。依無相說相，攝彼二種人。」</p>

**來源：佛光大辭典**

<p>梵語trīṇi guhyāni。指秘密之三業。即身密（梵kāya -guhya ）、口密（梵vāg -guhya ）、意密（梵mano -guhya ）。口密又稱為語密，意密又稱為心密。主要為密教所用。</p><p>(一)依顯教之解釋，不能以凡慮測得之佛之三業，稱為三密。據大智度論卷十載：(1) 身密，如來處大會中，眾見佛之身色及身長不同，乃至現大神變，皆不可思議。(2)語密，佛說法時，或一裡，或十裡，或百千萬裡外皆得聞佛音聲。又于同一會中，或聞說布施，或聞說持戒等，各各隨心所聞，皆不可思議。(3)意密，佛常處寂定，凡所思惟觀察，皆不可思議。</p><p>(二)密教以佛之三業屬體、相、用三大中之用大（真如之作用），其作用甚深微細，為凡慮所不及，等覺十地亦不能見聞，故稱三密，與眾生之三業相應，能成就不思議之業用。眾生之三業非但契合佛之三業，且含攝于其中，又眾生心中隱秘之本性同于佛之三密，即眾生三業之實相皆是六大法性之作用，與佛之三業相同，故亦稱三密。眾生之三密中，行者手作本尊之印契，乃至行、住、坐、臥等一切事業，皆稱身密。行者口誦真言，乃至一切言語等口業，皆稱語密。行者心觀本尊，乃至隨事起念一切事業，皆稱意密。眾生之三業相應于佛之三密，稱為三密用大，與‘六大體大’、‘四曼相大’合稱三大。</p><p>佛之三密遍滿宇宙，具體而言則有四種曼荼羅身，其中相好具足之大曼荼羅即如來之身密；三昧耶曼荼羅以密印及種種標幟表示本誓，為如來之意密；法曼荼羅是種子、真言、陀羅尼等言教，為如來之語密；羯磨曼荼羅通于以上三曼荼羅，故通三密。又佛部、蓮華部、金剛部依序配于身、語、意三密。</p><p>又三密有有相、無相二種：(一)有相三密，佛與眾生互融，入于瑜伽境界，眾生身結印（身密）、口誦真言（口密）、意觀本尊（意密），此即有相三密。(二)無相三密，眾生所有身、語之行為、內心所思考者皆為三密，此即無相三密。基于有相三密，佛之三密加護攝持在眾生之三業上，稱為三密加持。佛之三密與眾生之三密相應融合，稱為三密相應（三密瑜伽）。另如行者與本尊一體化，當身即可成佛，稱為即身成佛。清淨三業之觀法，稱為三密觀（又作三金剛觀、三金觀、三斯郟□□叢諫懟□淞□餿處觀‘恕□鄭□四斯巰笳魑逯侵□孱芙鷥砧疲□鄖寰蝗業罪障之觀法。</p><p>此外，三密有四重之本末，第一重，意密之德顯了，是為本；身、口二密隨觀心，成本尊之所作，是為末。第二重，三密皆同至第一實際妙極之境，故平等而無本末之分。第三重，由因至果以意為本，佛果之正位以身相為本，果後之方便以言說為本，故三密互有本末。第四重，身是體，為佛部，故為本；語、意是相用，為蓮華、金剛二部，故為末。</p><p>關于三密與六大、四曼之關系，有橫、豎二義。就豎義而言，六大之中，地、水、火三大為身密，風、空二大為語密，識大為意密。在四曼之中，字、印、形次第為語、身、意三密。就橫義而言，一切顯色為身密，一切音聲為語密，一切理趣為意密。依此橫、豎二義，在三密之中攝體相，故四曼、六大微細法體，乃至少分如鄰虛，亦無非業用，三密之一法得攝盡眾德，故三密即大日如來。﹝大寶積經卷十密蹟金剛力士會、金剛頂瑜伽中略出念誦經卷一、菩提心論、大日經疏卷一、十住心論卷十、辨顯密二教論卷下、大日經開題、五輪九字明秘密釋、即身成佛義﹞</p>
