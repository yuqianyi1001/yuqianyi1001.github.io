---
title: 鹿皮衣
source: deerpark.app
---
### 丁福保佛學大辭典

【衣服】以鹿皮所製之衣也，釋迦入山苦行時亦服之。瑞應經上曰：「行十數里，逢兩獵客，太子自念：我已棄家，在此山澤，不宜如凡人被服寶衣有欲態也。乃脫身寶裘與獵者貿鹿皮衣。」止觀四曰：「雪山大士，絕形深澗，不涉人間，結草為席，被鹿皮衣，無受持說淨等事。」



