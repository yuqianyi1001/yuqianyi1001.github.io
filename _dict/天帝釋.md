---
title: 天帝釋
source: deerpark.app
---

### 法相辭典

★瑜伽四卷十六頁雲：又天帝釋，有普勝殿。于諸殿中，最為殊勝。仍于其處，有百樓觀。一一樓觀，有百台閣。一一台閣，有七房室。一一房室，有七天女。一一天女，有七侍女。又彼諸天所有地界，平正如掌，竟無高下。履觸之時，便生安樂。下足之時，陷便至膝；舉足之時，隨足還起。于一切時，自然而有曼陀羅華，遍布其上。時有微風，吹去萎華，復引新者。又彼天宮，四面各有大街。其形殊妙，軌式可觀。清淨端嚴，度量齊整。復于四面，有四大門。規模宏壯，色相希奇；觀之無厭，實為殊絕。多有異類妙色藥叉，常所守護。復于四面，有四園苑。一名繢車，二名粗澀，三名和雜，四名喜林。其四園外，有四勝地。色相殊妙，形狀可觀，端嚴無比。其宮東北隅，有天會處，名曰善法。諸天入中，思惟稱量觀察妙義。近此園側，有如意石。其色黃白，形質殊妙。其相可觀，嚴麗無比。又彼天身，自然光曜；相若現，乃知晝去，夜分方來；便于天妙五欲遊戲之中，懶惰睡眠。異類之鳥，不復和鳴。由此類相，以表晝夜。



### 丁福保佛學大辭典

【天名】忉利天之主，姓釋迦，名天帝釋，又云帝釋天。


