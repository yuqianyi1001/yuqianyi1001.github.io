---
title: 二種論
source: deerpark.app
---

**來源：法相辭典**

<p>★瑜伽八十八卷二十六頁雲：復次有二種論。何等為二？一、有我論，二、無我論。無我論有力；有我論無力。有我論者，常為無我論者所伏；唯除論者，其力羸劣。雲何名為有我論者？謂如有一，起如是見，立如是論：于色等行，建立為我。謂我有行。行是我所。我在行中，不流不散；遍隨支節，無所不至。是故色等諸行性我，依諸行田，生福非福；因茲領受愛不愛果。譬如農夫，依止良田，營事農業，及與種植藥草叢林。是名我論。雲何名為無我論者？謂有二種。一、破我論，二、立無我。破我論者：若計實我，能有作用，于愛非愛諸果業中，得自在者；此我恆時欣樂厭苦，是故此我，唯應生福，不生非福，又我作用，常現在前。內外諸行，若變異時；不應發生愁憂悲嘆。又我是常。以覺為先，凡所生起，常應隨轉，無有變易。然不可得。如是名為破有我論。立無我者：以一切行，從眾緣生。若遇福緣；福便生起。與此相違，生起非福。由此為緣，能招一切愛非愛果。依眾緣故；皆是無常。唯于如是因果所攝諸行流轉，假立我等。若依勝義，一切諸法，皆無我等。如是名為立無我論。</p>

**來源：丁福保佛學大辭典**

<p>【名數】一宗經論，以大小乘經教為所依而造之論也，如唯識論等。二釋經論，解釋大小乘之經義者，如智度論等。</p>

**來源：佛光大辭典**

<p>即宗經論與釋經論。(一)乃依大小乘經之教理所造之論，如唯識論等。(二) 為解釋大小乘之經義者，如大智度論等。</p>
