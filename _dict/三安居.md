---
title: 三安居
source: deerpark.app
---

**來源：丁福保佛學大辭典**

<p>【行事】結夏之時期，舊譯家分前中後三期，始於四月十六日者為前安居，始於五月十六日者為後安居，始於其中間者，為中安居，其日數則九十日。見行事鈔資持記四之二。又，新譯家為二期，前安居始於五月十六日，後安居始於六月十六日，而無中安居。但支那日本之僧徒皆取四月十六日為入安居之日。西域記二曰：「印度僧徒，依佛聖教，坐兩安居。或前三月，或後三月。前三月當此從五月十六日至八月十五日，後三月當此從六月十六日至九月十六日。前代譯經律者，或云坐夏，或云坐臘，傳譯有謬。」寄歸傳二曰：「若前安居，謂五月黑月一日，後安居則六月黑月一日。唯斯兩日合作安居，於此中間文無許處。」圓覺經曰：「若經夏首，三月安居，當為清淨菩薩止住。」</p><p>【術語】見安居條。</p><p>參照：<a href="/dict/安居">安居</a></p>
