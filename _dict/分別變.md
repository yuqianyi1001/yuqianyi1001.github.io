---
title: 分別變
source: deerpark.app
---

**來源：丁福保佛學大辭典**

<p>【術語】心識所變之境，有因緣變分別變二種。見二變條。</p><p>參照：<a href="/dict/二變">二變</a></p>

**來源：佛光大辭典**

<p>謂由心、心所之作意分別力所產生之對境。為‘因緣變’之對稱。八識之中，第八識、前五識及五俱意識等所緣之境，乃由因緣任運而生，皆有實用，故稱因緣變。相對于此，第七識及第六獨頭意識所緣之境，由分別作意力而生，非由實種子所生，如鏡中之火，無有實用，僅為影像而已，故稱分別變。又與第八識相應之觸等心所之境，雖任運而起，然系假種之所生，無有勝力，故亦攝于分別變。據成唯識論掌中樞要卷上末所載，三類境中，獨影境與帶質境之一分，為分別變；性境由因緣而生，具有實用，故為因緣變。﹝成唯識論卷二、成唯識論述記卷三本、成唯識論了義燈卷三、百法問答抄卷二﹞</p>
