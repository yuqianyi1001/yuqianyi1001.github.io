---
title: 法身觀
source: deerpark.app
---

**來源：陳義孝佛學常見辭彙**

<p>觀佛法身的觀法。</p>

**來源：丁福保佛學大辭典**

<p>【術語】宗家所立之法身各異，其觀法亦不同，今言性宗之法身觀，往生要集中本引諸經，明觀佛之法身，以真如平等五相觀如來也。蓋丈六之佛身，具三十二相，所謂該種種之德者，為三身中應身之事，由凡夫之有差別心，作如是觀耳，若離凡夫之有差別心，自無差別平等之心觀之，則諸相盡寂滅，無不為真如實相。大般若經五百七十四曰：「曼殊室利前白佛言：我觀如來即真如相，無動無作，無所分別。（中略）心言路絕，以此等真如之相觀於如來，名真見佛。」華嚴經昇須彌山頂品曰：「法性本空寂，無取亦無見，性空即佛，不可得思量。」金剛般若經曰：「世尊說偈言：若以色見我，以音聲求我，是人行邪道，不能見如來。」</p>

**來源：佛光大辭典**

<p>觀佛身之‘觀佛三昧’中，分為生身與法身二觀，其中，觀佛之生身（肉身）中具有十力、四無所畏、大慈大悲等無量佛德為法身之觀法，稱為法身觀。思惟略要法（大一五·二九九中）：‘法身觀者，已于空中見佛生身，當因生身觀內法身。（中略）若此定成，除斷結縛，乃至可得無生法忍。’又各宗所立之法身各異，故其法身觀亦異。</p>
