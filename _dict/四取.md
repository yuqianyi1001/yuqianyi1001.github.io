---
title: 四取
source: deerpark.app
---

**來源：陳義孝佛學常見辭彙**

<p>欲取、見取、戒取、我語取。欲取是貪欲取著色聲香味觸等五塵之境；見取是妄計取著五蘊之法為我見邊見等；戒取是取著執行非理之禁戒；我語取是取著發自我見我慢等之說法。</p>

**來源：法相辭典**

<p>★瑜伽八十九卷十頁雲：復次當知依于二品，建立四取。一、在家品。二、外道法中諸出家品。當知此中若所取，若能取，若所為取，如是一切總說為取。問：何所取？答：欲、見、戒禁、我語是所取。問：何能取？答：四種欲貪是能取。問：何所為取？答：為得諸欲，及為受用，故起初取。由貪利養，及以恭敬、增上力故，或為詰責他所立論，或為免脫他所征難，起第二取。奢摩他支，為所依止，為所建立，為欲往趣世間離欲，乃至非想非非想處三摩缽底，起第三取。為欲隨說分別所計作業受果所有士夫，及為隨說流轉還滅士夫之相，起我語取。如是四取，依于二品，謂受用欲諸在家品，及惡說法毗奈耶中諸出家品。由佛世尊每自稱言，我為諸取，遍知永斷正論大師故。于此法誓修行者，雖帶煩惱，身壞命終，而不于彼建立諸取。所以者何？彼于諸欲無所顧戀而出家故，于見、戒、禁及以我語無執受故。惡說法者有二差別：一、于見愛展轉發起怨諍論者，二、能證入世間定者。依于見愛展轉發起怨諍論者，建立見取；依能證入世間定者，立戒禁取。二品為依，執著我語故。依俱品，立我語取。此中見者，謂六十二，如前應知。邪分別見之所受持身護語護，說名為戒。隨此所受形服飲食威儀行相，說名為禁。諦故、住故，論說有我，名為我語。執有實物，說名諦故；執可安立，說名住故。又于此中欲愛為緣，建立欲取。依止智論利養恭敬等愛為緣，建立見取。定愛為緣，立戒禁取。有無有愛為緣，立我語取</p><p>★二解　大毗婆沙論四十八卷三頁雲：有四取，謂欲取、見取、戒禁取、我語取。問：此四取以何為自性？答：以百八事為自性。謂欲取以欲界三十四事為自性，即貪五，嗔五，慢五，無明五，疑四，纏十。見取以三界三十事為自性，即欲、色、無色界見各有十。戒禁取以三界六事為自性，即欲、色、無色界戒、禁、取各二。我語取以色、無色界三十八事為自性，即貪十，慢十，無明十，疑八。由此四取以百八事為自性。已說自性，所以今當說。問：何故名取？答：以三事故，說名為取：一、執持故，二、收採故，三、選擇故。又以二事，故名為取：一、能熾然業，二、行相猛利。能熾然業者，取令五趣有情業火恆熾然故。行相猛利者，諸取行相極勇捷故。問：取是何義？答：薪義是取義，如緣薪故，火得熾然。有情亦爾，煩惱為緣，業得熾盛。復次，纏裹義是取義，如蠶作繭，自纏自裹，乃至于中而自取死。有情亦爾，起諸煩惱，自纏自裹，而于其中傷失慧命，展轉乃至墮諸惡趣。復次，傷害義是取義。如利毒刺，數刺其身，身便損壞。有情亦爾，煩惱毒刺，數刺法身，法身便壞。</p><p>★三解　法蘊足論十卷二十七頁雲：何等四取？一、欲取，二、見取，三、戒禁取，四、我語取。雲何欲取？謂欲界系，除諸見餘結縛、隨眠、隨煩惱纏，是名欲取。雲何見取？謂有身見、邊執見、邪見、見取，如是四見，是名見取。雲何戒禁取？謂有一類，取戒，取禁，取戒禁，為能清淨，能解脫，能出離，能超苦樂至超苦樂處，是名戒禁取。雲何我語取？謂色無色界系，除諸見餘結縛、隨眠、隨煩惱纏，是名我語取。</p><p>★四解　集異門論八卷六頁雲：四取者：一、欲取，二、見取，三、戒禁取，四、我語取。雲何欲取？答：除欲界系諸見及戒禁取，諸餘欲界系結縛、隨眠、隨煩惱纏，是名欲取。雲何見取？答：謂四見：一、有身見，二、邊執見，三、邪見，四、見取。如是四見，合名見取。雲何戒禁取？答：如有一類于戒執取，謂執此戒，能清淨，能解脫，能出離，能超苦樂至超苦樂邊；或于禁執取，謂執此禁，能清淨，能解脫，能出離，能超苦樂至超苦樂邊；或于戒、禁俱執取，謂執此戒、禁，俱能清淨，能解脫，能出離，能超苦樂至超苦樂邊，是名戒禁取。雲何我語取？答：除色無色界系諸見及戒禁取，諸餘色無色界系結縛、隨眠、隨煩惱纏，是名我語取</p><p>★五解　入阿毗達磨論下一頁雲：取有四種：謂欲取、見取、戒禁取、我語取。即欲瀑流加無明，名欲取，有三十四物，謂貪、嗔、慢、無明各五，疑四，纏十。即有瀑流加無明，名我語取，有四十物，謂貪、慢、無明各十，疑八，及幹頡□艟佟Ｖ羆中除戒禁取，餘名見取，有三十物。戒禁取名戒禁取，有六物。由此獨處，聖道怨故，雙誑在家出家眾故。于五見中，此別立取，謂在家眾由此誑惑，計自餓、服氣及墜山岩等為天道故。諸出家眾由此誑惑，計舍可愛境，受杜多功德，為淨道故。薪義是取義，能令業火熾然相續而生長故。如有薪故，火得熾然。如是有煩惱故，有情業得生長。又猛利義是取義。或纏裹義是取義，如蠶處繭，自纏而死。如是有情四取所纏，流轉生死，喪失慧命。</p>

**來源：三藏法數**

<p>﹝出佛性論﹞ 〔一、欲取〕，欲即貪欲，取即取著。謂於彼欲界色聲香味觸五塵之境，貪欲取著，故名欲取。 〔二、見取〕，邪心分別，名之為見。所謂身見、邊見等。因見取著，故名見取。（身見者，於五陰等法，妄計為身也。邊見者，於斷、常二見中，隨執一邊也。） 〔三、戒取〕，謂於非戒中，謬以為戒，取著成行，故名戒取。如外道雞狗等戒是也。（雞狗戒者，外道妄計我身前世從雞中來，故今學寒雞獨立為行；若妄計從狗中來，即噉糞穢等是也。） 〔四、我語取〕，華嚴鈔云：我見我慢，名為我語。云何此二獨名我語？由此二種說有我故。又云：隨假言說，起於我執，隨執取著，故名我語取。（我見者，於五陰等法中，不了虛假，妄計有我也。我慢者，謂以我為勝，而輕慢於他也。）</p>

**來源：丁福保佛學大辭典**

<p>【名數】一欲取，於色聲香味等五塵之境，貪欲取著也。二見取，於五蘊之法妄計取著我見邊見等也。三戒取，如外道之狗戒牛戒，取著修行非理之戒禁也。四我語取，我語者發自我見我慢等我見之所說法，取著於此我見我慢謂之我語取。見佛性論。俱舍論攝百八之煩惱為四取：一欲取，欲界之鈍使也，四諦修道五部各有貪瞋痴慢無明之五者，合為二十。四諦各有一疑，合前為二十四。再加十纏，為三十四物。是名欲取。二見取，三界各有十二見，苦諦下有身等五見，集滅二諦下各有邪見見取二者，合前為九，道諦下有邪見，見取，戒禁取三者，即為十二見。三界合為三十六見。此中除三界二戒禁取見（即苦諦下與道諦下之二者）之六見，其餘三十見，名為見取。三戒禁取，即前之六見也，又名惑取。四我語取，上二界之鈍使也。色界五部下各有貪慢無明三者，三五為十五。四諦下各有一疑，與前成為十九，無色界亦同之，合為三十六。是名我語取。我語者，身我之語也。上界之煩惱，不取於外境，緣身我就身我之語而起煩惱也。此四者總名為取者。以此煩惱能取執內外之法故也。俱舍論二十曰：「能取所有，故立取名。」又曰：「能為依執，故名取。」</p><p>勝鬘經以四住地之惑為四取。百論疏四末曰：「勝鬘經以四住地為四取，故云有漏業為因，四取為緣，生三界內。」</p><p>婆沙論以馳求四方名為四取。百論疏四末曰：「四取者，婆沙云：四方馳求名為四取。」梵Catur－prāmarśa。</p>

**來源：佛光大辭典**

<p>梵語catvāry upādānāni，巴利語cattāri upādānāni。取，即執持、執取之意。狹義系指執著之煩惱；廣義而言，為煩惱之異名。即將三界中之百八煩惱，分為四種類別。關于取之意義，據大毗婆沙論卷四十八載，有執持、收採、選擇三義；煩惱能熾燃有情之業火，且其行相猛利，如毒刺能傷法身慧命，故稱取。另據俱舍論卷二十載，煩惱能取諸有之果，故稱為取。四取即：(一)欲取（梵kāmopādāna ，巴同），即對欲界五欲之境所生起之貪執。亦即于欲界煩惱中，除五見外，執取其餘之貪、嗔、慢、無明、疑及十纏，再配于四諦修道之五部，則欲取計有三十四事。(二)見取（梵dṛṣṭy -upādāna ，巴ditthi-upādāna  ），即執著邪心分別之見為真實。亦即執取五見中之身、邊、邪、取等四見，再配于三界之四諦，計有三十事，以三界苦諦之下各有身、邊、邪、取等四見，集、滅、道等三諦則各有邪見、見取見等二見。(三)戒禁取（梵śīla -vratopādāna ，巴sīla-bbata-upādāna  ），即執著非正因、非正道為正因、正道。亦即執取五見中之戒禁取見，于三界之苦、道二諦中皆各有此見，故計有六事。此戒禁為聖道修行之怨敵，使修行者由此而誑惑，如使在家眾妄計自餓等法為生天之道；使出家眾執著可愛之境，而舍離清淨道。或如外道之妄計雞、狗等戒，故于五見之中，唯獨別立此一見。(四)我語取（梵ātma -vādopādāna ，巴atta-vādupādāna  ），即緣一切內身所起之我執。亦即執取色界、無色界之貪、慢、無明、疑等四煩惱，再配于色、無色二界中四諦修道之五部，計有三十八事。綜合上記之四取，總成一○八事，稱為四取百八事。</p><p>此外，四取中之欲、見二取，僅執現在而不取未來，故屬斷見；戒禁、我語二取，以其執取未來，故屬常見。又前二取為在家人所執，亦為在家、出家者起煩惱之因；後二取為出家人所執，亦為在家、出家者修行之因。又欲取、戒禁取為所成，見取、我語取為能成。然經部則以‘貪’為四取之體性。﹝集異門足論卷八、順正理論卷五十三、阿毗達磨藏顯宗論卷二十七、大乘阿毗達磨雜集論卷七、俱舍論光記卷二十、俱舍論頌疏卷二十﹞</p>
