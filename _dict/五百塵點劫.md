---
title: 五百塵點劫
source: deerpark.app
---

**來源：丁福保佛學大辭典**

<p>【術語】抹五百千萬億那由他阿僧祇之三千世界而為微塵，每經五百千萬億那由他阿僧祇之國下一塵，竟盡其塵，而其所經之世界，悉碎為微塵，以其一塵為一劫。是顯釋迦如來成佛久遠之比喻也。見法華經壽量品。</p><p>【術語】法華經壽量品明釋迦久遠成佛之劫量也。「善男子。我實成佛已來。無量無邊百千萬億那由佗劫。譬如五百千萬億那由佗阿僧祇三千大千世界。假使有人抹為微塵。過於東方五百千萬億那由佗阿僧祇國乃下一點。如東行盡此微塵。（中略）是諸世界若著微塵及不著者，盡以為塵，一塵一劫。我成佛已來復過於此百千萬億那由佗阿僧祇劫。」</p>

**來源：佛光大辭典**

<p>為法華經卷五如來壽量品所舉釋尊成佛以來久遠之劫量。又作五百億塵點劫。即粉碎五百千萬億那由他阿僧o三千大千世界為微塵，每經東方五百千萬億那由他阿僧只之國土而下一塵，如是東行，至微塵淨盡，而其所經之世界皆化作微塵；以其一塵為一劫，而釋尊成佛以來，復過于此百千萬億那由他阿僧o劫，由是顯示世尊成佛以來劫量之長遠不可算計。﹝法華經文句卷九下、法華經玄義卷一上﹞</p>
