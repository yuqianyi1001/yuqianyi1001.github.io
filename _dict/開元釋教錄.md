---
title: 開元釋教錄
source: deerpark.app
---
### 佛光大辭典

凡二十卷。唐代智升編于開元十八年（730）。又作開元錄、開元目錄、智升錄。收于大正藏第五十五冊。全書分成前後兩部分，前半部稱‘總括群經錄’（卷一至卷十），相當于代錄，系以時代別、譯者別，依序列舉自東漢明帝永平十年（67）至唐代開元十八年，凡六六四年間，一七六名譯經僧所譯大小乘經律論，共計二二七八部，七○四六卷。其中有關譯經之資料搜羅綿密，包括譯經之異名、略名、卷數、存缺、原著者名、翻譯年代、場所，及翻譯關系者，所載譯經又有譯與失譯之別、單譯與重譯之別、大經與別生經之別等。此代錄部分系繼承歷代三寶紀、大唐內典錄而來。後半部稱‘別分乘藏錄’（卷十一至卷二十），系仿自法經錄之分類整理目錄，相當于標準入藏目錄與現藏入藏目錄。別分乘藏錄系以經為主，又分七類記載，即：(一)有譯有本錄（卷十一至卷十三），(二)有譯無本錄（卷十四至卷十五），(三)支派別行錄（卷十六），(四)刪略繁重錄（卷十七），(五)補闕拾遺錄（卷十七），(六)疑惑再詳錄（卷十八），(七)偽妄亂真錄（卷十八）。最後兩卷為大、小乘之入藏目錄，總計入藏經典一○七六部，五○四八卷。蓋歷來所謂‘一切經五千餘卷’之稱即出典于此。其中之‘有譯有本錄’，將大乘經分般若、寶積、大集、華嚴、涅五大部，並注明單譯、重譯情況，為後世之大藏經編目所遵循。智升復將本書入藏目錄以千字文編號，預防混雜，編定‘開元釋教錄略出’四卷，為北宋以後雕印大藏經編號所依據。本書記事完備詳實，故後世經錄皆取為範本。後世藏經組織亦大體依據本經錄，先大分為經、律、論藏等部，更一一區別大小乘，大乘經中又以依五大部順序排列為常例。唐代貞元十年（794）圓照作續編三卷，正名為大唐貞元續開元釋教錄。﹝宋高僧傳卷五、貞元新定釋教目錄卷十四、卷十九﹞



### 丁福保佛學大辭典

【書名】二十卷，唐智昇撰。以三藏經論編為目錄。不分門目，但以譯人時代為先後。起漢明帝永平十年丁卯，迄開元十八年庚午，凡六百六十四載，中間傳經緇素總一百七十六人，所出大小二乘，三藏聖教，及聖賢集傳，併及失譯總二千二百七十八部，合七千四十六卷，分為二錄：一曰總括群經錄。皆先列譯人名氏，次列所譯經名卷數，及或存或佚。末為小傳。凡九卷。其第十卷，則歷代佛經目錄四十一家。一曰別分乘藏錄。分為七目。各以經論類從，辨別存亡真偽，及刪併重修之類，凡八卷。其十九二十卷，則大小乘經論入藏目錄也。見四庫提要。縮刷藏經緣起曰：「唐太宗開元十年，沙門智昇，著開元釋目錄二十卷，詮次經律論及諸師撰述，五千四十八卷。以千字文定函號，是大藏定數之始也。爾來歷朝，大藏詮次，以開元錄為模範。」



