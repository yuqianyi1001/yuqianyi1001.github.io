---
title: 慶昭
source: deerpark.app
---

**來源：丁福保佛學大辭典**

<p>【人名】錢塘人。姓胡氏，字子文。出家後，侍奉先寺源清十七年。源清寂後，嗣其講，不墜家風。景德元年，住梵天寺，講風大振。初源清，洪敏，扶其師晤恩之光明玄義發揮記，作難辭二十條。知禮著扶宗釋難以斥之。景德三年，師與智圓共撰辨訛，亦救發揮之說。知禮作問疑反詰之。往復五番，經過七年，互相問難。世稱為山家山外之諍論。師實為山外之代表者。天禧元年四月寂。年五十五。智圓錄其行業。見閒居編，十義書，四明教行錄等。</p>

**來源：佛光大辭典**

<p>（963～1017）北宋僧。錢塘（浙江）人，俗姓胡。字子文。幼年出家于開化院，十三歲于會稽開元寺受具足戒。二十一歲禮謁奉先寺源清，學天台教法，凡十七年。源清示寂後，乃繼其講席。景德元年（1004），遷至梵天寺，宣講法華、止觀等，各百餘遍，大揚宗風。</p><p>初源清、洪敏等扶其師晤恩之光明玄義發揮記，作難辭二十條，四明知禮則撰釋難扶宗記以斥之。景德三年十月，師與智圓共撰辨訛，以支持晤恩之說。十二月，知禮更作問疑反詰之。如此與知禮往復五次，歷時七年，相互問難，此即世稱之天台宗山家、山外之諍，師即山外之代表者。其戒行清苦，深思敏辨，世所罕見。天禧元年示寂，世壽五十五。﹝佛祖統紀卷十、釋門正統卷五、閒居編卷十五﹞</p>
