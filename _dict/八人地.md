---
title: 八人地
source: deerpark.app
---

**來源：三藏法數**

謂三乘之人，體達三界見惑本空，在無間三昧中，八忍具足。止觀云：人者，忍也，故名八人地。（三界者，欲界、色界、無色界也。見惑者，謂意根對法塵而起分別也。梵語三昧，華言正定。八忍者，苦法忍、苦類忍、集法忍、集類忍、滅法忍、滅類忍、道法忍、道類忍也。）



### 丁福保佛學大辭典

【術語】通教十地之第三地也。人者忍也，三乘之人同自世第一法入於十六心見道，正斷見惑之八忍位也。止觀六曰：「八人者，八忍也。從世第一法入無間三昧，故名八人。」大乘義章十四曰：「具修八忍，名八人地。」



### 佛光大辭典

指天台宗所判立藏、通、別、圓等化法四教中，通教十地之第三地。人者忍之意，謂三乘之人共同自世第一法入于十六心見道，正斷見惑之八忍位。所謂八忍位，即見道之苦法智忍、集法智忍、滅法智忍、道法智忍、苦類智忍、集類智忍、滅類智忍、道類智忍等八忍。﹝止觀輔行傳弘決卷六﹞


