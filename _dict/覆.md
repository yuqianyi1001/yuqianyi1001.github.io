---
title: 覆
source: deerpark.app
---

**來源：法相辭典**

<p>★瑜伽八十四卷十一頁雲：由薩迦耶以為根本，各異世間見趣差別我慢增上愛現行故，名覆。</p><p>★二解　瑜伽八十九卷七頁雲：隱藏眾惡，故名為覆。</p><p>★三解　顯揚一卷八頁雲：覆者：謂于過犯，若他諫誨，若不諫誨；秘所作惡為體。能障發露悔過為業。乃至增長覆為業。</p><p>★四解　成唯識論六卷十五頁雲：雲何為覆？于自作罪，恐失利譽，隱藏為性。能障不覆，悔惱為業。謂覆罪者，後必悔惱，不安隱故。有義、此覆、癡一分攝。論唯說此、癡一分故。不懼當苦，覆自罪故。有義、此覆、貪癡一分攝。亦恐失利譽，覆自罪故。論據粗顯，唯說癡分。如說掉舉是貪分故。然說掉舉遍諸染心，不可執為唯是貪分。</p><p>★五解　雜集論一卷十六頁雲：覆者：于所作罪，他正舉時，癡之一分，隱藏為體；悔不安住所依為業。法爾覆藏所作罪者，心必憂悔；由此不得安隱而住。</p><p>★六解　五蘊論四頁雲：雲何為覆？謂于自罪，覆藏為性。</p><p>★七解　廣五蘊論十頁雲：雲何覆？謂于過失，隱藏為性。謂藏隱罪故；他正教誨時，不能發露。是癡之分。能與追悔不安隱住所依為業。</p><p>★八解　俱舍論二十一卷一頁雲：隱藏自罪，說名為覆。</p><p>★九解　法蘊足論八卷七頁雲：雲何覆？謂有一類、破戒，破見，破淨命，破軌範，于本受戒、不能究竟，不能純淨，不能圓滿。彼既自覺所犯已久；作是思惟：我若向他宣說開示施設建立所犯諸事；則有惡稱惡譽，被彈被厭，或毀或舉。便不為他恭敬供養。我寧因此墮三惡趣；終不自陳上所犯事。彼既怖得惡稱惡譽，乃至怖失恭敬供養；于自所犯，便起諸覆、等覆、遍覆、隱、等隱、遍隱、護、等護、遍護、藏、等藏、遍藏、已覆、當覆、現覆、總名為覆。</p><p>★十解　品類足論三卷二頁雲：覆雲何？謂隱藏自罪。</p><p>★十一解　界身足論上三頁雲：覆雲何？謂隱所作罪。</p>

**來源：三藏法數**

<p>覆即遮覆也。謂尼與大眾說戒作法之時，遮覆他罪，不肯對眾陳露，是故為眾所棄也。</p><p>覆者，藏也。謂隱藏所作過惡，惟恐人知，不能悔過而遷善也。</p>

**來源：丁福保佛學大辭典**

<p>【術語】小煩惱地法之一。二十隨煩惱之一。心所名。恐名譽之欲墮，隱覆自造之罪之精神作用也。</p>

**來源：佛光大辭典**

<p>梵語mrakṣa，巴利語makkha。心所（心之作用）之名。為俱舍七十五法之一，唯識百法之一。即恐名譽將墮而隱藏自己之過惡，不發露悔過之行為或精神作用。俱舍宗以之為小煩惱地法之一，十纏之一；唯識宗則以之為小隨惑之一。依大毗婆沙論卷四十載，覆為貪著名利，或由無知，故覆藏自罪；為貪、癡二者之等流。又因自在起之故，乃為修道所斷除之煩惱，與五受中之憂、喜二受相應。﹝俱舍論卷二十一、成唯識論卷六、品類足論卷三、雜阿毗曇心論卷二、順正理論卷五十四﹞</p>
