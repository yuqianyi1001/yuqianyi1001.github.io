---
title: 十緣生句
source: deerpark.app
---

### 丁福保佛學大辭典

【名數】一、幻，幻術師所作之種種相貌也。二、陽炎，熱空塵等因緣和合，於曠野之中現水相者也。三、夢，睡眠中所見之種種境界也。四、影，鏡中之影像也。五、乾達婆城，蜃氣映日光於大海上現宮殿之相者也。六、響，深谷等中依聲而生之聲也。七、水月，水中所現之月影也。八、浮浪，水上所現之泡沫也。九、虛空花，眼膜於空中所見之種種花也。十、旋火輪，人以火爐旋轉空中則生輪像是也。以上十緣生句，皆為從緣生無自性之義，真言行人修瑜伽時。於所現之本尊海會生著相，魔即得便，是故以此十喻觀無性生而不執著也。然此十喻有三重之淺深，詳見幻條。又演密鈔據疏意，言初劫之修行者，觀此中之前六喻，於第觀八喻，於第三劫觀十喻云。見大日經。

參照：<a href="/dict/幻">幻</a>



### 佛光大辭典

乃陳述由緣所生十物之句。出自大日經卷一住心品。即：(一)幻，幻術師所作之種種相貌。(二)陽燄，熱、空、塵等因緣和合，于曠野中現水相。(三)夢，睡眠中所見之種種境界。(四)影，鏡中之影像。(五)乾闥婆城，蜃氣映日光，于大海中現宮殿之相。(六)響，深山空谷等中，依聲而生之響音。(七)水月，映于水中之月影。(八)浮泡，水上所現之泡沫。(九)虛空華，依眼膜見空中種種花。(十)旋火輪，人持火炬旋轉于空中所生之輪像。此皆喻諸法從因緣而生，無自性。依此十句觀諸法無自性，則稱十緣生句觀、十緣生觀、十喻觀。即十種遮情之觀門。

大日經疏卷三謂此觀有三重：(一)觀一切法由因緣所生故空，此即空觀。(二)觀萬法由心展開，此即心觀。(三)觀心與諸法非一非異，舍離凡夫之情而不可思議，此即不思議觀。

此外，大品般若經卷一序品，為解諸法空理亦設有十喻；維摩經卷上方便品，亦以十種事象喻人身之空無常。（參閱‘譬喻’6809）


