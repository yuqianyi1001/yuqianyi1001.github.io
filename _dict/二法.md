---
title: 二法
source: deerpark.app
---
### 佛光大辭典

(一)指十對之二法攝盡一切諸法。此十對為：真俗、教行、信法、乘戒、福慧、權實、智斷、定慧、悲智、正助。﹝止觀輔行傳弘決卷六之二﹞

(二)分諸法為二種。或分為色、心，或分為染、淨，有為、無為，有漏、無漏等。



### 三藏法數

﹝出華嚴經疏﹞ 〔一、勝義法〕，勝義法即涅槃也。謂涅槃之法，其義最勝，故名勝義法。（梵語涅槃，華言滅度。） 〔二、法相法〕，法相法，即四諦法也。謂四諦之法，各有相狀，是名法相法。（四諦者，苦諦、集諦、滅諦、道諦也。）

﹝出楞伽經﹞ 〔一、自得法〕，謂佛自行證得之法，與十方佛無增無減，是名自得法。 〔二、本住法〕，謂法界之法，本來常住，有佛無佛，性相常然，是名本住法。



### 法相辭典

★集異門論一卷十頁雲：二法雲何？扈弈顯唬憾法謂名色，乃至盡無生。總二十七門：應隨次別釋。有二法，謂名色。復有二法，謂無明、有愛。復有二法，謂有見、無有見。復有二法，謂無慚、無愧。復有二法，謂慚、愧。復有二法，謂惡言、惡友。復有二法，謂善言、善友。復有二法，謂入罪善巧、出罪善巧。復有二法。謂入定善巧出定善巧。復有二法，謂界善巧、作意善巧。復有二法，謂質直、柔和。復有二法，謂堪忍、可樂。復有二法，謂和順、供養。復有二法，謂具念、正知。復有二法，謂思擇力、修習力。復有二法，謂不護根門、食不知量。復有二法，謂能護根門、于食知量。復有二法，謂匱戒、匱見。復有二法，謂破戒、破見。復有二法，謂具戒、具見。復有二法，謂淨戒、淨見。復有二法，謂見如理勝。復有二法，謂厭如理勝。復有二法，謂于善不喜足、于斷不遮止。復有二法，謂奢摩他、毗缽舍那。復有二法，謂明解脫。復有二法，謂盡智、無生智。如彼一卷十頁至三卷五頁廣釋。



### 丁福保佛學大辭典

【名數】凡明法門約於增數，以欲徧攝之也。一一數中雖至無量而誥攝行要無過於二法，即如行人。若能總識十重之二法，始終無闕，則方可論道。以所謂十重之二法，攝盡一切諸法也。一真修，二教行，三信法，四乘戒，五福慧，六權實，七智斷，八定慧，九悲智，十正助。此十雙闕一，則一切諸增數亦不可盡也。見輔行六之二。



