---
title: 歸依佛
source: deerpark.app
---
### 三藏法數

梵語佛陀，華言覺。自覺、覺他，故名佛也。歸者，反還之義。謂反邪師，還事正師也。依者，憑也。憑佛大覺，得出三途及三界生死。故經云：歸依於佛，終不更歸依其餘外道、天神也。（三途者，刀途、血途、火途也。三界者，欲界、色界、無色界也。）



### 法相辭典

★大毗婆沙論三十四卷八頁雲：諸歸依佛者，何所歸依？答：若法、實有，現有，想，等想，施設，言說；名為佛陀。歸依彼所有無學成菩提法，名歸依佛。此中若法實有者：顯實有佛體，以法為自性。此言為遮或有謂佛、但名，但想，但假施設；無有實體。現有者：顯佛體，如現實有，非曾有等。想者：顯緣佛想。等想者：顯此想，一切共起。施設者：謂依想，施設名。言說者：謂依名，言說轉。問：若彼無學，成菩提法，是真佛者，契經所說，當雲何通？如說：長者何名為佛？謂有釋子，剃除須發，披服袈裟，正信出家，具一切智，是名為佛。答：以所依身，顯能依法；故作是說，于理無違。問：若爾；惡心出佛身血，何故彼得無間罪耶？答：壞所依身，令能依法，亦隨壞故；得無間罪。復次彼緣無學成菩提法，起惡心故；得無間罪。謂彼憎惡無學法故，損害佛身，得無間罪；非但起心欲出身血。問：歸依佛者，為歸依一佛？為一切佛耶？設爾；何失。若歸依一佛者；如何不是少分歸依？若歸依一切佛者；如何但言我歸依佛；不言一切？契經所說，復雲何通？如說。我是勝觀如來弟子；我是頂髻如來弟子；乃至我是能寂如來弟子。答：應作是說：歸依佛者，歸依一切過伽沙數量諸佛。問：若爾；何故但言我歸依佛；不言一切？答：佛言總攝一切如來。種類同故。以一言說。問：契經所說，復雲何通？如說我是勝觀弟子；乃至廣說？答：隨依彼佛出家見諦，即說我為彼佛弟子。此說依止；不說歸依。

★二解　發智論二卷七頁雲：不執如來死後有等不應記法。諸歸依佛者，何所歸依？答：若法、實有，現有，想等想，施設言說；名為佛陀。歸依彼所有無學成菩提法，名歸依佛。



### 陳義孝佛學常見辭彙

歸投依靠佛陀的指示而追求真理的意思。



### 丁福保佛學大辭典

【術語】捨邪師而事正師也。大乘義章十曰：「依佛為師，故名歸佛。」



