---
title: 智相
source: deerpark.app
---
### 佛光大辭典

(一)智慧之相，即指佛之光明。佛之光明，系佛智顯現于外之相貌，以智慧為其體。大智度論卷七（大二五·一一三上）：‘佛欲現智慧光明神相故，先出身光。’又據淨士論注卷下所載，佛之光明智相遍照十方世界，而無有障礙。蓋一切眾生常耽著于欲樂，尤以五欲中之色為甚，佛為令眾生舍其所愛，故現此妙光明相，令其心漸離欲樂，然後為彼等說智慧。

(二)六粗相之一。即對于現識所現之相（三細中之第三境界相），起妄心智用，而對境界分別愛、不愛之境。﹝大乘起信論、大乘起信論疏卷上﹞（參閱‘三細六粗’617）



### 三藏法數

謂依三細中，第三境界相，不了自心所現，妄起分別染淨之相，於淨境則愛，於染境則不愛，是名智相。（境界相，即三細中之現相也。）



### 陳義孝佛學常見辭彙

智慧的相狀，亦即佛的光明，因佛的光明是佛智顯現於外的相狀。



### 丁福保佛學大辭典

【術語】智慧之相貌。謂佛之光明也。佛之光明，為佛智顯於外之相貌也。淨土論註下曰：「光明智相者。佛光明是智慧相也。此光明照十方世界無有障礙。」

起信論所說六塵相之一。於三細中第三境界相，起妄心智用，而分別可愛不可愛之境也。



