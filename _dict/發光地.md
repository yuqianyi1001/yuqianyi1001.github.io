---
title: 發光地
source: deerpark.app
---

### 陳義孝佛學常見辭彙

菩薩十地之第三地。



### 法相辭典

★瑜伽四十八卷六頁雲：由發聞行正法光明等持光明之所顯示，是故此地名發光地。由內心淨，能發光明；是故說名增上心住。由此義故，名發光地；即由此義、當知復名增上心住。如增上心住中說。

★二解　瑜伽七十八卷三頁雲：由彼所得三摩地及聞持陀羅尼、能為無量智光依止；是故第三、名發光地。

★三解　顯揚三卷二頁雲：三、發光地。謂諸菩薩、住此地中，先善修治第二地故；超過一切聲聞獨覺地，證得極淨三摩地蘊，大智光明之所依止。是故此地、名為發光。

★四解　攝論三卷二頁雲：何故三地、說名發光？由無退轉等持等至所依止故；大法光明所依止故。世親釋七卷十七頁雲：何故三地名為發光？由此地中，與三摩地三摩缽底，常不相離。無退轉故；于大乘法，能作光明。無性釋七卷二十頁雲：由無退轉等持等至所依止者：謂此地中，證希有定；能發智光，照了諸法；故名發光。得已不失，名無退轉。諸靜慮定、說名等持。諸無色定、說名等至。或等持者，心一境相。言等至者，正受現前。大法光明所依止者：謂此地中、與定相應，無退轉故；于諸大乘契經等法，得智光明。此地是彼所依因故；名為發光。

★五解　成唯識論九卷十三頁雲：三、發光地。成就勝定大法總持；能發無邊妙慧光故。



**來源：三藏法數**

謂同異情見之垢既淨，則本覺之慧光明開發。經云：淨極明生，名發光地。（情見者，謂依情分別之見也。）



### 丁福保佛學大辭典

【術語】菩薩十地之第三地。乃本覺之慧光開發位也。



### 佛光大辭典

菩薩十地之第三地。因修持佛道，而開發極明淨之慧光，故稱發光地。﹝十地經卷十、八十華嚴卷三十五﹞


