---
title: 白衣觀音
source: deerpark.app
---
### 佛光大辭典

白衣，梵名Pāṇḍaravāsinī  ，西藏名Gos-dkar-mo ，音譯作伴陀羅縛字尼、半□肯□、半羅縛悉你、跛縛悉尼，意譯作白處、白住處。指三十三觀音中之第六尊，常著白衣在白蓮花中。白，表菩提心，意即住此白淨菩提心。故稱此尊為大白衣觀音、白處尊菩薩、白處觀音、服白衣觀音、白衣觀自在。種子為（paṃ）。密號離垢（或離苦）金剛。三昧耶形為缽曇摩花。位在密教胎藏界曼荼羅觀音院第三列第七位。其形像于各經軌所載皆不相同，若依現圖胎藏界曼荼羅之記述，則其形像為身呈白黃色，著白衣，左手持白蓮花祈求息災，右手作與願狀，即伸出五指，掌向外而安置于腰前，結跏趺坐于赤蓮花上。

另據大日經密印品記載，其印契系兩手虛心合掌，二無名指屈入掌中，二拇指並屈觸著二無名指；表示此尊為蓮華部之部母，能生蓮華部諸尊。其真言詳載于大日經真言藏品及密印品之中。又以此尊為本尊之修法，稱為白衣觀音法、白處尊法，用以祈請延命、息災等。另有一說，謂此觀音有白衣、大白衣二尊，大白衣即為白處觀音，白衣即為大明白寺觀音，位于觀音院之第一列第六位。此尊每著白衣坐于石上，古來即為水墨畫之好題材。﹝不空I索神變真言經卷八、卷三十、大日經疏卷五、卷十、圖像抄卷七、別尊雜記卷二十﹞



### 丁福保佛學大辭典

【菩薩】Pāṇḍaravāsinī，又曰大白衣，又曰白處觀音。以此尊常著白衣，在白蓮中，故就其被服名為白衣。以其住處名為白處。白者，表淳淨之菩提心也。梵名半拏囉嚩悉寧，胎藏界觀音院之一尊，蓮華部之部母也。大日經疏五曰：「半拏囉嚩悉寧，譯云白處，以此尊常在白蓮華中，故以為名。亦戴天髮髻冠，襲純素衣，左手持開敷蓮華，從此最白淨處出生普眼，故此三昧名為蓮華部母也。同十曰：鉢頭摩，白花也。摩利儞以波頭摩為鬘，因以為名也。即是此摩利儞，是處義住義也。（中略）白者，即是菩提之心。住此菩提之心，即是白住處也。此菩提心從佛境界生，常住於此，能生諸佛也。此是觀音母，即蓮華部主也。」蘇婆呼經下曰：「半拏囉嚩徙寧，此云服白衣。」不空羂索經二十二曰：「半拏羅婆徙儞白衣觀世音菩薩，手執蓮華。」秘藏記末曰：「伴陀羅縛字尼是白衣觀音也，此為母。」



