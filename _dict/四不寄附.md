---
title: 四不寄附
source: deerpark.app
---
### 佛光大辭典

據優婆塞戒經卷三受戒品第十四載，不應將財物寄附之人有四類，即：老人、惡人、遠處者、大力者。因老人漸近死期之故；惡人易見財而生貪奪之心；遠處者則恐有急用，一時取用不便；大力者則恐其恃力而起貪奪之心。



### 三藏法數

﹝出優婆塞戒經﹞ 經云：佛言善男子，受優婆塞戒者，先學世事，既學通達，如法求財，若得財物，應供父母妻子眷屬，其餘藏積俟用，不應寄附四處也。（梵語優婆塞，華言清淨士。） 〔一、老人〕，謂年老之人，死日漸近，故所有財物，不應寄附於彼也。 〔二、遠處〕，謂道路隔遠之處，緩急要用，取討難及，故所有財物，不應寄附於彼也。 〔三、惡人〕，謂不善之人，稟性凶惡，若見財物，恐生貪奪之心，故不應寄附於彼也。 〔四、大力〕，謂豪強之人，倚恃勢力，若見財物，恐生貪奪之心，故不應寄附於彼也。



### 丁福保佛學大辭典

【雜語】謂不可寄附財物之四種人。老人者死期近，得財物反起執著。遠處者，恐有急用。惡人者，見財物恐生貪奪之心。大力者，恃勢力恐生貪奪之心。見優婆塞戒經。



