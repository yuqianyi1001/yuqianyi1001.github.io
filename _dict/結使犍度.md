---
title: 結使犍度
source: deerpark.app
---

### 三藏法數

結，即纏縛。使，即驅役也。謂三結、五蓋、上五分、下五分等惑，總而言之，不出百八煩惱也。因此煩惱惑業纏縛驅役，行人心神流轉三界，故名結使犍度。（三結者，身見結、戒取結、疑結也。五蓋者，貪蓋、瞋蓋、睡眠蓋、掉悔蓋、疑蓋也。上五分者，色界、無色界之惑也：一色愛、二無色愛、三掉、四慢、五無明也。下五分者，欲界之惑也：一貪、二瞋、三身見、四戒取、五疑也。百八煩惱者，謂眼等六根對色等六塵，於六塵中，各分好、惡、平三種，則成十八。此好、惡、平三種，於六根中各生三受，復成十八。是則，六根、六塵共成三十六。更約過去、現在、未來三世，各有上之三十六種，總成一百八煩惱也。）



### 丁福保佛學大辭典

【術語】八犍度之一。八犍度論中，分別煩惱之篇章名。


