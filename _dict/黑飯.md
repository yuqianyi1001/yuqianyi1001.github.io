---
title: 黑飯
source: deerpark.app
---

### 丁福保佛學大辭典

【雜名】正字通曰：「飰，同飯。」以天燭草葉之汁染飯，為青黑之色。禪宗於四月八日造之供佛，本由仙家之服餌而來。天燭一名楊桐，因之其飯一名桐飯。勅修清規月分須知曰：「四月初八日佛誕，浴佛，庫司豫造黑飰。」象器箋十六曰：「潛確類書云：青精一名南天燭，又曰黑飯草，以其可染黑飯也。道家謂之青精飯。」



### 佛光大辭典

以南天燭之葉汁染黑之飯。又作黑飯、烏飯、桐飯。禪宗每年陰歷四月八日之佛誕法會，均于佛前供養此種黑飯。敕修百丈清規卷下節臘章月分須知條（大四八·一一五五上）：‘佛誕浴佛，庫司預造黑飯。’蓋南天燭為草木之王，性通氣神，食之可延命長壽，此本為道家所服食，稱為青精飯。禪宗用于佛誕日，恐系基于延命思想而來。又南天燭一名楊桐，故有誤以桐飯系以梧桐葉染飯之說。﹝禪林象器箋飲啖門、增廣本草綱目卷二十五﹞


