---
title: 四食
source: deerpark.app
---

### 陳義孝佛學常見辭彙

四種長養支持身命的東西。一、段食，即普通物質的食糧；二、觸食，即感官與外境的接觸；三、識食，即知覺；四、思食，即思想或意志。



### 法相辭典

★瑜伽九十四卷十七頁雲：有四種法，于現法中最能長養諸根大種。雲何為四？一者氣力，二者喜樂，三者于可愛事專注希望，四者氣力。喜樂、專注、希望之所依止，諸根大種，並壽並暖安住不壞。如是四法，隨其次第當知，別用四法為食：一者段，二者順樂受觸，三者有漏意會思，四者能執諸根大種識。當知此中，段與現法氣力為食。由氣力故，便能長養諸根大種，能順樂受諸有漏觸，能與喜樂為食。由喜樂故，便能長養諸根大種。若在意地能會境思，名意會思，能與一切于可愛境專注、希望為食。由專注、希望故，便能長養諸根大種。由能執受諸根大種識故，令彼諸根大種，並壽並暖與識不離身為因而住。是故說識，名彼住因。由彼故，氣力、喜樂、專注、希望依彼而轉。如是四食，能令已生有情安住。

★二解`如識食體證中說。

★三解　世親釋三卷三頁雲：如世尊說：食有四種：一者段食，二者觸食，三者意思食，四者識食。此中段食者，是能轉變；由轉變故，饒益所依。觸食者，是能取境。由暫能見色等境界，便令所依饒益生故。意思食者，是能望。由希望故，饒益所依。如遠見水，雖渴不死。識食者，是能執受，由執受故，所依久住；若不爾者，應同死屍，不久爛壞。是故應許識亦是食，能作所依，饒益事故。此中觸食，屬六識身。意思食者，屬望意。有何別識，可說為食？又若無心、睡眠、悶絕、入滅定等，六識身滅，誰復有餘能執受身令不爛壞？若有棄舍阿賴耶識，身必爛壞。

★四解　俱舍論十卷十三頁雲：論曰：經說世尊自悟一法正覺正說，謂諸有情，一切無非由食而住。何等為食？食有四種：一、段，二、觸，三、思，四識。段有二種，謂細及粗。細謂中有食，香為食故，及天劫初食，無變穢故，如油沃砂，散入支故，或細污蟲嬰兒等食，說名為細。翻此為粗。如是段食，唯在欲界。離段食，貪生上界故，唯欲界系。香味觸三，一切皆為段食自體，可成段別而飲啖，故謂以口鼻分分受之。光影炎涼如何成食？傳說此語從多為論。又雖非飲啖而能持身，亦細食所攝，如塗洗等。色亦可成段別飲啖，何緣非食？此不能益自所對根解脫者故。夫名食者，必先資益自根大種，後乃及餘。飲啖色時，于自根大尚不為益，況能及餘。由彼諸根境各別故。有時見色生喜樂者，緣色觸生，是食非色。又不還者，及阿羅漢解脫食貪，雖見種種上妙飲食而無益故。觸謂三和所生諸觸，思謂意業，識謂識蘊。此三唯有漏通三界皆有。如何食體不通無漏？毗婆沙師作如是釋：能資諸有，是其食義。無漏修生，為滅諸有。又契經說，食有四種，能令部多有情安住，及能資益諸求生者。無漏不然，故非食體。

★五解`大毗婆沙論一百二十九卷十三頁雲：契經中說：食有四種：一、段食，二、觸食，三、意思食，四、識食。雲何段食？謂由粗細分段為緣，長養諸根，增益大種。雲何觸、意思、識食？謂有漏觸、意思、識為緣，長養諸根，增益大種。此中長養諸根者，顯長養諸法；增益大種者，顯異熟諸法。又雲：問：食體是何？答：是十六事。于中十三事是段食體，即十一觸及香味處，觸、思、識三是餘食體。蘊、界、處攝者，是十一界、五處、三蘊少分所攝。十一界者，謂七心界及香味觸法界。五處者，謂香、味、觸處，意處，法處。三蘊者，謂色、行、識蘊。是謂四食自體，我物性相。已說自體，所以今當說何故名食？食是何義?答:牽有義是食義;續有義、持有義、生有義、養有義、增有義,是食義；此四于有能牽,乃至能增，故名為食。問：若牽有，乃至增有是食義者，諸有漏法皆應名食，何故但說四耶？脅尊者言：唯佛世尊究竟了達諸法性相，亦知勢用，非餘能知。若法有食相作用可立食者，即便立之，無者不立。尊者世友作如是言：此是世尊有餘之說，略說，影說，有觀待說。佛觀化宜而說法故。尊者妙音說曰：佛知此四牽有、續有、持有、生有、養有、增有體相勢用，強盛鄰近，故立為食。餘法不爾，故不說食。有餘師言：如是四法，極能長養諸界趣生老死世間，令其流轉，故立為食。餘則不爾。或有說者，食有二相：一、牽引當有令現在前，二、任持今有令相續住。有餘師說，食有三種：一者業食，二者生食，三者長養食。業食謂思，生食謂識，長養食者，謂段與觸。又雲：問何時于何法，問何食于何法，食事偏增？答：段食養色根大種勝故，于色根大種食事偏增。觸食養心心所勝故，于心心所食事偏增。思食養後有勝故，于諸後有食事偏增。識食養名色勝故，于諸名色食事偏增。如彼卷及一百三十卷廣說。

★六解`集異門論八卷八頁雲：四食者：一、段食或粗或細，二、觸食，三、意思食，四、識食。雲何段食或粗或細？答：若段為緣，能令諸根長養大種增益，又能滋潤隨滋潤，充悅隨充悅，護隨護，轉隨轉，持隨持，是名段食。雲何施設段食粗細？答：依所資養有情，大小及段漸次施設。粗細其事如何：答：如燈只羅獸等所食為粗，尼民只羅獸等所食為細。尼民只羅獸等所食為粗，泥彌獸等所食為細。泥彌獸等所食為粗，龜鱉魚等所食為細。龜鱉魚等所食為粗，餘水生蟲所食為細。復次象馬牛等所食為粗，羊鹿豬等所食為細。羊鹿豬等所食為粗，野幹狗等所食為細。野幹狗等所食為粗，雁孔雀等所食為細。雁孔雀等所食為粗，?四食差別有四種	★雜集論五卷十一頁雲：又此四食，差別建立，略有四種。一、不淨依止住食。謂欲界異生。由具縛故。二、淨不淨依止住食。謂有學，及色無色界異生。有餘縛故。三、清淨依止住食。謂阿羅漢等，解脫一切縛故。四、示現住食。謂諸佛，及已證大威德菩薩由唯示現食力住故。



**來源：三藏法數**

﹝出華嚴經隨疏演義鈔﹞ 〔一、段食〕，段即分段，食有資益之義。謂以香味觸三塵為體，入腹變壞，資益諸根，故言段食。古譯經律皆為搏食，以手團曰搏；後譯復言漿飲等不可搏，遂譯為段食。 〔二、觸食〕，觸即對也。謂六識所對色等諸塵，柔軟細滑冷煖等觸，而生喜樂，俱能資益諸根，故名觸食。（六識者，眼識、耳識、鼻識、舌識、身識、意識也。按翻譯名義註釋云：見色愛著名食，豈非觸食義耶？設非觸食，何以觀戲劇等，終日不食而不飢也。） 〔三、思食〕，思即意思，謂第六識思於可愛之境，生希望意，而能潤益諸根，如人飢渴，至飲食處，望得飲食，而身不死，故名思食。（第六識即意識也。） 〔四、識食〕，識以執持為義，即第八識也。由前三食勢分所資，能令此識增勝，執持諸根，故名識食。（第八識即藏識也。按翻譯名義註釋云：識食，地獄眾生及無色界中無邊識處天等，皆用識持，以為其食。）



### 丁福保佛學大辭典

【名數】長養支持身命者名食，食有四種。俱舍論十謂一段食，舊云搏食，以鼻舌分分段段而食者，以香味觸之三塵為體。二觸食，舊云樂食，觸喜樂之事，而長養身者，如觀戲劇終日不食，亦不感飢。是以觸之心所為體。三思食，舊云念食，於第六意識思所欲之境，生希望之念，以資助諸根者。如人雖飢渴，思至飲食之處，當得飲食而身死，是以第六意識之思為體。四識食，小乘為六識，大乘為八識，八識中以第八阿賴耶識為體，此等心識能支持有情之身命，故名食。增一阿含經四十一曰：「一搏食，二樂食，三念食，四識食。」唯識論四曰：「食有四種：一者段食，二者觸食，三者意思食，四者識食。（中略）此四能持有情身命，全不壞斷，故名食。」



### 佛光大辭典

梵語catvāra āhārāḥ 或āhāra-catuṣka，巴利語cattāroāhārā。 (一)指長養有情生命之段、觸、思、識等四種食物。系‘九食’之一部分。又作世間食。據雜阿毗曇心論卷十、成唯識論卷四、集異門足論卷八等記載：(一)段食（梵kavaḍiṃkārāhāra， kavlī -kārāhāra ，巴kabaliṅkārāhāra  ），欲界以香、味、觸三塵為體，分段而飲啖，以口、鼻分分受之。段食又分粗（梵odārika  ，巴oḷārika  ）、細（梵sūkṣma  ，巴sukhuma  ）二種；前者如普通食物中之飯、面、魚、肉等，後者如酥、油、香氣及諸飲料等。(二)觸食（梵sparśākārāhāra  ，巴phassākārāhāra  ），又作細滑食、樂食。以觸之心所為體，對所觸之境，生起喜樂之愛，而長養身者，此為有漏之根、境、識和合所生。例如觀戲劇終日不食亦不感飢；又如孔雀、鸚鵡等生卵畢，則時時親附、覆育、溫暖之，令生樂觸，卵則受此溫熱而得資養，故又稱溫食。人之衣服、洗浴等亦為觸食。(三)思食（梵manaḥ - saṃcetanākārāhāra ，巴mano sañcetanākārāhāra  ），又作意志食、意念食、業食。于第六意識思所欲之境，生希望之念以滋長相續諸根者，此即成實論所謂以思願活命。又依大乘義章卷八（大四四·六二○中）之解釋：‘過去業思，是其命根，令命不斷，說為思食。若如是者，一切眾生所有壽命，皆由往思，不應言無。或當應以彼現在思想而活命者，說為思食。’如魚、龜等出至陸地生諸卵後，以細沙覆之，復還入水，若彼諸卵思母不忘便不腐壞，若不思母即便腐壞；又如人之望梅止渴、精神食糧等。(四)識食（梵vijñānākārāhāra  ，巴viññāṇākārāhāra  ），有漏識由段、觸、思三食之勢力而增長，以第八阿賴耶識為體，支持有情身命不壞者，如無色界及地獄之眾生以識為食。

雖言諸有漏法皆能滋養諸有，然上述之段、觸、思、識等四種其義殊勝，故特稱為‘食’。其中，段食、觸食含有能資益現身之所依及能依之義。所依，即有根身，段食能攝養之；能依，即心、心所，觸食能資益之。思食、識食含有能引生‘後有’之義，即于此生之中，由于起動有漏之‘思’業，遂使業力燻習‘識’中之種子，從而引生來生不斷輾轉相續之生起。

四食中，段食僅限于欲界，其餘三食可通三界，惟依四生五趣之胎生、濕生、人趣、天趣、鬼趣等差別而有所不同。如大毗婆沙論卷一三○載，欲界具有四食而以段食為主，色界具有三食而以觸食為主，鬼趣具有四食而以思食為主，濕生具有四食而以觸食為主。

據梁譯攝大乘論釋卷十四、大乘阿毗達磨雜集論卷五載，四食，就凡與聖可區別為四種：(一)非清淨依止住食，又作不淨依止住食、不清淨依止住食，謂四食令欲界眾生相續生存。(二)淨不淨依止住食，謂業、觸、識等三食令色界與無色界之眾生相續生存。(三)清淨依止住食，又作一向清淨依止住食，謂四食令聲聞、緣覺之身相續生存。 (四)能顯依止住食，又作示現住食、示現依止住食，謂四食悉為諸佛之食。

四食之說亦見于雜阿含經卷十四、卷十五、卷十七、中阿含卷七大拘羅經、卷四十九說智經、長阿含卷八眾集經、卷二十世記經、增一阿含經卷二十一、卷四十一、起世經卷七、大樓炭經卷四、大毗婆沙論卷一二九、卷一五四、俱舍論卷十、成實論卷二之四諦品等，然名稱多有出入，今表解其名稱相異者如下表。

此外，成唯識論述記卷四末謂，佛陀于成道前曾接受牧牛女之乳糜供養，遂遭外道誹謗，佛于成道後，便為彼等說四食。此為四食說之起源。又雜阿含經卷十五、北本涅經卷三十八、瑜伽師地論卷六十六等載述對四食之觀法：(一)觀段食猶如曠野中飢餓之父母，不得已而食己子之肉。(二)觀觸食猶如生剝牛皮，任由諸蟲囓食、草木針刺。(三)觀思食猶如城邑之大火。(四)觀識食猶如盜賊身受三百矛之鑽刺。依此而次第觀身、受、心、法等四念住，是為入道之方便法。﹝大集法門經卷上、起世因本經卷七、正法念處經卷十八、卷六十七、大佛頂首楞嚴經卷八、阿毗曇甘露味論卷上、順正理論卷三十、阿毗達磨藏顯宗論卷十五、俱舍論光記卷十、華嚴經疏卷二十八、宗鏡錄卷五十、法苑珠林卷九十九、大藏法數卷二十一﹞

(二)指出家人應遠離之四種謀生方式。又作四邪命食、四邪食、四邪、四口食、四不淨食。即：(一)下口食，又作下邪，系以和合湯藥、種谷、植樹等不淨方式活命者。(二)仰口食，又作仰邪，由觀視星宿、日月、風雨、雷電、霹靂等作為生計者。(三)方口食，又作方邪，由曲媚豪勢、通使四方，巧言多求而得以活命者。(四)維口食，又作四維口食、維邪，以學習種種咒術，卜算吉兇等不淨方式活命者。反之，唯以清淨乞食自活者，稱為正命食。﹝大智度論卷三、止觀輔行傳弘決卷四之一、大藏法數卷二十一﹞


