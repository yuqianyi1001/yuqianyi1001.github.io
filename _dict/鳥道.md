---
title: 鳥道
source: deerpark.app
---
### 佛光大辭典

禪林用語。原意小徑；禪林中，引申為禪道至難，猶鳥道之險峻；又比喻至道寥廓，如鳥飛空中絕其縱蹟，不墮有無迷悟之一切見。即取無蹤蹟、斷消息，往來空寂處之意。洞山錄（大四七·五二四下）：‘師雲：“洞山有何言句示徒？”僧雲：“尋常教學人三路學。”夾山雲：“何者三路？”僧雲：“玄路、鳥道、展手。”’祖庭事苑卷四（d續一一三·五○下）：‘鳥道猶虛空也。’



### 丁福保佛學大辭典

【術語】禪道至難，險如鳥道，鳥道者地名也，又至道寥廓，如空中鳥迹也，洞山錄曰：「我有三路接人，鳥道玄路展手。」玄中銘序曰：「寄鳥道而寥空，以玄路而該括，然雖空體寂然，不乖群動。」同銘曰：「舉足下足，鳥道無殊，坐臥經行，莫非玄路。」祖庭事苑四曰：「鳥道猶虛空也。」南中入志曰：「鳥道四百里，以其險絕獸尚無蹊，特上有飛鳥之道。」李白詩曰：「西當太白有鳥道。」



