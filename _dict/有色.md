---
title: 有色
source: deerpark.app
---

### 陳義孝佛學常見辭彙

指欲界與色界中具有色身的眾生。



### 法相辭典

★瑜伽五十六卷三頁雲：問：于諸蘊中，何義，幾蘊，是有色？答：即以此性還說此性。色自性義，是有色義。一蘊是有色。

★二解　顯揚五卷十五頁雲：問：何義，幾種，是有色？答：即以有色自體義故。一蘊是有色。

★三解　雜集論三卷五頁雲：雲何有色？幾是有色？為何義故，觀有色耶？謂色自性故，依大種故，喜集故，有方所故，處遍滿故，方所可說故，方處所行故，二同所行故，相屬故，隨逐故，顯了故，變壞故，顯示故，積集建立故，外門故，內門故，長遠故，分限故，暫時故，示現故，是有色義。色自性者：謂即用色法為自性故，名為有色。非與餘色合故，名為有色。是故最初說色自性。依大種者：此顯與餘色合故，名有色。諸所造色，與大種色合故，名有色諸大種色，展轉合故，名有色。喜集者：即有色法，以喜為集，名為喜集。非如現在喜愛，以先觸受等為集，名為喜集。有方所者：有份量故。處遍滿者：形量遍十方故。方所可說者：可說在此在彼方故。方處所行者：謂隨所住方所緣性故。二同所行者：謂二有情，共所緣性故。非如無色法，如自所受，他不能取故。相屬者：謂眼識等，亦名有色。系屬有色根故。隨逐者：謂生無色界異生，諸色種子所隨逐故。顯了者：謂諸尋思。由能顯了所緣境故。變壞者：謂五蘊。由手等所觸，受等所切，隨其所應，即便變壞。以變壞是色義故。顯示者：謂諸言說，顯示義故。積集建立者：謂極微已上色。有微細分可建立故。外門者：謂欲界色。妙欲愛所生故。內門者：謂色界色。定心愛所生故。由此道理，說彼諸色，名意生身。長遠者：謂異生色。不可建立前後兩際有邊量故。分限者：謂有學色。已作生死分限故。暫時者：謂無學色。唯餘現在一有身故。示現者：謂如來等所現諸色。唯是示現，非真實故。一切皆是有色。或隨所應。一切是有色者：謂變壞色等。隨所應者：謂餘色。外門等六色差別，當知與受等共。為舍執著有色我故，觀察有色。



**來源：三藏法數**

有色者，有形礙明顯之色也。謂此類有情，因顛倒障礙之惑，起精耀亂想之業，惑業顯著，故感此生之報，即休咎精明之類是也。（休咎精明者，如星辰，吉者為休，凶者為咎；爝火蚌珠，皆精明之類，爝火即螢火也。）



### 丁福保佛學大辭典

【術語】欲界與色界之有情有色身者。金剛經曰：「若有色，若無色。」天台之疏曰：「有色即欲色二界，無色即空處。」長水之刊定記四曰：「有色即以色為身，無色即以四蘊為身。」


