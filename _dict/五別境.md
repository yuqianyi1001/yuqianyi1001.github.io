---
title: 五別境
source: deerpark.app
---
### 佛光大辭典

唯識家所立六位心所之一。即緣別別之境所生之五種心所。指欲（梵chanda  ）、勝解（梵adhimokṣa  ）、念（梵smṛti  ）、定（梵samādhi  ）、慧（梵prajñā  ）。此五種心所通于善、惡、無記三性及三界九地而起，具一切性與一切地二義，而無一切時與一切俱之二義。其中，雖定、慧二者為同一境轉，但欲、勝解、念等為別境轉，故系就多分而稱為別境。依百法問答鈔卷一載，心若緣所樂之境時為欲心所，緣決定之境時為勝解心所，緣所觀之境時為定、慧二心所，緣所曾受之境時則為念心所。以其緣別別之境而生，故稱為別境心所。

唯識家除五別境外，另立作意、觸、受、想、思為五遍行，薩婆多部則將五別境與五遍行等十心所立為大地法。又依唯識家正義，五別境中，欲、勝解、念、定等除第七、第八識外，與前六識相應；慧與前七識相應，與第八識不相應。﹝成唯識論卷五、瑜伽師地論卷三、顯揚聖教論卷一、大乘阿毗達磨雜集論卷一、成唯識論述記卷五末﹞



### 丁福保佛學大辭典

【術語】為五位百法中欲，勝解，念，定，慧之五心所。緣各別之對境緣而起。故名別境。



