---
title: 如意輪觀音
source: deerpark.app
---

### 陳義孝佛學常見辭彙

又名如意輪菩薩，為六觀音之一。此觀音手持如意寶珠，以表滿足眾生的祈求，持輪寶，以表轉法輪，故名如意輪。



### 丁福保佛學大辭典

【菩薩】Cintāmanicakra，六觀音之一。此觀音，手持如意寶珠，以表滿眾生祈願，持輪寶，表轉法輪，故名如意輪。密號名持寶金剛。觀世音菩薩如意摩尼陀羅尼經曰：「觀世音蓮華如意摩尼轉輪心陀羅尼。」此菩薩有六臂。右第一手捧頰為思惟之相。觀自在如意輪菩薩瑜伽曰：「手持如意寶，六臂身金色，頂髻寶莊嚴，冠坐自在王，住於說法相。第一手思惟，愍念有情故。第二手持意寶，能滿眾生願。第三手持念珠，為度傍生苦。左按光明山，成就無傾動。第二持蓮手，能淨諸非法。第三手持輪，能轉無上法。六臂廣博體，能遊於六道。」



### 佛光大辭典

如意輪，梵名Cintāmaṇicakra  。為六觀音之一。全稱如意輪觀世音菩薩。又作如意輪菩薩、如意輪王菩薩。此菩薩持如意寶珠及法輪，以廣濟一切眾生之苦，成就眾生之願望。如意寶珠，指世間之珍寶及出世間實相之寶，此二寶能令眾生生出福德。法輪，即轉法輪之意，能令眾生生出智德。此菩薩安置于密教現圖胎藏界曼荼羅觀音院中，密號為持寶金剛，三昧耶形為如意寶珠，種子為N（hrīḥ）。其形像有二臂、四臂、六臂、八臂、十臂、十二臂等不同。其中，具有二臂之如意輪觀音像，為密教以前之佛像，與六臂如意輪觀音廣為世人所崇奉。

自古以來，即將此菩薩之六臂配于六觀音及六道，即：右方第一思惟手配于聖觀音、地獄道，第二如意寶珠手配于千手觀音、餓鬼道，第三念珠手配于馬頭觀音、畜生道；左方第一光明山手配于十一面觀音、阿修羅道，第二蓮花手配于準胝觀音、人道，第三金剛輪手配于如意輪觀音、天道。上述乃表示此菩薩之六臂，能救度六道眾生，拔苦與樂。此外，于諸經論中，尚有多種如意輪觀音之描述。

蓋此菩薩自古即受到南海諸國之崇拜，我國敦煌千佛洞留有六臂如意輪觀音之畫像，錫蘭、爪哇、日本等國，亦存有此菩薩之各種造像。﹝如意輪陀羅尼經序品、誦念法品、如意摩尼轉輪聖王經、觀自在菩薩如意心陀羅尼咒經、觀自在菩薩如意輪瑜伽、

觀自在菩薩如意輪念誦儀軌﹞


