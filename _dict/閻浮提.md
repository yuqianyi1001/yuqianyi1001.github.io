---
title: 閻浮提
source: deerpark.app
---

**來源：陳義孝佛學常見辭彙**

<p>華譯為贍部洲。閻浮是樹名，譯為贍部，因為此洲的中心，有閻浮樹的森林，依此樹的緣故，稱為贍部洲，贍部洲就是我們現在所住的娑婆世界。</p>

**來源：丁福保佛學大辭典**

<p>【界名】Jambudvipa，舊稱閻浮提，琰浮洲，閻浮提鞞波。新稱贍部洲。當須彌山之南方大洲名。即吾人之住處。閻浮者新稱贍部。樹名。提為提鞞波之略，譯曰洲。此洲之中心，有閻浮樹之林，故以為洲名。又屬南方，故曰南閻浮提。智度論三十五曰：「如閻浮提者，閻浮樹名，其林茂盛，此樹於林中最大，提名為洲。」俱舍論十一曰：「大雪山北，有香醉山，雪北香南有大池水，名無熱池。（中略）於此池側，有贍部林，樹形高大。其果甘美，依此林故，名贍部洲。」玄應音義十八曰：「剡浮或云閻浮提，或作譫浮，又云贍部，皆梵音訛轉也。剡浮者從樹為名，提者略也，應言提鞞波，此云洲也。」西域記一曰：「南贍部洲，舊曰閻浮提洲訛也。」</p>

**來源：佛光大辭典**

<p>梵名Jambu -dvīpa ，巴利名Jambu-dīpa   之音譯。又作閻浮利、贍部提、閻浮提@波。閻浮，梵語jambu，乃樹之名；提，梵語 dvīpa，洲之意。梵漢兼譯則作剡浮洲、閻浮洲、贍部洲、譫浮洲。略稱閻浮。舊譯為穢洲、穢樹城，乃盛產閻浮樹之國土。又出產閻浮檀金，故又有勝金洲、好金土之譯名。此洲為須彌山四大洲之南洲，故又稱南閻浮提（梵Dakṣiṇa -jambu-dvīpa ）、南閻浮洲、南贍部洲。</p><p>長阿含卷十八閻浮提洲品載，其土南狹北廣，縱廣七千由旬，人面亦像此地形。又阿耨達池之東有恆伽（伽）河，從牛之口出，從五百河入于東海。南有新頭（信度）河，從獅子之口出，從五百河入于南海。西有婆叉（縛芻）河，從馬之口出，從五百河入于西海。北有斯陀（徙多）河，從象之口出，從五百河入于北海。又大樓炭經卷一、起世經卷一、起世因本經卷一等之說亦同。俱舍論卷十一載，四大洲中，唯此洲中有金剛座，一切菩薩將登正覺，皆坐此座。</p><p>凡上所述，可知閻浮提原本系指印度之地，後則泛指人間世界。﹝雜阿毗曇心論卷三、立世阿毗曇論卷一、大毗婆沙論卷一七二、大唐西域記卷一、玄應音義卷十八﹞</p>
