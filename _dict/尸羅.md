---
title: 尸羅
source: deerpark.app
---

### 陳義孝佛學常見辭彙

華譯為清涼或戒，言三業過惡，其性熱惱，惟戒能防息其熾燃焚燒之勢。



### 三藏法數

梵語尸羅，華言止得。謂能止惡、得善也。又名戒，戒以防止為義，以能防止身口意諸不善業故也。

梵語尸羅，華言性善。謂好行善道，不自放逸，此據義而譯也。正翻止得，謂止惡得善也。又翻為戒，謂戒能防止身口所作之惡也。



### 丁福保佛學大辭典

【術語】Śila，又云尸怛羅，正譯曰清涼，傍譯曰戒。身口意三業之罪惡，能使行人焚燒熱惱，戒能消息其熱惱，故名清涼。又，舊譯曰性善。大乘義章一曰：「言尸羅者此名清涼，亦名為戒，三業之非，焚燒行人，事等如熱。戒能防息，故名清涼。清涼之名，正翻彼也。以能防禁，故為戒。」義林章三本曰：「尸羅梵語，此言清涼。」華嚴玄談三曰：「或名尸羅，具云翅怛羅，此云清涼，離熱惱因得清涼果故。」行事鈔中一曰：「尸羅此翻為戒。」智度論十三曰：「尸羅秦言性善，好行善道不自放逸，是名尸羅。」


