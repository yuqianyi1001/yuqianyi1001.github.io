---
title: 相見道
source: deerpark.app
---
### 佛光大辭典

‘真見道’之對稱。乃唯識宗所立菩薩乘修行階位之一。相，類似之義。于證得根本無分別智之深觀後，更生起後得智，觀安立諦、非安立諦之境，稱為相見道。有三心相見道及十六心相見道兩種。三心相見道即是作三心以觀非安立諦之境，十六心相見道則是作十六心而緣安立諦之境。所謂三心，即：(一)以內遣有情假緣智而斷除暖品分別之隨眠。(二)以內遣諸法假緣智而斷除中品分別之隨眠。(三)以遍遣一切有情諸法假緣智而斷除一切分別之隨眠。所謂十六心，即苦集滅道之四諦各有法忍、法智、類忍、類智之四心。﹝大毗婆沙論卷五十一、卷一○三、俱舍論卷二十三、成唯識論卷九﹞（參閱‘見道’3000）



### 法相辭典

★成唯識論九卷九頁雲：二、相見道。此復有二。一、觀非安立諦，有三品心。一、內遣有情假緣智，能除軟品分別隨眠。二、內遣諸法假緣智，能除中品分別隨眠。三、遍遣一切有情諸法假緣智，能除一切分別隨眠。前二名法智。各別緣故。第三名類智。總合緣故。法真見道二空見分，自所斷障，無間解脫，別總建立；名相見道。有義，此三是真見道。以相見道，緣四諦故。有義，此三是相見道。以真見道，不別緣故。二、緣安立諦，有十六心。此復有二。一者、依觀所取能取，別立法類十六種心。謂于苦諦，有四種心。一、苦法智忍。謂觀三界苦諦真如，正斷三界見苦所斷二十八種分別隨眠。二、苦法智。謂忍無間，觀前真如，證前所斷煩惱解脫。三、苦類智忍。謂智無間，無漏慧生。于法忍智，各別內證。言後聖法，皆是此類。四、苦類智。謂此無間，無漏智生。審定印可苦類智忍。如于苦諦有四種心，集滅道諦，應知亦爾。此十六心，八觀真如，八觀正智。法真見道無間解脫見自證分，差別建立；名相見道。二者、依觀下上諦境，別立法類十六種心。謂觀現前不現前界，苦等四諦，各有二心。一、現觀忍，二、現觀智。如其所應，法真見道無間解脫見分，觀諦。斷見所斷百一十二分別隨眠；名相見道。



### 丁福保佛學大辭典

【術語】真見道之對。謂真見道之後，起後得有分別之智慧，對於前之無分別智所證之真理，再分別變真如之相分，擬於真見道而觀念之之位也。



