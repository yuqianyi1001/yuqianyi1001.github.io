---
title: 貫花
source: deerpark.app
---
### 丁福保佛學大辭典

【譬喻】譬經之散文，謂之散花。其偈頌謂之貫花。文句一上曰：「佛赴緣作散花貫花兩說。」嘉祥法華義疏三曰：「龍樹十住毗婆沙云：一者隨國法不同。如震旦有序銘之文，天竺有散華貫華之說也。」宋高僧傳曰：「釋靈幽，誦習惟勤，偶暴終，魂為冥府引之見王，問修何業？曰：素持金剛般若。王令諷誦，畢。日勘少一節文，何貫華之線斷耶？師且還人間，勸人受持斯典。其真本在濠州鐘離寺石碑上。已而蘇，幽遂奏奉勅令寫此經真本，添其句讀，在無法可說，是名說法之後。」



