---
title: 法界體性智
source: deerpark.app
---
### 佛光大辭典

梵語dharma-dhātu-svabhāva-jñāna。為密教所立五智之一。無盡之諸法，稱為法界；諸法之所依，稱為體；法然不壞，稱為性；能決斷分明無盡諸法之智，稱為法界體性智。以五智配當五部與五佛，則此智即配于佛部五佛中之大日如來。﹝秘藏記﹞（參閱‘五智’1161）



### 丁福保佛學大辭典

【術語】密家所立五智之一。無盡之諸法名法界。其諸法所依之體性，名法界體性智者，對之決斷分明也。此智以之配於五如來中之大日如來。菩提心論曰：「中方毘盧遮那佛，由成法界智為本。」秘藏記本曰：「法界體性智三密差別，數過剎塵，名之法界，諸法所依故曰體也。法然不壞，故名為性。決斷分明，得以為智。」



