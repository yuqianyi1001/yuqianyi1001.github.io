---
title: 具壽
source: deerpark.app
---
### 佛光大辭典

梵語āyuṣmat，巴利語āyasmant。乃對佛弟子、阿羅漢等之尊稱。又作賢者、聖者、尊者、淨命、長老、慧命。音譯阿瑜率滿。指具足智慧與德行，得受尊敬之人。其後不限于佛弟子，凡祖師或先德，亦可稱具壽。梵語āyuṣmat，具有世間壽命及出世之法身慧命之義，故舊譯慧命，系就其法身慧命而言；亦即謂比丘異于世俗者，除愛色身之恆壽外，更以智慧之命為寶。然就新、舊譯之得失而言，荊溪湛然以‘慧命’之譯為勝，慈恩窺基則以‘具壽’之譯為妥。法華玄贊卷六（大三四·七七一上）：‘慧命者，應雲具壽。世俗之徒，皆愛身恆之壽；聖者之輩，並寶智慧之命。嘆願雙成，故言具壽。單言慧命，義便闕也。’又長老喚少年亦用具壽。﹝有部毗奈耶雜事卷十九、卷三十八﹞



### 陳義孝佛學常見辭彙

比丘的通稱，因比丘不但具有世間的壽命，而且具有法身的慧命。



### 丁福保佛學大辭典

【術語】比丘之通稱。師呼弟子之稱。長老呼少年用之。具有世間壽命及法身慧命之義。舊譯曰慧命，單就法身之慧命而云。法華玄贊六曰：「慧命者，應云具壽。世俗之徒，皆愛身恒之壽。聖者之輩，並寶智慧之命。欲願雙成，故云具壽。單言慧命，義便闕也。」（欲願雙成者，在俗愛身壽，欲也，聖人寶慧命，願也）。有部毘奈耶雜事十九曰：「佛言：年少苾芻，亦復不應於耆宿處喚名字氏族，或云具壽。然有二種呼召之事，或云大德，或云具壽。年少苾芻，應喚老者為大德，老喚少年為具壽。若不爾者，得越法罪。」梵Āyuṣmān。



