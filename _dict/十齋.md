---
title: 十齋
source: deerpark.app
---

### 丁福保佛學大辭典

【行事】言每月定十日持八齋戒也。此十齋日出於地藏本願經，十王經。地藏本願經如來贊嘆品曰：「復普廣，若未來世眾生，於月一日八日十四日十五日十八日二十三日二十四日二十八日二十九日乃至三十日是諸日等，諸罪結集定其輕重。（中略）於此十齋日對佛菩薩諸賢聖像前讀此經一徧，東西南北百由旬門，無諸災難。」宋趙與旹賓退錄曰：今人以月一日，八日，十四日，十五日，十八日，二十三日，二十四日，二十八日，二十九日，三十日，不食肉。謂之十齋。釋氏之教也。按唐會要武德二年，正月二十四日。詔。自今已後。每年正月九日。及每月十齋日。並不得行刑。所在公私。宜斷屠釣。永為常式。乾隆元年四月二十二日。勅，每月十齋日。不得採捕屠宰。其來尚矣。



### 佛光大辭典

又作十齋日。即于每月初一、八、十四、十五、十八、二十三、二十四、二十八、二十九、三十等十日持齋戒。地藏菩薩本願經卷上如來贊嘆品中說，此十日諸罪結集，定其輕重，而娑婆眾生舉止動念無非是業，無非是罪，何況又恣情殺害、竊盜、邪淫、妄語，有百千罪狀。若能于十齋日，對佛菩薩諸賢聖像前，讀此經一遍，東西南北百由旬之內無諸災難，當此居家之長幼，現在未來之百千歲中永離惡趣。又據大明三藏法數卷四十二載，十齋日中，初一日四天王太子下降，念定光佛名號；初八日摩醯首羅天王下降，念藥師琉璃光佛名號；十四日摩醯首羅天王下降，念賢劫千佛名號；十五日四天王太子下降，念阿彌陀佛名號；十八日四天王太子使者下降，念地藏菩薩名號；二十三日摩醯首羅天王下降，念大勢至菩薩名號；二十四日四天王太子下降，念觀世音菩薩名號；二十八日四天王使者下降，念盧舍那佛名號；二十九日摩醯首羅天王下降，念藥王菩薩名號；三十日四天王使者下降，念釋迦牟尼佛名號。我國自唐末以來即行此法，于齋日持佛菩薩名號，祈福滅罪。然近時所奉行之十齋日本尊，即將十四日之賢劫千佛改為普賢菩薩，十八日之地藏菩薩改為觀世音菩薩，二十四日之觀世音菩薩改為地藏菩薩。﹝釋門正統卷四、佛祖統紀卷三十三、法苑珠林卷八十八﹞（參閱‘十齋日佛’500、‘齋日’6545）


