---
title: 非想非非想處
source: deerpark.app
---
### 法相辭典

★瑜伽三十三卷十四頁雲：復次從無所有處求上進時，由于無所有處想，起粗想故；便能棄舍無所有處想。由是因緣，先入無所有處定時，超過一切有所有想；今復超過無所有想。是故說言非有想。謂或有所有想，或無所有想。非無想，謂非如無想，及滅盡定，一切諸想，皆悉滅盡；唯有微細想，緣無相境轉。是故說言：非想非非想。即于此處起勝解時，超過一切近分根本無所有處，及非想非非想處近分乃至加行究竟作意；入彼根本加行究竟果作意定。是故說言：超過一切無所有處，于非想非非想處具足安住。

★二解　法蘊足論七卷一頁雲：復有芻，超一切種無所有處，入非想非非想處具足住。是名非想非非想處。超一切種無所有處者：謂彼爾時，于無所有處想，超越、等超越故；名超一切種無所有處。入非想非非想處具足住者：雲何非想非非想處定加行？修何加行，入非想非非想處定？謂于此定初修業者，先應思惟無所有處為粗苦障，次應思惟非想非非想處為靜妙離。餘廣說如空無邊處。

★三解　大毗婆沙論八十四卷五頁雲：雲何非想非非想處？如契經說：超一切無所有處，入非想非非想處具足住。是名非想非非想處。問：此何故名非想非非想處？答：此地中無明了想相，亦無無想相；故名非想非非想處。無明了想相者：非如七地，有想定故。亦無無想相者：非如無想，及滅定故。由此地想，鈍羸劣，不明了不決定，故名非想非非想處。具足住者：謂得獲成就非想非非想處善四蘊。于得獲成就，說具足住聲。是故名為非想非非想處。問：欲界，非想非非想處，何緣無有無漏道耶？答：非由器故。謂彼二地，非無漏道所依由器，故無漏道，二地中無。復次斷有根故。謂彼二地，是有根本。諸無漏道，斷有根本。故無漏道，二地中無。復次斷二邊故。謂彼二地，是下上邊。諸無漏道，能斷二邊，住于中道。故彼地無。復次欲界無定；亦非修地，非離染地。有頂鈍不決似疑。諸無漏道，必依定界，修離染地，明利決定；故二地無。復次欲界地中，掉舉增上。有頂地中，寂止增上。非無漏道所依止處。

★四解　品類足論七卷四頁雲：非想非非想處雲何？此有二種。一定、二生。此中所系受想行識，是名非想非非想處。



### 丁福保佛學大辭典

【術語】可享有非想非非想天之禪定也。與非有想非無想同。楞嚴經曰：「識性不動，以滅窮研，於無盡中，發實盡性。如存不存，若盡非盡，如是一類，名非想非非想處。」按非想非非想處，為無色界第四天，諸天之最勝者也。非想，言非有想。非非想，言亦非有此非想也。即經所云如存不存若盡非盡者是。



