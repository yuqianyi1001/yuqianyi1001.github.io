---
title: 四威儀
source: deerpark.app
---

**來源：陳義孝佛學常見辭彙**

<p>行、住、坐、臥。</p>

**來源：三藏法數**

<p>﹝出菩薩善戒經﹞ 謂修道之人，心不放逸，若行若坐，常在調攝其心，成就道業。雖久於行坐，亦當忍其勞苦；非時不住，非時不臥；設或住臥之時，常存佛法正念，如理而住，於此四法動合規矩，不失律儀，是為四威儀也。 〔一、行〕，謂修道之人，舉止動步，心不外馳，無有輕躁，常在正念，以成三昧，如法而行也。（梵語三昧，華言正定。） 〔二、住〕，謂修道之人，非時不住，若或住時，隨所住處，常念供養三寶，讚歎經法，廣為人說，思惟經義，如法而住也。（三寶者，佛寶、法寶、僧寶也。） 〔三、坐〕，謂修道之人，加趺宴坐，諦觀實相，永絕緣慮，澄湛虛寂，端肅威儀，如法而坐也。 〔四、臥〕，謂修道之人，非時不臥，為調攝身心，或時暫臥，則右脅宴安，不忘正念，心無昏亂，如法而臥也。</p>

**來源：丁福保佛學大辭典**

<p>【名數】一行，二住，三坐，四臥。此四者各有儀則不損威德，謂之四威儀。菩薩善戒經五曰：「威儀苦者名身四威儀：一者行，二者住，三者坐，四者臥。菩薩若行若坐，晝夜常調惡業之心。忍行坐苦，非時不臥，非時不住，所住內外若床若地若草若葉，於此四處常念供養佛法僧寶。」釋氏要覽下曰：「經律中皆以行住坐臥名四威儀，其他動止，皆四所攝。」</p><p>【名數】行住坐臥四種之作法也。見威儀條。</p><p>參照：<a href="/dict/威儀">威儀</a></p>

**來源：佛光大辭典**

<p>梵語catur-vidhā īryā-pathāḥ，巴利語cattāro iriyā-pathā 。指行（梵gamana  ，巴同）、住（梵sthāna  ，巴ṭhāna  ）、坐（梵niṣadyā  ，巴nisajjā  ）、臥（梵śaya，śayana  ，巴sayana  ）四種威儀。為比丘、比丘尼所必須遵守之儀則，亦即日常之起居動作須謹慎，禁放逸與懈怠，以保持嚴肅與莊重。佛教中之三千威儀、八萬細行等，皆不出行、住、坐、臥四者，一般以行如風、坐如鐘、立如鬆、臥如弓之四威儀，最為重要。</p><p>關于四威儀之法規定制，于各經論及諸師多有戒制，茲就行、住、坐、臥四者而論：</p><p>(一)行：據道宣之教誡律儀載，行走之時，不得垂手及左右顧視，必須直視前方七尺之地，勿踏蟲蟻及急行，並不得與女子、醉酒者同行等。據大明三藏法數卷十八載，修道者于舉止動步，心不外馳，無有輕躁，常在正念以成三昧，如法而行。此外，于一定區域內反覆往返之行走，稱經行，</p><p>系于飲食之後所行，藉以資養身心。</p><p>(二)住：據教誡律儀之在師前立法條載，不得直立于師前後，不得距離太近或太遠，並不得立于高處、上風處，必須側立于師之額角七尺許處。據大明三藏法數卷十八載，修道者非時不住，于住時，隨所住處常念供養三寶，贊嘆經法，廣為人說，思惟經義，此為如法而住。又大比丘三千威儀卷上，舉出鬧門間、屠殺處、祠祀處、橋下、橋頭、四徼道、空閒處等七地，為惡鬼之住處，故不宜居住。</p><p>(三)坐：據教誡律儀載，未喚坐，不得輒坐，不得同床共坐，若坐時腳未著地，則不得坐等。據大明三藏法數卷十八載，修道者跏趺宴坐，諦觀實相，永絕緣慮，澄湛虛寂，端肅威儀，此為如法而坐。又大比丘</p><p>三千威儀卷上載，不得與女人連席而坐，于床上時，不得思念嘆息世間事等。在佛教中，坐時必須陳敷坐具，通常皆用結跏趺坐、半跏趺坐等坐法，若疲勞時，可伸展一腳，但不得舒展兩腳。然于密教，尚有多種坐法之說。</p><p>(四)臥：據教誡律儀、大比丘三千威儀卷上等載，臥時必須敷鋪臥具，並以右手為枕，右脅向下，左手伏左膝，兩足相疊，面當看外，不得看壁，且不得赤體、思惟惡事等。據大明三藏法數卷十八載，修道者非時不臥，為調攝身心乃暫臥，臥時右脅而宴安，不忘正念，心無昏亂，此為如法而臥。</p><p>摩訶僧o律卷三十五舉出，仰臥為阿修羅之臥法、伏臥為餓鬼</p><p>之臥法、左脅臥為貪欲人之臥法，三者應制止，僅準許右脅臥；若有惡眠、老病、右脅癰瘡者，則不在此限。又右脅臥受到認許，乃因佛陀入滅之際，系頭向北而面向西之右脅臥，故以此式為最上之臥法。上記之行、住、坐、臥四威儀，加上語、默二項，則為‘六作’。</p><p>此外，善導之觀經疏散善義載，于行、住、坐、臥間，一心專念阿彌陀佛之名號，念念不舍，稱為正定業。﹝中阿含卷十一頻@娑邏王迎佛經、菩薩善戒經卷五、卷八、根本說一切有部毗奈耶卷十二、十誦律卷四十五、五分律卷二十七、大智度論卷一、四分律行事鈔資持記卷下三之四、摩訶止觀卷二之二、南海寄歸傳卷三﹞（參閱‘經行’5551）</p>
