---
title: 苦聖諦
source: deerpark.app
---

**來源：陳義孝佛學常見辭彙**

<p>簡稱苦諦。見四聖諦條。</p>

**來源：法相辭典**

<p>★瑜伽六十六卷二頁雲：又諸愚夫，于樂受中，多生染著。由是因緣，于現法中，行身惡行，行語惡行，行意惡行。身壞命終，廣說乃至生那落迦。又由後有愛故；能感當來生等眾苦。如是樂受，貪所依故；能生當來五趣等苦。又于苦受，多起嗔心；不隨所欲，觸眾苦事，便生種種愁惱怨嘆，乃至迷亂。由此因緣，行三惡行；墮諸惡趣。如是苦受，嗔所依故，能感現法後法眾苦。又于不苦不樂受中，多生如上顛倒之心。于二種苦，謂依樂受貪所生苦，及依苦受嗔所生苦；生不舍思，起不舍行。是故雖有眾多煩惱、及隨煩惱；然佛世尊、但立三種根本煩惱。謂貪、嗔、癡。依此密意，佛世尊說：應觀樂受，是眾苦法；應觀苦受，猶如毒箭；應觀不苦不樂受，性是無常，有壞滅法。若能如實觀無常性；漸次能斷一切顛倒。如是諸行、是第一義苦聖諦事。一切聖賢、聖智觀已；于第一有、最極寂靜諸取蘊中，尚不願樂；何況弊下那落迦中。</p><p>★二解　大毗婆沙論七十八卷五頁雲：問：苦聖諦雲何？答：如契經說：生苦、老苦、病苦、死苦、非愛會苦、愛別離苦、求不得苦、略說一切五取蘊苦、是名苦聖諦。應知此中、與生相合，故名生苦。與住異相合，故名老苦。與逼惱相合，故名病苦。與滅相合，故名死苦。與非愛會相合，故名非愛會苦。與愛別離相合，故名愛別離苦。與不自在不隨所欲相合，故名求不得苦。如是諸苦，皆是有漏取蘊所攝；故名略說一切五取蘊苦。復次生是一切苦安足處；苦之良田，故名生苦。老能衰變可愛盛年；故名老苦。病能損壞可愛安適；故名病苦。死能斷滅可愛壽命；故名死苦。不可愛境、與身合時，引生眾苦；故名非愛會苦。諸可愛境，遠離身時，引生眾苦；故名愛別離苦。求如意事，不果遂時，引生眾苦；故名求不得苦。如是諸苦，皆是有漏取蘊所攝；故名略說一切五取蘊苦。問：五取蘊苦，其量廣大，何故名略？答：苦雖廣大，而略說之。故名為略。謂五取蘊，苦患極多，不可廣說。欲令所化，總生厭離，故略說之。譬如有人、多諸過惡，不可廣說。有問彼過，但可總答是極惡人。言雖是略；而過甚廣。此亦如是。故名略說五取蘊苦。問：于諸蘊中，為有樂不？設爾；何失。二俱有過。所以者何？若諸蘊中亦有樂者；何故名苦諦，而不名樂諦？若諸蘊中全無樂者；契經所說、當雲何通？如契經說：大名當知，色若一向有苦無樂，非樂所隨，不生喜樂，遠離樂者；有情不應為樂于色起貪起著。以諸色中、有苦有樂、亦樂所隨，亦生喜樂，不離樂故；有情為樂，于諸色中，起貪起著。乃至于識，廣說亦爾。又說：三受各定建立不相雜亂。謂樂及苦、不苦不樂。又契經說：道依資糧；涅依道。以道樂故，得涅樂。道既是樂；如何蘊中可說無樂？答：應作是說：于諸蘊中，亦有少樂。以諸蘊中苦多樂少，少從多故；但名苦蘊。如毒瓶中、置一滴蜜。少從多故，但名毒瓶。諸蘊亦爾。樂少苦多，唯名苦諦。有作是說：于諸蘊中，全無樂故；但名苦諦。問：若爾；經說當雲何通？答：相待立名，假說有樂。謂受上苦時，于中苦起樂想。受中苦時，于下苦起樂想。受地獄苦時，于傍生苦起樂想。受傍生苦時，于鬼界苦起樂想。受鬼界苦時，于人苦起樂想。受人苦時，于天苦起樂想。受有漏苦時，于無漏道亦生樂想。故說有樂。謂諸世間飢時得食，渴時得飲，寒時得暖，熱時得冷，行疲倦時、得車馬等，皆言得樂。若依賢聖施設；于諸蘊中，應說無樂。謂諸聖者；從無間獄乃至有頂，諸蘊界處，皆等觀見，如熱鐵團。評曰：應知此中初說為善。苦多樂少，但名苦諦。</p><p>★三解　法蘊足論五卷六頁雲：雲何苦聖諦？謂生苦、老苦、病苦、死苦、怨憎會苦、愛別離苦、求不得苦、略說一切五取蘊苦。雲何生苦？生、謂彼諸有情類，即于彼彼有情聚中，諸生、等生、趣入、出現、蘊得、界得、處得、諸蘊生、命根起，總名為生。何因緣故說生為苦？有情生時，領納攝受種種身苦事故；領納攝受種種心苦事故；領納攝受種種身心苦事故；領納攝受種種身熱惱事故；領納攝受種種心熱惱事故；領納攝受種種身心熱惱事故；領納攝受種種身燒然事故；領納攝受種種心燒然事故；領納攝受種種身心燒然事故；說生為苦。復次生時受二種苦，一者、苦苦，二者、行苦。故名生苦。雲何老苦？老、謂老時發落發白，皮緩面皺，身曲背傴，喘息逾急，扶杖而行，支體斑黑，衰退鈍，根熟變壞，諸行故敗，朽壞羸損，總名為老。何因緣故說老為苦？有情老時，領納攝受種種身苦事故；廣說乃至領納攝受種種身心燒然事故；說老為苦。復次老時、受三種苦。一者、苦苦，二者、行苦，三者、壞苦。故名老苦。雲何病苦？病、謂頭痛，眼痛，耳痛，鼻痛，舌痛，面痛，唇痛，齒痛，齶痛，喉痛，心痛，風病，嗽病，氣病，噫病，癩病，痔病，痢病，麻病，寒病，熱病，病，癇病，歐逆，瘡腫，癬疥，[病-丙+追]癭，[病-丙+帶]下，漏洩，[病-丙+玄]癖，枯h，及餘種種依身心起身心疹疾，總名為病。何因緣故說病為苦？有情病時，領納攝受種種身苦事故；廣說乃至領納攝受種種身心燒然事故；說病為苦。復次病時，受二種苦。一者、苦苦，二者、行苦。故名病苦。雲何死苦？死、謂彼彼諸有情類、即從彼彼諸有情聚、移轉壞沒，退失別離，壽暖識滅，?苦受	★如受支差別中說。</p><p>★二解　如二十一種受中說。</p><p>★三解　成唯識論五卷十四頁雲：領違境相，逼迫身心；說名苦受。</p><p>★四解　法蘊足論九卷十一頁雲：雲何苦受？謂順苦觸所生身苦心苦，不平等受受所攝，是名苦受。</p><p>★五解　法蘊足論九卷二十二頁雲：雲何苦界？謂順苦觸所起身苦，不平等受受所攝，是名苦界。</p><p>★六解　集異門論五卷一頁雲：苦受雲何？答：順苦受觸所生身苦，心苦，不平等受受所攝，是謂苦受。</p>

**來源：丁福保佛學大辭典**

<p>【術語】四聖諦之一。常略云苦諦。此苦集滅道四諦之理，唯為聖智所知，非凡夫所知，故云聖諦。大乘義章三曰：「涅槃云聖者，所謂諸佛菩薩一切聖人，就聖辨諦，故云聖諦。何故就聖辨諦乎？良以諦實唯聖所知，非凡能覺。聖所知者，方名諦故，就聖辨之。」梵Duḥkha－āryāṇisatyāṇi。</p>
