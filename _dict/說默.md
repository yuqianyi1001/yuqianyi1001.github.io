---
title: 說默
source: deerpark.app
---

### 丁福保佛學大辭典

【術語】說為說法，默為不說。依理體則應默，依因緣則應說。此二者為菩薩之聖行。思量經二事品曰：「汝等集會當行二事：若說法，若聖默然。」止觀一曰：「若競說默不解經意，去理逾遠。離說無理，離理無說。說即無說，無說即說，無二無別，即事而真。」心經秘鍵曰：「聖人投藥，隨機淺深。聖者說默，待時待人。」



### 佛光大辭典

說為說法，默為不說。若依因緣則應說，依理體則應默，此二者乃菩薩之聖行。思益梵天所問經卷三（大一五·五○下）：‘汝等集會，當行二事，若說法，若聖默然。’摩訶止觀卷一上（大四六·三中）：‘若競說默，不解教意，去理逾遠。離說無理，離理無說。即說無說，無說即說。無二無別，即事而真。’


