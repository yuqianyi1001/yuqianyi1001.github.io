---
title: 阿歐
source: deerpark.app
---

### 丁福保佛學大辭典

【術語】AU，又作阿漚。阿者無之義。歐者有之義。外道之經前必置此二字，佛教對之而置如是二字。法華文句一上曰：「對破外道阿歐二字不如不是。」同記一上曰：「阿漚者：阿無，漚有。一切外經，以二字為首，以其所計此二為本。」百論疏上之下曰：「外云：昔有梵王在世說七十二字，以教世間，名佉樓書。世間敬情漸薄，梵王貪吝心起，收取吞之。唯阿歐兩字，從口兩邊墮地。世人貴之，以為字王。」見華嚴疏鈔一上，百論疏上之下，圓覺大鈔四上。



### 佛光大辭典

梵語au。又作阿漚、阿優、阿傴。a（阿），無之義；u（歐），有之義。外道于經典之首，必書此二字；對此，佛教則用‘如是’二字起首。法華文句卷一上（大三四．三上）：‘對破外道阿歐二字不如不是。’ ﹝百論疏卷上之下、華嚴疏鈔卷一上、圓覺大鈔卷四上﹞


