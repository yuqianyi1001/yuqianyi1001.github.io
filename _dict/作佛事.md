---
title: 作佛事
source: deerpark.app
---

**來源：丁福保佛學大辭典**

<p>【雜語】五代史石昂傳曰：「禁其家不可以佛事污吾先人。」宋史穆修傳曰：「母死不飯浮屠，不為佛事。」儒林公議曰：「馬元居喪不為佛事，但誦孝經而已。」元史曰：「文宗紀至順元年，中書省言近歲帑廩空虛，其費有五：一曰作佛事。」順帝紀至元二十二年，李士瞻疏時政二十條，一曰省佛事，以節浮費。按，元典章，皇慶元年，旨云：今後但做好事處，只與素茶飯。所謂好事，即佛事也。</p>
