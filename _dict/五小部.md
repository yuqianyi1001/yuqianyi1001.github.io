---
title: 五小部
source: deerpark.app
---
### 佛光大辭典

全稱天台五小部。指天台智之撰述中，小帙之五部書。為‘三大部’之對稱。即：(一)金光明經玄義二卷，略稱光明玄。(二)金光明經文句六卷，略稱光明疏。(三)觀音玄義二卷，略稱觀音玄、別行玄。(四)觀音義疏二卷，略稱觀音疏、別行疏。 (五)觀無量壽佛經疏一卷，略稱觀經疏。前四部皆由灌頂筆錄，觀經疏則缺筆錄者之名，且自古即有真偽之論。又金光明經玄義有廣略二本，其中之觀行釋亦有真偽之論，此即我國天台宗山家、山外二派論爭之起因。

五小部皆有四明知禮之記，即金光明經玄義拾遺記六卷、金光明經文句記八卷、觀音玄義記四卷、觀音義疏記四卷、觀無量壽佛經疏妙宗鈔三卷。﹝山家正統學則卷上﹞



### 丁福保佛學大辭典

【名數】一、觀經疏，觀無量壽經之疏。二、光明玄，金光明經之玄義。三、光明疏，金光明經之文句。四、觀音玄，又曰別行玄，請觀世音經之玄義。五、觀音疏，又曰別行疏，請觀世音經之文句。已上共為天台智者之作。以有三大部。茲故曰五小部。共有四明尊者之記。



