---
title: 覆器
source: deerpark.app
---

### 丁福保佛學大辭典

【譬喻】轉覆之器，雖注水而水不入，以喻無慚無愧之人心既轉覆，則道法不入也。智度論十五曰：「佛子羅云，其年幼稚未知慎口。人來問之：世尊在否？詭言不在。若不在時，詭言佛在。有人白佛。佛語羅云：於澡盤取水與吾洗足。說已，語言覆此澡盤。如勅即覆。佛曰：以水注之。注已。問曰水入中否？答曰：不入。佛語羅云：無慚愧人，以妄語覆心，道法不入，亦復如是。」釋門歸敬儀上曰：「覆器之喻，塵露於目前。」



### 佛光大辭典

指器具之口朝下。據大智度論卷十五載，佛陀以覆器之譬喻訓示其子羅侯羅。謂轉覆之器具，雖注水而不入；以之比喻無慚愧之人，其心既已覆蓋，雖濟之以道法，亦難進入其心。﹝釋門歸敬儀卷上﹞


