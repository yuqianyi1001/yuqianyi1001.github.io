---
title: 黑漆桶
source: deerpark.app
---
### 佛光大辭典

禪林用語。(一)以黑色漆桶譬喻無明之膠固難破。又作漆桶。眾生累劫之無明，結習膠固，以致隱覆本具之佛性；恰如貯漆之桶，黑洞洞地不明一物。碧岩錄第一則（大四八·一四○中）：‘一等是打葛藤，不妨與他打破漆桶。’又有以漆桶、漆桶輩，罵不解佛法真理之愚鈍者。﹝碧岩錄第六十三則、大慧書卷上﹞

(二)謂黑漆漆不見一物。以之譬喻超越一切差別對立之絕對境界。如淨和尚語錄卷下（d續一二四·四八七下）：‘平地起骨堆，虛空剜窟籠；驀透兩重關，拈卻黑漆桶。’又禪家所用‘漆桶不會’一詞，亦有二義。一指分別妄想心重，不解事理；或指超絕思慮分別之宇宙盡法界。碧岩錄第五則（大四八·一四四下）：‘舉雪峰示眾雲：“盡大地撮來，如粟米粒大，拋向面前，漆桶不會，打鼓普請看！”’



### 丁福保佛學大辭典

【譬喻】譬無明之堅厚也。碧巖第一則評唱引五祖禪師之語曰：「與他打破漆桶。」種電鈔一曰：「棱伽云：人曠劫無明，結習膠固，恰如貯漆之桶，黑洞洞地不明也。」



