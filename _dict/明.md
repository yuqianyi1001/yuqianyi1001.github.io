---
title: 明
source: deerpark.app
---

### 陳義孝佛學常見辭彙

１．智慧的別名。２．真言陀羅尼的別名。



### 法相辭典

★瑜伽八十三卷六頁雲：明者：悟入盡所有事。

★二解　瑜伽八十三卷十頁雲：明者：謂習所得慧。

★三解　瑜伽八十三卷十二頁雲：明者：謂無明相違解。

★四解　瑜伽八十三卷十二頁雲：明者：謂由加行習所成慧。

★五解　雜集論十一卷十頁雲：明者：謂能取所取無所得智。由此智，見道所攝現觀轉故。雲何菩薩依瑜伽地，方便修學，證無所得？謂諸菩薩，已善積集福德智慧二種資糧；已過第一無數大劫；已聞隨順通達真如契經等法。如理作意，發三摩地。依止定心，思惟定中所知影像。觀此影像，不異定心，依此影像，舍外境想，唯定觀察自想影像。爾時菩薩，了知諸法唯自心故；內住其心，知一切種所取境界，皆無所有。所取無故；一切能取亦非真實。故次了知能取非有。次復于內，舍離所得二種自性；證無所得。依此道理，佛薄伽梵，妙善宣說：菩薩依靜定，觀心所現影。舍離外塵想，唯定觀自想。如是內安心，知所取非有。次觀能取空，後觸無所得。

★六解　俱舍論一卷六頁雲：月星火藥寶珠電等諸燄，名明。

★七解　大毗婆沙論二十五卷十二頁雲：問：何故名明？明是何義？答：能達，能解，能了，是明義。問：若爾；有漏慧，亦能達，能解，能了，何故不名明？答：若達、解、了、能于四諦，真實通達；說名為明。諸有漏慧，雖達解了；而于四諦，不能真實通達；故不名明。如暖等四順抉擇分，雖能猛利推求四諦；而未真實通達四諦；不名為明。復次若達解了，能于四諦，究竟通達；說名為明。諸有漏慧，雖達解了；而于四諦，不能究竟通達；故不名明。復次若達解了，能于四諦，決定通達；說名為明。諸有漏慧，雖達解了；而于四諦，不能決定通達；故不名明。復次若達解了，能于四諦，見已，非復不見，知已，非復不知，現觀已，非復為無知猶豫邪智所伏；說名為明。諸有漏慧，雖達解了；而于四諦，不能如是；故不名明。復次若達解了，斷所斷法，令其究竟無力增長；說名為明。諸有漏慧，雖達解了，而無此力；故不名明。復次若達解了，破壞諸有；說名為明。諸有漏慧，雖達解了，而增長有；故不名明。復次若達解了，能斷續有續老死法，能令生死，究竟斷滅；說名為明。諸有漏慧，雖達解了，無如是力；故不名明。復次若達解了，趣苦滅行，及趣諸有世間生死老死滅行；說名為明。諸有漏慧，雖達解了，而趣苦集行；及趣諸有世間生死老死集行；故不名明。復次若達解了，非身見事，非隨眠事，非顛倒事，非貪嗔癡慢安足處，無垢穢濁，不墮諸有苦集諦攝；故說為明。諸有漏慧，雖達解了，與上相違；故不名明。復次若達解了，無無明者；說名為明。諸有漏慧，雖達解了，有無明故；不名為明。復次能療病咒，說名為明。謂世間人鬼魅所著，明咒能療。如是聖道，能療眾生諸煩惱病；故說為明。諸有漏慧，不能究竟療煩惱病；故不名明。復次諸有漏慧，隨順二品；以于二品，俱作三緣；故不名明。亦非無明。如人于他怨家親友，俱隨順者，彼人于他，非親非怨。此亦如是。復次有漏慧品，能謗明故，不名為明。有漏善慧，雖順于明；而能引生謗道邪見，如叛臣故；不名為明。復次諸無漏慧，于四聖諦，照了明淨；如晝分眼，見諸色像；故說為明。諸有漏慧，于四聖諦，見不明淨；如夜分眼，見諸色像；故不名明。

★八解　此釋學明無學明之明。大毗婆沙論一百二卷十三頁雲：問：何故名明？答：通達解了，故名為明。問：若爾；諸善有漏慧，亦通達解了，應亦名明？答：若能通達解了，亦于四聖諦抉擇現觀者，乃名為明。諸善有漏慧，雖能通達解了；而于四聖諦，不能抉擇現觀；故不名明。如順抉擇分所攝慧，雖極猛利；而于四聖諦，未能抉擇現觀。未能畢竟真實抉擇現觀諦故。復次若能通達解了，不為無知猶豫邪見之所雜亂；斷見疑已，不復令起；不增諸有生老病死；非身見事，非墮苦集，不增無明，永離煩惱魑魅魍魎者；乃名為明。諸善有漏慧，雖能通達解了；而無餘德，故不名明。復次諸善有漏慧，俱涉二品；故不名明。謂與明無明，俱作三緣故。如人與己怨親交涉，非定名親。復次諸善有漏慧，與謗明者，俱是苦集，世間品攝；故不名明。問：若善有漏慧，不名明者；契經所說，當雲何通？如說：有三明。一、宿住隨念智證明，二、死生智證明，三、漏盡智證明。後一，可爾；前二，雲何？答：前二亦有少分明相，故假名明。謂違煩惱故，不雜煩惱故，順勝義明故，引無漏明故。是故尊者妙音說曰：于三明中，惟漏盡智，是勝義明。餘二，能引勝義明故，假立明名。復次宿住隨念智，證明通達解了前際法故，死生智，證明通達解了後際法故，漏盡智，證明通達解了涅性故；皆說為明。復次初明，知前際流轉法故，第二明，知後際流轉法故，第三明，知還滅法故；皆說為明。復次初明，除前際無知故，第二明，除後際無知故，第三明，除涅無知故；皆說為明。復次初明，除蘊愚故，第二明，除有情愚故，第三明，除法愚故；皆說為明。復次初明，知諸有情前際，由如是業，死彼生此，因果相續。第二明，知諸有情後際，由如是業，死此生彼，因果相續。第三明，知諸有情，由如是道，能盡諸漏，隔斷因果。惟此一種，是勝義明。前之二種，是世俗明。復次如是三明，皆能隨順厭舍生死，皆能?明觸	★大毗婆沙論一百四十九卷四頁雲：雲何明觸？答：無漏觸。即三無漏根相應觸。

★二解　品類足論三卷三頁雲：明觸雲何？謂無漏觸。



### 丁福保佛學大辭典

【術語】智慧之別名。佛地論一曰：「有義明者以慧為性，慧能破闇故說為明。有義無礙善根為性，翻無明故。」大乘義章十四曰：「知法顯了故名為明。」

真言之別名。真言能破煩惱之闇，故云明。又由口說云真言，由身現云明。又佛放光明於光中說故云明。演密鈔一曰：「明者明咒，真言之別稱，梵語尾儞也，此譯云明。破闇為義，梵語漫怛羅，此云真言，或名神咒。謂此真言能破眾生煩惱闇障，義翻為明，咒即明故。」大日經疏十二曰：「破除一切無明煩惱之闇故，名之為明。然明及真言義有差別，若心口出者名真言，從一切身分任運生者，名之為明也。」秘藏記本曰：「陀羅尼者，佛放光光之中所說也，是故陀羅尼與明其義不異。」



### 佛光大辭典

梵語vidyā，巴利語vijjā。音譯作費陀、馱。即灼照透視。意指破除愚癡之昧，而悟達真理之神聖智慧。據佛地經論卷二載，由于明能除，故以慧為自性；由于明為無明之相對者，故以無癡之善根為自性。據原始佛教經典之三轉法輪經載，修八聖道，解四諦理，成就眼、智、明、覺（皆表智慧之語），即得趣入涅。

據大毗婆沙論卷一○二載，善之有漏慧固能通達了解，然于四聖諦無法決擇（決疑、分別理）現觀（覺知、觀照眼前四聖諦），故不稱為明；僅無漏之聖慧得稱為明。此乃所謂有學（仍殘有所學之聖者）與無學二種之別。無學之聖者中，素質能力殊勝者于六神通中之宿住通、生死通、漏盡通等三通能破除過去、未來、現在三際之愚，此稱為無學之三明。其中，漏盡通為勝義之真明；而前二者之宿住、生死通亦稱為明，系因其能順無漏之真明（漏盡明），並以牽引此而有少許之明相，故假名為明。

梵語vidyā，由語根 vid（知）轉引而來，故‘明’又指知識、學問之意。于印度，各種學藝可分為聲明、因明等五明。此外，真言等亦具有除癡、拂障難之力，故亦稱為明，據大毗婆沙論卷二載，世間有支明、事明、獸明、孔雀明、咒龍蛇明、火 明、水明、迷亂明等諸咒論。密教遂並稱印契與真言為印明。

佛陀圓滿具足三明及身口之行業，故于十號之中有明行足之尊稱。初地以上之菩薩觀三世諸法實相而心明了，故于五種菩提中以明心菩提為初地以上菩薩所悟之菩提。據六十華嚴經卷二十八之十明品載，十地菩薩具有如下十種智明：(一)他心智明，(二)天眼智明，(三)宿命智明，(四)未來際智明，(五)天耳智明，(六)神力智明，(七)分別言音智明，(八)色身莊嚴智明，(九)真實智明，(十)滅定智明。然八十華嚴譯為神通，故又作十通。﹝中阿含卷五十六羅摩經、北本大般涅經卷十八、俱舍論卷二十七、集異門足論卷三、大乘義章卷二十本﹞

（1590～1642）明代曹洞宗僧。浙江會稽人，俗姓王。字爾密，號散伊。或謂爾密為師之號。賦性耿介。二十二歲依止開元寺貞白大師出家，通曉性相二宗。二十七歲偶于舟中聞鑼聲，豁然省悟。師事越州雲門顯聖寺湛然圓澄，天啟三年（1623）秉受付法。曾參謁金陵天界寺之無異元來，論辯‘物不遷’之旨。後重興浙江之東山國慶寺，崇禎九年（1636）移遷梅野之彌陀寺，十五年六月示寂，世壽五十三。﹝五燈會元續略卷

二、繼燈錄卷一、五燈嚴統卷二十五、續燈正統卷三十九、 五燈全書卷六十三﹞


