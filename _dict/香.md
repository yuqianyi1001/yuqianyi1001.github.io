---
title: 香
source: deerpark.app
---

### 法相辭典

★瑜伽三卷十六頁雲：離質潛形，屢隨風轉；故名為香。

★二解　顯揚一卷十三頁雲：香、謂鼻所行境，鼻識所緣，四大所造，可嗅物為體。色蘊所攝；無見有對性。此復三種。謂好香、惡香、及俱非香。彼復雲何？所謂根莖皮葉華果煙末等香。若俱生、若和合，若變異。是名為香。

★三解　雜集論一卷八頁雲：香者四大種所造，鼻根所取義。謂好香、惡香、平等香、俱生香、和合香、變異香。當知此香、三因建立。謂相故，損益故，差別故。俱生香者：旃檀那等。和合香者：謂和香等。變異香者：謂熟果等。

★四解　五蘊論一頁雲：雲何為香？謂鼻境界；好香、惡香、及所餘香。

★五解　廣五蘊論二頁雲：雲何香？謂鼻之境；好香、惡香、平等香。好香者：謂與鼻合時，于蘊相續，有所順益。惡香者：謂與鼻合時，于蘊相續，有所違損。平等香者：謂與鼻合時，無所損益。

★六解　入阿毗達磨論上二頁雲：香有三種。一、好香，二、惡香，三、平等香。謂能長養諸根大種，名好香。若能損害諸根大種，名惡香。若俱相違，名平等香。如是三種，皆是鼻識及所引意識所了別境。

★七解　品類足論一卷二頁雲：香雲何？謂諸所有香、若好香、若惡香、若平等香、鼻所嗅。如是諸香、二識所識。謂鼻識及意識。此中一類、鼻識先識。鼻識受已；意識隨識。

★八解　五事毗婆沙論下十三頁雲：諸所有香、乃至廣說。諸悅意者，說名好香。不悅意者，說名惡香。順舍受處，名平等香。鼻所嗅者：謂鼻根境。餘如前釋。



**來源：三藏法數**

謂栴檀沉水及飲食等香，以其實可嗅聞，故名色也。



### 丁福保佛學大辭典

【雜語】梵語健達Gandha，譯曰香。玄應音義三曰：「健達，此譯云香也。」有情非情之氣分一切鼻可嗅者。大乘義章八末曰：「芬馥名香，此名不足，於中亦有腥臊臭，不可備舉，且存香稱。」俱舍論一曰：「香有四種：好香惡香，等不等香，有差別故。」此中以沈水等薰物為六種供養之一。大日經疏十一曰：「隨取華等，以心念加之。如華即以華真言，香以香真言加之。（中略）以如來加持力故，能成不思議業。」此香有塗香末香丸香等之別。



### 佛光大辭典

梵語gandha，巴利語同。音譯為乾陀。乃鼻根所嗅之物，鼻識所分別之對象之一。為五境（五塵）、六境、十二處、十八界、七十五法、百法等之一。在品類足論卷一、法蘊足論卷十中，分有好香、惡香、平等香等三香。大毗婆沙論卷十三、俱舍論卷一中，則分為好香、惡香、平等香、不平等香等四種香。

關于好、惡、平等之分類，大毗婆沙論卷十三由各種觀點加以論說，例如香給予心所起之快、不快、非快非不快，抑或香能否滋養、損害我人之五官，或非滋養非損害五官，以及產生香之成因是由福業、罪業，或由四大種勢力而來者等。又另對四香之中，等與不等之區別，是否可由香之力量保持平衡而滋養身體，或因不平衡而損害身體，或視香力之強弱而定等，凡此種種問題，亦均加以討論。此外，如瑜伽師地論卷三，對香亦舉出一種到十種之分類。

由富有香氣之樹脂或木片等所制之成品，即稱‘香’。以其原料之不同而分類，有釤聰悖ㄒ嘧魈聰悖□邪滋聰恪□□聰愣種）、沉水香（亦作沉香，為產于印度、南洋等香木之樹脂制成）、丁子香（即丁香）、鬱金香（鬱金即番紅花之花汁所壓制）、龍腦香（樟腦之一種，產于南洋之香木制成），以上稱為五香，密教作壇時，將之與五寶、五谷一同埋入地中。其他尚有薰陸香（亦作乳香，似鬆脂）、伽羅、真盤（又作真那盤，為含暗褐色之樹脂，或指黑沉香）、安息香（為產于南洋之香木之樹皮脂汁凝固後所制，或是將樹脂磨成粉狀）等。

印度地屬熱帶，氣候炎熱，故易生體垢、惡臭，為消除體垢與惡臭，遂將彼地盛產之香木鍊制成香料，塗抹于身體，稱作塗香；或焚燒香料，以薰衣服與室內，稱作燒香、薰香。一般風俗習慣乃于寒天時燒香，而塗香則在寒天或熱天時均可，然塗香主要仍是用于熱天。

燒香、塗香亦為供佛方法之一。依賢愚經卷三，迎請佛陀之儀禮有燒香之說。在法華經卷四亦謂，香、抹香（于道場、寺廟撒粉末之香，又作末香、香）、塗香、燒香等，為十種供養中之數種供養。密教中亦有閼伽水、塗香、華N、燒香、飯食、燈明等六種供養，可依次配于六波羅蜜，如除去閼伽水，則為五供養。此外，密教有將手腕塗香，而後觀想自己本具之五分法身者。

塗香或燒香時，所用香之種類因修法之類別（息災、增益、降伏）而有所不同。此外，又視所供奉尊像之部別，而有限用之香，即佛部用沉香，金剛部用丁子香，蓮華部用白檀香，寶部用龍腦香，羯磨部用薰陸香。然依毗尼母經卷五等謂，佛陀制定出家眾除療病外，不可塗香，故沙彌十戒中有禁止塗香之規定。

塗香時所用之香有香水、香油、香藥等。燒香時所用之香有丸香（圓形之香。在密教修護摩法時，將之投入爐中供養，以此象征總集煩惱，並用智火燒盡貪、嗔等煩惱）、散香（粉末狀之香。密教將微細煩惱、精進、愚癡等比喻為散香）、抹香（燒香所用粉末狀之香）、練香（攪拌所成之香）、線香（線狀之香）等。

抹香之外，亦有用香水撒布道場或灌浴佛像者。在密教中，以牛糞、淨好土、香水混合而成‘香泥’，可供修法時塗壇之用。又火葬時，以香木為薪材者，稱為香薪。

燒香又稱焚香、拈香、捻香、告香、插香、炷香等。禪宗特別用拈香之稱，常于種種場合中拈香，如開堂之日，祈求聖壽萬歲之拈香，稱為祝聖拈香；法會之時，為出席之敕使祝福之拈香，稱為敕使拈香；接嗣法燈所作之拈香，稱為嗣法拈香；為朝臣所作之拈香，稱為臣僚拈香等皆是。此外，禪僧住職一寺，首次說法時，須把香獻至其師之前，而來報告自己已成嗣法者，此香稱為信香；至于對向自己燒香者之答禮所拈之香，稱為還香（又作答香）；代理他人燒香，稱為代香；齋食時對僧眾頒香，或巡堂時在諸尊前燒香，稱為行香（行有頒與之意）。在我國，參拜寺院或納香資，均稱為進香。

盛香之容器，稱為香_、香箱、香盒、香合；焚香之爐，稱為香爐、薰爐、火爐；使香繼燃不絕之盤，稱為香盤、常香盤；香爐之有把手者，稱為柄香爐、手爐。又裝柄香爐、名香、如意之箱，稱為香爐_，此_與戒體_、居箱等，在法會時，同為導師等所用（密教中為大阿^梨所用），在法儀等法會時，則由十弟子中之一人執持。

或以香來比喻佛法之功德，例如戒香、聞香、施香，或戒香、定香、慧香、解脫香、解脫知見香（五分法身，又作五分香），又如佛殿之稱為香室、香殿等亦屬此類譬稱。此外，在日本，同于花道、茶道，而有所謂‘香道’之盛行。﹝法華經卷六法師功德品、陀羅尼集經卷十二、舊華嚴經卷四十九、新華嚴經卷六十七﹞


