---
title: 凡夫
source: deerpark.app
---

### 陳義孝佛學常見辭彙

迷惑事理和流轉生死的平常人。



### 丁福保佛學大辭典

【術語】梵語波羅，舊曰凡夫，新曰異生。對聖者之稱。謂無些少之斷惑證理者。凡者常也。又，非一也，凡常而遮類多，故云凡夫。梵網經上曰：「我已百阿僧祇劫，修行心地，以之為因，初捨凡夫，成等正覺，號為盧舍那。」法華經曰：「凡夫淺識，深著五欲。」大威德陀羅尼經曰：「於生死迷惑流轉，住不正道，故名凡夫。」佛性論曰：「凡夫以身見為性。」止觀一曰：「凡者常也，亦非一也，席品多故。」大日經疏一曰：「凡夫者，正譯應云異生。」



### 佛光大辭典

梵語pṛthag-jana。音譯作必栗託仡那，意譯為異生。略稱凡。指凡庸之人。就修行階位而言，則未見四諦之理而凡庸淺識者，均稱凡夫。大日經疏卷一載，凡夫以無明之故，隨業受報，不得自在，墮于諸趣之中，遂產生種種類別之眾生，故應正譯為異生。然菩提流支、真諦、笈多等則各譯為毛道凡夫、嬰兒凡夫、小兒凡夫，後二譯名源于梵語bāla-pṛthag-jana（音譯婆羅必栗託仡那），婆羅有愚之義。又對四向四果之聖者而言，其餘未見道者概稱為凡夫，其中，俱舍宗以四善根為內凡，三賢為外凡，三賢以下為底下凡夫；大乘則以初地以前為凡夫，十住、十行、十回向（三賢）為內凡，十信為外凡。外凡以下稱為凡夫。又對聲聞、緣覺、菩薩及佛等四聖而言，凡生死流轉于六道者，皆稱為六凡，即地獄之有情以至天界眾生皆是。

凡夫之內涵意義，稱凡夫性、異生性，略稱凡性。犢子部認為其體乃欲界之見惑；有部指其乃聖道之非得而言；經部不別立其體，但以此乃聖法相續之分位差別；唯識宗認為系二十四不相應行法之一，且是分別而起之煩惱、所知二障種子作用之假立者。﹝法華經卷二譬喻品、北本大般涅經卷十七、梵網經卷上、佛性論卷三﹞（參閱‘異生’5151）


