---
title: 黑繩地獄
source: deerpark.app
---

### 陳義孝佛學常見辭彙

八熱地獄之第二。



**來源：三藏法數**

謂此獄中，獄卒以熱鐵繩絣牽罪人，然後斬鋸；復有惡風吹熱鐵繩，籠絡其身，燒皮徹肉，焦骨沸髓，苦毒萬端，故名黑繩地獄。



### 丁福保佛學大辭典

【界名】見黑繩項。

參照：<a href="/dict/黑繩">黑繩</a>



### 佛光大辭典

黑繩，梵名Kāla -sūtra ，巴利名Kāḷa-sūtra  。又作黑耳地獄、黑地獄。據俱舍論頌疏卷八載，因其先以黑繩秤量肢體，其後方予斬鋸，故稱黑繩。又據長阿含經卷十九記載，其為八熱（大）地獄之第二，位于等活地獄之下，眾合地獄之上。週匝圍繞十六小地獄，縱廣各五百由旬。獄卒捉罪人撲熱鐵上，以熱鐵繩縱橫劃之，隨繩痕或以斧截切，或以鋸解，或以刀屠，血肉散亂百千段。又左右有大鐵山，山上各建鐵幢，幢頭張鐵繩，驅罪人至鐵繩上，隨令墮熱鑊中炊煮。苦毒辛酸，不可稱計。若造殺生、偷盜等罪業，命終之後，即墮此處。﹝起世經卷三、大智度論卷十六﹞


