---
title: 菩提流志
source: deerpark.app
---

**來源：丁福保佛學大辭典**

<p>【人名】Bodhiruci，譯曰覺愛。南天竺人，唐朝武后時來，譯三藏。開元釋教錄九曰：「沙門菩提流志，本名達磨流支，唐言法希，天后改為菩提流志，唐言覺愛。南印度人。」宋高僧傳三曰：「釋菩提流志，南天竺國人也。淨行婆羅門種，姓迦葉氏。」</p>

**來源：佛光大辭典**

<p>（562～727）梵名Bodhiruci  。意譯作覺愛。初名達摩流支（梵Dharmaruci  ），南天竺婆羅門出身。天資聰叡，十二歲出家，師事婆羅奢羅外道，通曉聲明、數論，又通陰陽歷數、地理天文、咒術醫方等。年六十始悟釋教之深妙，隱居山谷，修習頭陀。又從耶舍瞿沙學三藏，未及五載，皆悉了達，遍臨諸講肆。唐高宗遙聞其雅譽，遣使迎之，長壽二年（693），至長安。則天武後厚禮之，敕住洛陽佛授記寺，同年譯出佛境界、寶雨等十一部經，中宗神龍二年（706），移住長安崇福寺，譯不空I索神變真言經、一字佛頂輪王經等。又繼玄奘之遺業，譯大寶積經，歷經八年，遂畢其功，新譯二十六會三十九卷，新舊合有四十九會一二○卷。後辭譯業，專事禪觀，壽過百歲，道業不虧。開元十年（722），入住洛陽長壽寺。十五年九月絕飲食藥餌，而神色與平常無異，十一月五日奄然示寂，世壽一六六（另一說為一五六）。帝追贈‘鴻臚大卿’，謚號‘開元一切遍知三藏’。師所傳譯凡五十三部一一一卷，為唐代譯經之雄。﹝大寶積經序、開元釋教錄卷九、宋高僧傳卷三﹞</p>
