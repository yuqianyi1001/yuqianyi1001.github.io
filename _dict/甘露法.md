---
title: 甘露法
source: deerpark.app
---
### 佛光大辭典

如來之教法。即法味清淨，長養眾生之身心，譬如甘露之德。法華經藥草喻品（大九·二○上）：‘我為世尊，無能及者，安隱眾生，故現于世。為大眾說，甘露淨法，其法一味，解脫涅。’十地經論卷二（大二六·一三○中）：‘如病思良藥，如眾蜂依蜜，我等亦如是，願聞甘露法。’﹝佛地論卷四、注維摩詰經卷七﹞



### 陳義孝佛學常見辭彙

（喻）如來所訓示的真理教法，因其教法能令眾生解脫涅槃。



### 丁福保佛學大辭典

【術語】如來之教法，譬之甘露。法華經藥草喻品曰：「我為世尊，無能及者。安穩眾生，故現於世，為大眾說甘露淨法。其法一味，解說涅槃。」佛地論三曰：「如來聖教，於諸外道一切世間邪劣教中，最為真實殊勝清淨。猶如醍醐，亦如甘露，令得涅槃永不死故。」註維摩經七：「什曰：佛法中以涅槃甘露，令生死永斷，是真不死藥也。」無量壽經下曰：「猶如大雨，雨甘露法潤眾生故。」



