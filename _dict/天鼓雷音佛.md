---
title: 天鼓雷音佛
source: deerpark.app
---

### 丁福保佛學大辭典

【佛名】Divyadundubhimeghanirghoṣa胎藏界五佛之一。住於中臺八葉院北方之葉上。結金剛部之定印，主大涅槃之德。金剛界謂之不空成就，即與釋迦同體。是四法身中之等流身也。大日經真言品稱為不動佛，同入秘密曼荼羅位品稱為鼓音如來。善無畏三藏以為不動（梵語阿閦）之名，或為義立，或為經文之誤，天鼓雷音之名，出於秘藏記。若約於義立，則稱涅槃不生不滅之德謂之不動。鼓音之義，如天鼓之無形相，而能一切法音。佛之大涅槃作無作之妙用，非如小乘之寂滅，故以天鼓為譬也。大日經疏四曰：「次於北方觀不動佛作離熱清涼住於寂定之相，此是如來涅槃智，是故義云不動，非其本名也。本名應云鼓音如來，如天鼓都無形相亦無住相而能演說法音，警悟眾生。大般涅槃亦復如是，非如二乘永寂，都無妙用，故以為喻也。」同入秘密曼荼羅位品疏（疏卷十六）曰：「北方鼓音佛（前為阿閦今改置此名也）。」同疏二十曰：「又前云北方阿閦者，經誤也。此是瑜伽義，與此不相應，以鼓音佛為定也（此二處之文，指前段謂為北方不動佛之經文以阿閦此翻不動也）。」秘藏記末曰：「北方天鼓雷音如來，赤金色，入定之相。」

參照：<a href="/dict/釋迦">釋迦</a>



### 佛光大辭典

天鼓雷音，梵名Divyadundubhi meghanirghoṣa  。又稱鼓音如來、鼓音佛、鼓音王。密教胎藏界曼荼羅中台八葉院之北方如來（四方四佛之一）。大日經具緣品、大日經疏卷四載，此佛住寂定之相，主大涅之德，故依義稱為不動。而此大般涅異于二乘之永寂而無妙用，實如天鼓都無形相而能演說如來法音，成辦事業，故本名鼓音如來。其形像週身金色，左手作拳安于臍下，右手指端觸地，結觸地印，跏坐寶蓮華。密號不動金剛，種子為奧（aḥ）字或n（haṃ）字，三昧耶形為萬德莊嚴印或寶螺。或謂此佛與金剛界東方阿■如來為同尊。﹝大日經卷五秘密八印品、入秘密漫荼羅位品、攝大儀軌卷二、廣大儀軌卷下、大日經疏卷十七、卷二十、秘藏記﹞


