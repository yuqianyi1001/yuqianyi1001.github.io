---
title: 煩惱藏
source: deerpark.app
---
### 丁福保佛學大辭典

【術語】五住地之煩惱，能含攝一切之煩惱，故名為藏，又能藏如來之法身，故名為藏。勝鬘經曰：「不思議空智斷一切煩惱藏。」又曰：「若於無量煩惱藏所纏如來藏不疑惑者，於出無量煩惱藏法身亦無疑惑。」同寶窟下本曰：「四住及無明，攝一切煩惱皆在其內，故名為藏。又此惑能藏如來法身，故名為藏。」



