---
title: 前堂首座
source: deerpark.app
---

**來源：丁福保佛學大辭典**

<p>【職位】已下為禪門私立之稱。僧堂之前版謂之前堂。前堂之首座，為諸首座中之最上者，居住持之次席，因之而有第一座、座元、禪頭、首眾等別稱。僧堂坐禪號令之權，在首座不在住持，首座謂之禪頭，眾僧皆聽首座之命也。勅修清規曰：「前堂首座，表率叢林，人天眼目。分座說法，開鑿後昆。坐禪領眾，謹守條章。齋粥精粗，勉諭執事。僧行失儀，依規示罰。老病亡沒，垂恤送終。凡眾之事，皆得舉行。如衣有領，如網有綱也。」</p><p>【職位】前堂之第一座統領前堂者。位次亞於住持。</p>
