---
title: 火浣布袈裟
source: deerpark.app
---

### 丁福保佛學大辭典

【衣服】紡織火鼠之毛而製之，火不能燒，有垢則投於火而浣之。法苑珠林三十五言魏明帝時西國獻之。三才圖會二十七亦載之。又石絨所織之布，亦曰火浣布。



### 佛光大辭典

以火浣布制成之袈裟。火浣布，乃以火鼠之毛紡成者，不懼火，垢穢時得投于火中而浣之。據法苑珠林卷三十五載，魏明帝時，西國獻火浣布袈裟。慧琳音義卷十五引山海經、抱樸子之說，謂南方炎洲有火林山，晝夜大火，生不燼之木，其木之皮花可為布，又有火浣獸，其形似鼠，常居火中，毛白而長，可績以為布，垢污時投于火中浣之，則潔白如新，故稱火浣布。抱樸子謂火浣布有木皮、花、獸毛等三種。另說火浣布有用火雞毛紡成者。此外，以石絨（即石綿）織就之布，亦稱為火浣布。﹝大寶積經卷一○九、玄應音義卷五、義楚六帖卷二十二、類聚名物考卷二五九﹞


