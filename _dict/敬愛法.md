---
title: 敬愛法
source: deerpark.app
---

**來源：丁福保佛學大辭典**

<p>【修法】見祈禱條。</p><p>參照：<a href="/dict/祈禱">祈禱</a></p>

**來源：佛光大辭典**

<p>敬愛，梵語vaśīkaraṇa。音譯作皤施迦羅、縛哦羯、縛始迦魯或     舍、伐施迦。密教修法之一。又稱慶愛法、敬意法、愛敬法。為自身及他人欲得佛菩薩愛護，或欲得君王眾人敬愛之祈禱法。為四種壇法之一。即祈禱和合親睦之法。其中，祈伏悖己者，令其隨順，稱信伏敬愛；祈求令世間夫婦互相敬愛，稱和合敬愛；鉤召不隨順己心者，令生敬愛，稱鉤召敬愛。至于令違逆本覺之三惡趣者之無明畢竟歸入本覺佛果，稱悉地敬愛。諸法所修之本尊各異，如愛染明王法即其中一種。敬愛法通于念誦法、護摩法，系自息災、增益、調伏等三種法之增益法分離發展而出者。修此法時，宜始于後夜寅刻之時，蓋以此刻為陰陽和合相應之時。行者須著赤衣，面向西方，一切供具法器概用赤色。法壇與護摩爐（稱作敬愛爐）均採赤色之蓮花形。赤色系表和合敬愛之色，此法屬三部、五部中之蓮華部。﹝七俱胝佛母準提大明陀羅尼經、金剛頂瑜伽護摩儀軌﹞</p>
