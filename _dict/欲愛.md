---
title: 欲愛
source: deerpark.app
---
### 佛光大辭典

指欲界之煩惱。即對五欲之妄執。菩薩喜樂正法，稱為法愛；對之，凡夫貪愛五欲，稱為欲愛。﹝長阿含經卷十、楞嚴經卷一、集異門足論卷四﹞（參閱‘愛’5457）



### 三藏法數

謂眾生愛念妻子，及貪染五欲等，是名欲愛。（五欲者，以色聲香味觸五塵，能起人貪欲之心也。）

謂於欲界五塵而起貪愛也。因貪愛故，推求不已，是名欲愛。（五塵者，色塵、聲塵、香塵、味塵、觸塵也。）



### 法相辭典

★如愛支差別中說。

★二解瑜伽六十七卷八頁雲：又即此愛、界差別故；復有三種。謂欲愛、色愛、無色愛。若生欲界，希求欲界後有者；喜于已得所受用事，欣于未得所受用事，諸所有愛；是名欲愛。

★三解集異門論四卷十一頁雲：欲愛雲何？答：于諸欲中、諸貪等貪，執藏防護，耽著愛染；是謂欲愛。復次于欲界系十八界十二處五蘊諸法中，諸貪等貪，執藏防護，耽著愛染；是謂欲愛。復次下從無間大地獄，上至他化自在天，于此所攝色受想行識諸法中，諸貪等貪，執藏防護，耽著愛染，是謂欲愛。



### 陳義孝佛學常見辭彙

１．對五欲的貪愛。２．欲界眾生的貪愛。



### 丁福保佛學大辭典

【術語】菩薩喜樂正法，謂之法愛，凡夫貪愛五欲之境，謂之欲愛，又欲界之貪愛也。對於色愛而言。楞嚴經一曰：「阿難白佛：我見如來三十二相勝妙殊絕形體，映徹猶如琉璃，常自思惟：此相非是欲愛所生。何以故？欲氣麤濁腥臊交遘，膿血雜亂，不能發生勝淨妙明紫金光聚。」



