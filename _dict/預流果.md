---
title: 預流果
source: deerpark.app
---

**來源：陳義孝佛學常見辭彙**

<p>四果之一。見四果條。</p>

**來源：法相辭典**

<p>★如四沙門果中說。</p><p>★二解顯揚三卷十頁雲：一、預流果。若隨勝攝；永斷三結。若全攝者；永斷一切見所斷惑。由此聖者、已見諦故；最初證得逆流行果。</p><p>★三解法蘊足論二卷十三頁雲：預流果者：謂現法中，已于三結、永斷遍知。謂有身見、戒禁取、疑。彼住此斷中，未能進求一來果證；名預流果。又雲：雲何預流果？謂預流果、略有二種。一者、有為，二者、無為。所言有為預流果者：謂彼果得、及彼得得。有學根力、有學屍羅、有學善根、八有學法、及彼種類諸有學法，是名有為預流果。所言無為預流果者：謂于此中、三結永斷，及彼種類結法永斷。即是八十八諸隨眠永斷、及彼種類結法永斷。是名無為預流果。</p><p>★四解品類足論七卷四頁雲：預流果雲何？此有二種。一、有為，二、無為。有為預流果雲何？謂證預流果所有學法、已正當得。無為預流果雲何？謂證預流果所有結斷、已正當得。是名預流果。</p>

**來源：丁福保佛學大辭典**

<p>【術語】小乘四果之第一。舊稱須陀洹。譯曰逆流，入流。新稱窣路多阿半那Srota－āpanna，聲聞乘之人，斷三界之見惑已，方違逆生死瀑流之位。謂之逆流果。預流之流，聖道之流也。斷三界之見惑已，方預參於聖者之流，謂之預流果。是為聲聞乘最初之聖果，故稱為初果。向此果者在斷見惑之見道十五心間，謂之逆流向，又曰預流向，即預流果之因道，預流向為見道位，預流果為修道位也。玄應音義二十三曰：「預流，梵言窣路多阿半那，此言預流。一切聖道說為流，能相續流向涅槃故。初證聖果，創參勝列，故名預流。預及也，參預也，舊言須陀洹者訛也。或言逆流，或言入流，亦云至流，皆一也。」俱舍論二十三曰：「預流者，諸無漏道總名為流，由此為因趣涅槃故。」</p>

**來源：佛光大辭典**

<p>梵語srotāpanna。音譯須陀洹、@路多阿半那。新譯預流，舊譯入流。又譯作逆流。小乘聲聞四果之第一，十八有學之一。意指預入無漏聖道之果位。聲聞乘之人斷三界之見惑已，方達違逆生死瀑流之位，稱為逆流果。蓋預流之‘流’，即指聖道之流。斷三界之見惑已，方預參于聖者之流，稱為預流果。此為聲聞乘最初之聖果，故稱為初果。趨向此果者，在斷見惑之見道十五心間，稱為逆流向，又稱預流向，即預流果之因位。預流向為見道位，預流果為修道位。玄應音義卷二十三：‘預流，梵言@路多阿半那，此言預流。一切聖道說為流，能相續流向涅故。初證聖果，創參勝列，故名預流。預，及也，參預也。舊言須陀洹者，訛也。或言逆流，或言入流，亦雲至流，皆一也。’俱舍論卷二十三（大二九·一二三上）：‘預流者，諸無漏道總名為流；由此為因，趣涅故。’﹝成實論卷一分別聖賢品、大乘義章卷十七本、大乘法苑義林章卷五本﹞（參閱‘四向四果’1683）</p>
