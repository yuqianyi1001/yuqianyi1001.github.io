---
title: 梵壇
source: deerpark.app
---
### 佛光大辭典

梵語brahma-daṇḍa，巴利語同。又作梵怛。意譯為默擯、梵法、梵天法治、梵杖。乃對犯戒之比丘或比丘尼所行之一種治罪法。即不許與犯戒者言語，此系九種治罪法之一。據長阿含卷四遊行經載，佛告阿難，于其涅後，若闡怒（巴Channa  ，即車匿）不順威儀、不受教誡，阿難等當共行梵壇罰，並敕諸比丘不得與語，亦勿往返教授從事。闡怒為六群比丘之一，常行惡事，與眾僧不和合，故為此而制梵壇法。又維摩經略疏卷一載（大三八·五六八上）：‘亦雲彼梵天治罪法，別立一壇，其犯法者令入此壇，諸梵不得共語。’依此，梵壇即為梵天之治罪法。﹝增一阿含經卷三十七、五分律卷三十、大智度論卷二、梵網經法藏疏卷六、四分律行事鈔資持記卷七﹞（參閱‘梵罰’4644）



### 丁福保佛學大辭典

【術語】法藏以為梵語，譯曰默擯。眾僧不與之交言語也。智者元照以為漢言，謂梵王於宮前立一壇，天眾不如法者則令立壇上餘天不與之往來交語，佛依車匿比丘惡性故，制此法，又名梵天法治。長阿含經四曰：「阿難白佛言：闡拏比丘（即車匿）虜扈自用，佛滅度後，當如之何？佛告阿難：我滅度後，若彼闡拏不順威儀不受教誡，汝等當共行梵壇罰。勅諸比丘不得與語，亦勿往反教授從事。」智度論二曰：「車匿比丘，我涅槃後，如梵天法治。」梵壇者，梵音Brahmadaṇḍa，梵杖及梵法之意，罰之方法如上述，婆羅門之治法應用於佛教之僧伽也。參照默擯條。

參照：<a href="/dict/默擯">默擯</a>



