---
title: 數珠
source: deerpark.app
---

**來源：丁福保佛學大辭典**

<p>【物名】梵名鉢塞莫。是念三寶名時記其數之具也。牟黎曼陀咒經曰：「鉢塞莫，云數珠。」木槵子經曰：「佛告王（毘琉璃王）言：大王若欲滅煩惱障報障者，當貫木槵子一百八以常自隨。若行若坐若臥，恒常至心無分散意，稱佛陀達磨僧伽名。乃過一木槵子，如是漸次度木槵子，若十若二十若百若千乃至百千萬，若能滿二十萬徧，身心不亂，無諸諂曲者，得生第三焰天。（中略）若復能滿一百萬徧者，當得斷百八結業，始名背生死流趣向涅槃。」珠數之起原，有數說，皆恐自比丘為逐次數布薩日所持之黑白三十珠起原也。</p>

**來源：佛光大辭典**

<p>梵語pāsakamālā。音譯作缽塞莫。又作念珠、誦珠、咒珠。即以線貫串一定數目之珠，用以計算稱名念佛或陀羅尼等念誦之次數。其種類，依陀羅尼集經記載，有二十一珠、四十二珠、五十四珠、一百零八珠等四種；依數珠功德經記載，有十四顆、二十七顆、五十四顆、一百零八顆等四種；依金剛頂瑜伽念珠經記載，上品一千零八十顆、最勝一百零八顆、中品五十四顆、下品二十七顆。準此，數珠之基本顆數為一百零八顆，四十二、二十一顆者乃別說。</p><p>念珠之顆數不同，所表示之意義亦異：一百零八顆者表示證百八之三昧，以斷除百八之煩惱；五十四顆者表示菩薩修行過程之十信、十住、十行、十回向、十地及四善根因地等五十四位；四十二顆者則表示十住、十行、十回向、十地、等覺、妙覺等四十二位；二十七顆表示小乘修行四向四果之十八學人與九無學；二十一顆者表示十地、十波羅蜜、佛果等二十一位；十四顆者表示觀音之十四無畏。</p><p>數珠材質之種類亦多，有金、銀、赤銅、菩提子、蓮華子、金剛子、黑檀、紫檀、真珠、珊瑚、琉璃、鐵等，惟各經多以菩提子所制者為最殊勝。此外，有關念珠之配置法、掐捻法、功德等，經典所記載（大多為晚期經典，尤以密教諸經軌）甚詳。又佛教開始使用念珠之年代約在二世紀之後，于中國，有關數珠使用最早之記載，見于續高僧傳卷二十道綽傳（大五○·五九三下）：‘人各掏珠，口同佛號。’是知至隋唐時乃開始使用，以為稱名記數之具。﹝木患子經、大悲空智經持念品、釋氏要覽卷中、翻譯名義集卷十八、類聚名物考卷二五五﹞（參閱‘念珠’3215）</p>
