---
title: 無熱天
source: deerpark.app
---

### 陳義孝佛學常見辭彙

色界五淨天之第二天名。



### 法相辭典

★大毗婆沙論一百七十六卷一頁雲：雲何無熱天？謂無熱天一類伴侶，乃至廣說。問：彼天何故名無熱耶？答：彼是假名假想。乃至廣說。復次彼天身無熱惱，心無熱惱；一期領受純清涼樂，非下所有；故名無熱。復次彼天審見苦真是苦，乃至道真是道；離下所起煩惱蒸熱；故名無熱。復次無煩天中，鄰逼下地所起增上煩惱火故；猶名為熱。此超彼故，名無熱天。

★二解　集異門論十四卷十頁雲：雲何無熱天？答：謂此與彼諸無熱天，同一類，為伴侶，共眾同分，依得事得處得皆同。又若生在無熱天中所有無覆無記色受想行識蘊，是名無熱天。復次以無熱天，于苦見苦，于集見集，于滅見滅，于道見道，故名無熱天。復次以無熱天，身無熱惱，心無熱惱。由彼身心無熱惱故；領受寂靜遍淨無漏微妙諸受。故名無熱天。復次此是彼名異語增語諸想等想施設言說，謂無熱天。故名無熱天。



**來源：三藏法數**

熱即熱惱。謂此天機括獨行，研交無地，故名無熱天也。（機括獨行者，機謂弩牙，括與筈同，謂箭所受絃之處，皆取可發之義，以喻於心也。前苦樂之境雖滅，猶存能滅之念，故云機筈獨行。至此天中，研究此心與境交接之念，無依無處，則無熱惱，故云研交無地也。）



### 丁福保佛學大辭典

【界名】五淨天之第二、在於色界。俱舍頌疏世間品一曰：「已得雜修上中品定，能善伏除上中品障。意樂調柔離諸熱惱，故名無熱。」



### 佛光大辭典

SK，巴利名同，音譯阿答波、阿陀波、阿答和。又作不熱天、不惱天、無惱天、不燒天、無熟天、無燒天。色界十八天之一，五淨居天之一。位于第四禪之第四天。此天已伏除雜修靜慮之上中品諸障，意樂調柔，離諸熱惱，故名無熱天。或以熱為熾盛義，以未證上品之修靜慮及果，故稱無熱。關于此天眾生之壽量，據大樓炭經卷四載，為二十劫；長阿含經卷二十忉利天品、雜阿毗曇心論卷二、彰所知論卷上謂二千劫；立世阿毗曇論卷七則謂八千大劫。其身量為二千由旬。﹝大樓炭經卷一、大毗婆沙論卷一三六、俱舍論卷八、集異門足論卷十四、瑜伽師地論卷四、卷三十七﹞


