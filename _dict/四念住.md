---
title: 四念住
source: deerpark.app
---

**來源：陳義孝佛學常見辭彙**

<p>又名四念處。見四念處條。</p>

**來源：法相辭典**

<p>★如瑜伽二十八卷十六頁至二十四頁廣釋，繁不備錄。</p><p>★二解　顯揚二卷十頁雲：四念住者，一、身念住，謂或緣于身，或復緣身增上教法，或緣彼教授為境界已，由聞思修之所生慧，或唯影像，或事成就，于身境處善安住念，為令于身得離系故。如于身念住，如是于受心法念住應知亦爾。此中差別者，謂各于自境如其所應，乃至為令于法得離系故。又一切處應說，與念相應心及心法。如是發起觀察心時，所緣之境有四種事：一、心所執事，二、心領納事，三、心了別事，四、心染淨事。</p><p>★三解　辯中邊論中卷十一頁雲：此中先應說修念住。頌曰：以粗重愛因，我事無迷故，為入四聖諦，修念住應知。論曰：粗重由身而得顯了，故觀察此，入苦聖諦。身以有粗重諸行為相故，以諸粗重，即行苦性，由此聖觀，有漏皆苦，諸有漏受，說為愛因，故觀察此，入集聖諦。心是我執所依緣事，故觀察此，入滅聖諦。怖我斷滅，由斯離故，觀察法故，于染淨法遠離愚迷，入道聖諦。是故為入四聖諦理，最初說修四念住觀。</p><p>★四解　集論六卷七頁雲：四念住所緣者，謂身受心法。復有四事，謂我所依事、我受用事、我自體事、我染淨事。自體者，謂慧及念。助伴者，謂彼相應心心所等。修習者，謂于內身等修，循身等觀。如于內、于外、于內外亦爾。內身者，謂于此身中所有內色處。外身者，謂外所有外色處。內外身者，謂內處相應所有、外處根所依止，又他身中所有內色處。雲何于身修循身觀？謂以分別影像身與本質身，平等循觀。內受者，謂因內身所生受。外受者，謂因外身所生受。內外受者，謂因內外身所生受。如受、心法亦爾。如于身修循身觀，如是于受等修循受等觀，如其所應。又修習者，謂欲、勤、策、勵、勇猛、不息、正念、正知及不放逸修習差別故。欲修習者，謂為對治不作意隨煩惱。勤修習者，謂為對治懈怠隨煩惱。策修習者，謂為對治幹頡□艟偎娣襯鍘＠修習者，謂為對治心下劣性隨煩惱。勇猛修習者，謂為對治疏漏、疲倦隨煩惱。不息修習者，謂為對治得少善法生知足喜隨煩惱。正念修習者，謂為對治忘失尊教隨煩惱。正知修習者，謂為對治毀犯、追悔隨煩惱。不放逸修習者，謂為對治舍諸善軛隨煩惱。修果者，謂斷四顛倒，趣入四諦，身等離系。</p><p>★五解　俱舍論二十三卷一頁雲：依已修成滿勝奢摩他,為毗缽舍那修四念住。如何修習四念住耶?謂以自共相觀身受心法。身、受、心、法各別自性,名為自相。一切有為皆非常性,一切有漏皆是苦性,及一切法空非我性,名為共相。身自性者,大種造色。受、心自性，如自名顯。法自性者：除三餘法。傳說：在定以極微剎那，各別觀身，名身念住滿。餘三滿相，如應當知。何等名為四念住體？此四念住體各有三，自性、相雜、所緣別故。自性念住，以慧為體；此慧有三種，謂聞等所成，即此亦名三種念住。相雜念住，以慧所餘俱有為體。所緣念住，以慧所緣諸法為體，寧知自性是慧非餘。經說：于身住循身觀，名身念住；餘三亦然。諸循觀名，唯自慧體；非慧無有循觀用故。何緣于慧立念住名？毗婆沙師說：此品念增故，是念力持慧得轉義。如斧破木，由楔力持。理實應言慧令念住，是故于慧立念住名。隨慧所觀，能明記故，由此無滅，作如是言：若有能于身住循身觀，緣身念得住，乃至廣說。世尊亦說：若有于身住循身觀者，念便住不謬。然有經言：此四念住由何故集？由何故滅？食觸名色作意集故，如次令身、受、心、法集。食觸、名色作意滅故，如次令身受心法滅。應知彼說所緣念住，以念于彼得安住故。又念住別名隨所緣，緣自他俱相續異故。一一念住，各有三種。此四念住，說次隨生。生復何緣，次第如是？隨境粗者，應先觀故。或諸欲貪，于身處轉。故四念住，觀身在初。然貪于身，由欣樂受。欣樂于受，由心不調。心之不調，由惑未斷。故觀受等如是次第。此四念住，如次治彼淨樂常我四種顛倒。故唯有四，不增不減。四中三種，唯不雜緣。第四所緣，通雜不雜。若唯觀法，名不雜緣。若于身等，二三或四。總而觀察，名為雜緣。　</p><p>★六解　法蘊足論四卷八頁雲：爾時世尊告芻眾：吾當為汝略說修習四念住法。謂有芻，于此內身，住循身觀；若具正勤、正知、正念，除世貪憂。于彼外身，住循身觀；若具正勤、正知、正念，除世貪憂。于內外身，住循身觀，若具正勤、正知、正念，除世貪憂。于內外俱受、心、法三，廣說亦爾。是現修習四念住法。過去、未來芻修習四念住法，應知亦爾。如彼四卷八頁至五卷四頁廣釋。</p><p>★七解　集異門論六卷十頁雲：四念住者，一身念住，二受念住，三心念住，四法念住。身念住雲何？答：十有色處及法處所攝色，是名身念住。受念住雲何？答：六受身，謂眼觸所生受，乃至意觸所生受，是名受念住。心念住雲何？答：六識身，謂眼識乃至意識，是名心念住。法念住雲何？答：受蘊所不攝無色法處，是名法念住。復次，身增上所生諸善有漏及無漏道，是名身念住。受增上所生諸善有漏及無漏道，是名受念住。心增上所生諸善有漏及無漏道，是名心念住。法增上所生諸善有漏及無漏道，是名法念住。復次，緣身慧名身念住，緣受慧名受念住，緣心慧名心念住，緣法慧名法念住</p><p>★八解　大毗婆沙論一百四十一卷一頁雲：四念</p>

**來源：丁福保佛學大辭典**

<p>【術語】與四念處同。</p><p>參照：<a href="/dict/四念處">四念處</a></p>

**來源：佛光大辭典**

<p>梵語catvāri smṛty-upasthānāni，巴利語cattāro sati-paṭṭhānāni。為三十七道品中之一科。指集中心念于一點，防止雜念妄想生起，以得真理之四種方法。乃原始經典中所說之修行法門。又作四念處、四意止、四止念、四念、身受心法。即以自相、共相，觀身不淨、受是苦、心無常、法無我，以次第對治淨、樂、常、我等四顛倒之觀法。念，含有慧觀之義；住，即于身、受、心、法四境，生起不淨、苦等觀慧時，其念能止住于其處。</p><p>據俱舍論卷二十三載，修習四念住之法，系以自相、共相，依次觀照身、受、心、法四境。自相，乃四境各別之自性；如身之自性，為四大種所造之色。共相，則為諸法共通之性，即一切法皆具有非常、苦、空、非我等之性。</p><p>四念住即：(一)身念住（梵kāya -smṛty-upasthāna ，巴kaye kāyānupassī viharati ātāpī sampajāno satimā  ），又作身念處。即觀身之自相為不淨，同時觀身之非常、苦、空、非我等共相，以對治淨顛倒。(二)受念住（梵vedanā -smṛty- upasthāna ，巴vedanāsu vedanānupassī viharatiātāpī sampajāno satimā ），又作受念處。即觀于欣求樂受中反生苦之原由，並觀苦、空等共相，以對治樂顛倒。(三)心念住（梵citta -smṛty-upasthāna ，巴cittecittānupassī viharati ātāpī sampajāno satimā  ），又作心念處。即觀能求心之生滅無常，並觀其共相，以對治常顛倒。(四)法念住（梵dharma -smṛty-upasthāna ，巴dhammesu dhammānupassī viharatiātāpī sampajāno satimā  ），又作法念處。即觀一切法皆依因緣而生，無有自性，並觀其共相，以對治我顛倒。</p><p>四念住之體皆各有三種，稱為三念住。即：(一)自性念住，又作性念處。以能觀察身、受、心、法之聞、思、修等三慧為體。(二)相雜念住，又作共念處。以與慧同時存在之心、心所（精神作用）等為體。(三)所緣念住，又作緣念處。以慧所緣之對象，即身、受、心、法等四境為體。</p><p>四念住之觀法，可分為別相、總相二種。即：(一)別相念住，為四念住之各別觀法。 (二)總相念住，為總合四念住之觀法。又四念住中之前三境為雜緣，第四法念住則通于雜緣與不雜緣。唯觀法念住者，稱為不雜緣；于身、受、心、法等，或觀二境、三境之合緣，或總觀四境之合緣，則稱為雜緣。若修習雜緣法念住，可入四善根位。</p><p>此外，大乘阿毗達磨雜集論卷十，舉出四念住依次趣入四諦之說，即由身念住趣入苦諦，由受念住趣入集諦，由心念住趣入滅諦，由法念住趣入道諦。﹝中阿含卷二十四念處經、長阿含卷十‘三聚經’、增一阿念經卷十一、坐禪三昧經卷下、大智度論卷十九、瑜伽師地論卷二十九、卷三十、四念處（智）卷一、卷三、大乘義章卷十六末、俱舍論光記卷二十三﹞（參閱‘三念住’562）</p>
