---
title: 五通
source: deerpark.app
---

### 陳義孝佛學常見辭彙

五種的神通。見五神通條。



### 法相辭典

★瑜伽三十三卷十五頁雲：復次依止靜慮，發五通等。雲何能發？謂靜慮者，已得根本清淨靜慮；即以如是清淨靜慮，為所依止，于五通增上正法，聽聞受持，令善究竟。謂于神境通，宿住通，天耳通，死生智通，心差別通等，作意思惟。復由定地所起作意，了知于義，了知于法。由了知義，了知法故；如是如是，修治其心。由此修習多修習故；有時有分，發生修果五神通等。

★二解　大毗婆沙論一百四十一卷十三頁雲：五通者：一、神境智通。二、天眼智通。三、天耳智通。四、他心智通。五、宿住隨念智通。此五、皆以慧為自性。已說自性；當說所以。問：何故名通？答：于自所緣，無倒了達，妙用無礙；故名為通。如彼廣說。



### 三藏法數

﹝出大智度論﹞ 〔一、天耳通〕，天耳通者，謂於世間一切眾生苦樂、憂喜、種種音聲，悉能聞也。 〔二、天眼通〕，天眼通者，謂於世間一切種種形色，及諸眾生，死此生彼，苦樂之相，悉能見也。 〔三、宿命通〕，宿命通者，謂於自身、他身，多生所行之事，悉能知也。 〔四、他心通〕，他心通者，謂於他人心中思惟種種善惡之事，悉能了知也。 〔五、神足通〕（亦名如意通），神足通者，謂隨意變現，飛行自在，一切所為，無有障礙也。



### 丁福保佛學大辭典

【名數】一神境智證通，又云身如意通Ṛddhividhi－jñāna，又云身通，又云神足通。即變現不思議境界之通力，謂之神境通。遊涉往來自在之通力，故云神足通，自身得變現自在之通力，故云身如意通，各就一邊而與以名也，其中神境通名，最為通稱。二天眼智證通Divya－cakṣus，得色界天眼根，照久無礙，謂之天眼智證通。三天耳智證通Divya－śrotra，得色界天耳根，聽聞無礙者。四他心智證通Paracitta－jñāna，知他人之心念而無礙者。五宿命智證通Pūrvanivāsānusmṛti－jñāna，知自己及六道眾生宿世生涯而無礙者。此五通為有漏之禪定或依藥力咒力而得，故外道之仙人亦能成就之。此五者皆名智證通者，以其為各依智而證得之通力故也。見俱舍論十八。

【術語】天眼等之五種神通力也。見五神通條。

參照：<a href="/dict/五神通">五神通</a>



### 佛光大辭典

五種神通。(一)梵語pañcābhijñā。指修四根本靜慮所得五種超自然之能力。又作五神通。神，乃指不可思議之意。通，為自由自在之意。一般所謂之五通，即指：(一)神境智證通（梵ṛddhi -viṣaya-jñāna-sākṣātkriyābhijñā ），又作神境通、神足通、身如意通、如意通、身通。謂不論何處皆能來去自如。(二)天眼智證通（梵divya -cakṣur-jñāna-sākṣātkriyābhijñā ），又作天眼智通、天眼通。謂能見常人之眼所不能見者。(三)天耳智證通（梵divya -śrotra-jñāna-sākṣātkriyābhijñā ），又作天耳智通、天耳通。謂能聽常人不能聽聞之音聲。 (四)他心智證通（梵cetaḥ -paryāya-jñāna-sākṣātkriyābhijñā ），又作他心智通、知他心通、他心通。謂能明了他人內心之動向。(五)宿住隨念智證通（梵pūrve -nivāsānusmṛti-jñāna-sākṣātkriyābhijñā ），又作宿住智通、識宿命通、宿命通。謂能了知過去之事。

五通之中，神境智證通等前四者通于有漏，唯為世俗智所攝。他心智通則通于無漏，攝于法智、類智、道智、世俗智及他心智等五智。又五通乃由四根本靜慮所生起，故不獨限于聖者，異生凡夫亦能得之。得此五種神通之仙人，稱為五通仙。天竺外道修有漏之禪定而得五通名甚伙。佛陀則曾經禁止其弟子顯現各種神通。﹝大乘本生心地觀經卷六、大薩遮尼幹子所說經卷七、卷八、大方等大集經卷十九、大毗婆沙論卷一四一、大智度論卷五、卷二十八、成實論卷十六﹞（參閱‘三明’569）

(二)一切通力之分類有五：(一)道通，證中道之理後能起大用，于無心之中應和萬物，隨緣萬化，一如水月、空花、影像之無定體。(二)神通，可于靜心之中通照萬物，記持宿命，種種分別，皆隨定力。(三)依通，悉知術法而緣用于身，故能乘符往來，或藉藥餌之力產生靈變。(四)報通，依果報而有之通力，能預知鬼神之事，變化諸天之形，了知中陰有情託生之處，並能隱變神龍。(五)妖通，老狐狸、木石等之精化，可附于人神，並具奇異之聰慧。﹝宗鏡錄卷十五、大藏法數卷二十七﹞


