---
title: 化功歸己
source: deerpark.app
---
### 丁福保佛學大辭典

【術語】天台所立觀行五品位中，第三說法品之位，行者說法教化人，則其功德歸己，內心之觀解益明云。文句記六上曰：「實病既癒，權疾亦痊，豈一代化功全任實行。」止觀七下曰：「更加說法，轉其內解導利前人，以曠濟故，化功歸己，心更一轉，倍勝於前，名第三品。」玄義五上曰：「行者內觀轉強，外資又著，圓解在懷，誓願熏動，更加說法如實演布，說法開導前人，得道全因緣，化功歸己，十心則三倍轉明，是名第三品位。」



