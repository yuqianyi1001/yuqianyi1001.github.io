---
title: 說法五德
source: deerpark.app
---

### 丁福保佛學大辭典

【名數】說法使聽者生五種之福德：一於當生得長者，以聽者不殺人故。二於當生得大富，以聽者不盜故。三於當生得端正，以聽者意和故。四於當生得名譽，以聽者歸依三寶故。五於當生得聰明，以聽者曉了妙慧故。見賢者五福德經。參照五人說法條（CBETA註：疑為參照五類說法或五人說經條）。又十九說法。見觀音條。

參照：<a href="/dict/五類說法">五類說法</a>

參照：<a href="/dict/五人說經">五人說經</a>

參照：<a href="/dict/觀音">觀音</a>



### 佛光大辭典

賢者說法時所得之五種福德。即：(一)長壽，賢者宣說善法要義，令好殺之人聞法而止殺，故得長壽。(二)大富，賢者宣說善法要義，令盜竊者聞法止盜而行布施，故得大富。(三)端正無比，賢者宣說善法要義，令聞法者和氣安心、顏色愉悅而生光澤，故得端正無比。(四)名譽遠聞，賢者宣說善法要義，令聞法者恭敬佛、法、僧三寶，故得名譽遠聞。(五)聰明大智，賢者宣說善法要義，令聞法者開解妙慧，故得聰明大智。﹝賢者五福德經﹞


