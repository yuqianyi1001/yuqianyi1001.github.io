---
title: 優畢捨
source: deerpark.app
---

### 丁福保佛學大辭典

【術語】Upekṣa，又作憂畢叉。譯曰捨。平等。持心平等，不偏一方。捨者捨偏心也。涅槃經三十曰：「憂畢叉者，名曰平等，亦名不諍，又名不觀，亦名不行，是名為捨。」慧琳音義二十六曰：「優畢叉，此云捨也。」大乘義章十曰：「止觀捨者，經中亦名定慧及捨，此乃修中之差別也。修義不同，一門分為三：止者外國名奢摩他，此翻為止，守心住緣，離於散動，故名為止。止心不亂，故復名定。觀者外國名毘婆舍那，此翻為觀。於法推求簡擇名觀，觀達稱慧。捨者外國名優畢叉，此翻為捨，行心平等，捨離偏執，故名為捨。」


