---
title: 疑是解津
source: deerpark.app
---
### 佛光大辭典

謂疑為知解之門路。三德指歸卷十八載，津，津濟之意。由疑故得解，則疑為解之津濟。止觀輔行傳弘決卷四之四（大四六·二七一下）：‘師、法二疑，須曉其時。若未入三昧來，于此二法若不疑者，或當復雜邪師、邪法，故應熟疑，善思擇之。疑為解津，此之謂也。’﹝大般涅經疏卷十三﹞



### 丁福保佛學大辭典

【雜語】謂疑為知解之律渡也。涅槃疏十三曰：「疑是解津，復是惑本。」三德指歸十八曰：「疑是解津者，津謂津濟。由疑故得解，則疑是解之津濟也。」輔行四之四曰：「師法二疑，須曉其時。若未入三昧來，於此二法，若不疑者，或當復雜邪師邪法，故應熟疑思擇之，疑為解津，此之謂也。」南山戒疏一曰：「由涉疑故，是解家法。」



