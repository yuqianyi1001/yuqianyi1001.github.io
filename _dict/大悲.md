---
title: 大悲
source: deerpark.app
---
### 佛光大辭典

梵語mahākaruṇā，巴利語同。悲，意為拔苦。諸佛菩薩不忍十方眾生受苦而欲拔濟之，其心稱大悲，乃佛菩薩為救度眾生痛苦之悲愍心。小乘有部以之為十八不共法之一，大乘法相宗則以之為佛百四十不共法之一。一般又以之為四無量心之一，如華嚴經所說之十種大悲心，及寶雨經所說之佛三十二種大悲心。此外，通常又以之與‘大慈’並用，最常見者為表示觀音之慈悲。然‘大悲’一詞，于諸經中之解釋略有異同。

(一)小乘之說，如大毗婆沙論卷三十一、卷八十三、俱舍論卷二十七等所說，所謂大悲，乃緣于三界一切有情而起，為佛之世俗智，凡有五義，即：(1)資糧大，乃以大福德智慧之資糧而成辦者。(2)行相大，此力能于三苦之境，作拔苦之行相。(3)所緣大，以三界之有情為所緣。(4)平等大，遠離怨親等之分別心，而普遍利樂一切有情。(5)上品大，大悲為諸法中之最上品，更為其餘各種悲心所不可比。若以‘大悲’與‘悲’相較，則有八種之異：(1)自性異，大悲以智慧為體，悲以無嗔為體。(2)行相異，大悲緣‘三苦’之行相，悲唯緣‘苦苦’之行相。(3)所緣異，大悲通緣三界，悲唯緣欲界。(4)依地異，大悲依第四禪，悲通依于四禪。(5)依身異，大悲依佛身，悲依二乘之身。(6)證得異，大悲系遠離有頂之惑而證得，悲則僅遠離欲界之惑而證得。(7)救濟異，大悲能成就救濟之事，悲唯希望救濟。(8)哀愍異，大悲能哀愍平等，悲則唯拔除欲界有情之苦，故其哀愍不平等。此外，成實論卷十二亦詳釋佛之大悲，所說與有部之說大致相同，惟成實論強調‘先談法空，後論大悲’，乃兩者顯著之差異。

(二)大乘之說，新譯華嚴經卷五十三于所列舉二千普賢行法中，以大悲配于十住位，而舉出菩薩生起大悲之十種緣由，即：(1)菩薩觀察眾生之所依怙而起大悲，(2)菩薩觀察眾生根性不調順而起大悲，(3)菩薩觀察眾生缺乏善根而起大悲，(4)菩薩觀察眾生長夜該叨起大悲，(5)菩薩觀察眾生行諸不善法而起大悲，(6)菩薩觀察眾生為欲所縛而起大悲，(7)菩薩觀察眾生沉沒于生死海中而起大悲，(8)菩薩觀察眾生長嬰疾苦而起大悲，(9)菩薩觀察眾生不欲行善法而起大悲，(10)菩薩觀察眾生失諸佛法而起大悲。此外，寶雨經卷五、思益經卷三、大薩遮尼幹子經卷六、除蓋障菩薩經卷八等，均載有如來三十二大悲（梵dvātriṃśat tathāgatasya mahākaruṇāḥ  ）之說，即有情未能了達諸法實諦，又以妄執之故，長該哂諼廾髦□笠梗□繢茨鬆釙邪□□起大悲，並為之攝化垂示。思益經並謂，說法、隨宜、方便、法門、大悲等五者為如來所用之五力，乃一切二乘之所不能及。又瑜伽師地論卷四十四、卷四十九等亦舉出與上記類同之記載，所異者，瑜伽論強調，悲與大悲之別在于‘極清淨故’，即以第十地之菩薩及佛之慈悲稱為大悲，餘者之慈悲僅稱為悲，蓋因彼等尚未達于‘極清淨’之境地。由是，十住毗婆沙論卷一所舉菩薩八法之中，有所謂高低大小之說，並提出‘三緣慈悲’之論，即：有情緣之慈悲為小悲，法緣之慈悲為中悲，無緣之慈悲為大悲。﹝佛性論卷二、法華玄贊卷九、翻譯名義大集第十章﹞（參閱‘慈悲’5805）



### 三藏法數

悲，愍傷也。謂如來愍眾生，故興大悲心為之說法，而拔其苦也。若眾生著貪愛者，為說不淨；著瞋恚者，為說慈悲；乃至染著法者，說一切離染之法樂；著眾苦不淨而居家者，為說出離之法。如來作如是種種說者，莫不為令一切眾生脫離眾苦也。



### 法相辭典

★瑜伽四十四卷十四頁雲：又諸菩薩、于大苦蘊，緣十九苦，發起大悲。何等名為十九種苦？一、愚癡異熟苦。二、行苦所攝苦。三、畢竟苦。四、因苦。五、生苦。六、自作逼惱苦。七、戒衰損苦。八、見衰損苦。九、宿因苦。十、廣大苦。十一、那落迦苦。十二、善趣所攝苦。十三、一切邪行所生苦。十四、一切流轉苦。十五、無智苦。十六、增長苦。十七、隨逐苦。十八、受苦。十九、粗重苦。

★二解　瑜伽四十四卷十四頁雲：由四緣故，悲名大悲。一、緣甚深微細難了諸有情苦為境生故。二、于長時積習成故。謂諸菩薩、經于無量百千大劫，積習所成。三、于所緣猛利作意而發起故。謂諸菩薩、由是作意，悲所執持，為息有情眾苦因緣，尚能棄舍百千身命；況一身命，及以資財。于一切種治罰大苦，為諸有情，悉能堪忍。四、極清淨故。謂諸菩薩、已到究竟菩薩清淨。若諸如來、已到佛地如來清淨。

★三解　瑜伽五十卷十一頁雲：當知如來所有大悲一切種相，皆悉如前供養親近無量品說。當知如是如來大悲，無量無上。

★四解　顯揚四卷十頁雲：及如來大悲者：謂如來悲、由四種因緣，說名大悲。一、依止一切種妙善清淨轉依，所作成就故。二、長時修習所得故。三、妙善清淨智所引故。四、緣極深固種種堅牢一切相苦境界故。

★五解　無性釋九卷二十頁雲：言大悲者：謂于有情，利樂意樂。大義，當說。又三十頁頌雲：晝夜常六返，觀一切世間。與大悲相應，利樂意歸禮。此顯大悲，利益安樂意樂為體。此言大者，福智資糧，圓滿證故；令脫三苦，為行相故；三界有情，為所緣故；于諸有情，心平等故；決定無有勝此者故。晝夜常六返觀一切世間者：此顯大悲所作業用。謂佛世尊、于晝夜分，各三時觀一切世間，誰善法增，誰善法減；誰善根熟，誰根未熟；誰是堪受勝生法器，誰是堪受定勝法器；誰是佛乘器，誰是餘乘器；如是等。

★六解　雜集論十四卷八頁雲：大悲者：謂于緣無間苦境大悲住具足中若定若慧。乃至廣說。此中顯示于緣一切三界有情無間一切種苦境大悲住具足中所有三摩地等，是名大悲。又雲：大悲作何業？謂日夜六時，遍觀世間誰減誰退，誰增誰進。如是等種種觀察。

★七解　俱舍論二十七卷四頁雲：諸佛大悲，雲何相別？頌曰：大悲唯俗智。資糧、行相、境，平等、上品故。異悲由八因。論曰：如來大悲，俗智為性。若異此者；則不能緣一切有情，亦不能作三苦行相。如共有悲。此大悲名，依何義立？依五義故，此立大名。一、由資糧故大。謂大福德智慧資糧所成辦故。二、由行相故大。謂此力能于三苦境、作行相故。三、由所緣故大。謂此總以三界有情為所緣故。四、由平等故大。謂此等于一切有情作利樂故。五、由上品故大。謂最上品，更無餘悲，能齊此故。此與悲異。由八種因。一、由自性。無癡、無嗔、自性異故。二、由行相。三苦、一苦、行相異故。三、由所緣。三界、一界、所緣異故。四、由依地。第四靜慮、通餘、異故。五、由依身。唯佛、通餘、身有異故。六、由證得。離有頂欲，證得異故。七、由救濟。事成、希望、救濟異故。八、由哀愍。平等、不等、哀愍異故。

★八解　大毗婆沙論三十一卷五頁雲：已說無畏；當說大悲。問：大悲，以何為自性？答：以智為自性。有說：大悲、別有自性；非智所攝。如是說者，大悲、是智；無別有體。知藥病等而救療故。已說自性；所以今當說。問：何故名大悲？大悲、是何義？答：拔濟有情增上苦難，故名大悲。謂從地獄傍生鬼趣大苦難中，拔濟令出；安置人天喜樂等處。復次拔眾生出增上淤泥，故名大悲。謂有情類、沒在煩惱大淤泥中；授正法手，拔之令出，安置聖道及道果中。復次授諸有情增上義利，故名大悲。謂教眾生斷三惡行，修三妙行；種植尊貴富樂種子，感得尊貴大富樂果。形色美妙，眾所樂見；膚體細軟，光明清淨。或為輪王，或作帝釋，或為魔主，或作梵王；展轉乃至或生有頂。或復種植三乘種子，引得三乘菩提涅。如是皆由大悲威力。復次大價所得，故名大悲。謂一切時，于一切處，舍施一切所愛身財及妻子等；濟諸眾生匱乏苦難。具足受持清淨禁戒；寧舍身命，終無毀犯。打罵坎辱割截身支，乃至斷命，曾無嗔忿。精進苦行，未嘗暫息。恆居寂靜，專修靜慮。為勝慧故，求法無怠。如是福德智慧資糧大價圓滿，乃得如是救眾苦難清淨大悲。非如二乘，或施一食，持一宿戒，乃至思惟一四句頌，便得彼果。復次大加行得，故名大悲。謂必經三無數大劫，修習百千難行苦行；方得如是無限大悲。非如聲聞極利根者，經六十劫，修習加行，便得菩提。非如獨覺極利根者，唯經百劫，修諸加行，便得菩提。復次依大身起，故名大悲。謂此大悲決定依止三十二種大丈夫相所莊嚴身，八十隨好間飾支體，身真金色，常光一尋，無能見頂；眾生遇者，無不獲益。大悲依止如是勝身，非如二乘所獲功德，依止矬陋支體不具諸根缺減無威德身，亦能現起。復次舍大安樂，救大苦難；故名大悲。謂佛世尊、棄舍殊勝增上熾盛無量無邊不共佛法大安樂事，逾越百千俱胝大海輪圍山等諸險難處，遊歷十方，救眾生苦，作安樂事；如是皆由大悲威力。復次為度無量難化有情，造作難為大劬勞事；故名大悲。謂佛雖居極尊貴位；為眾生故；或?大波羅蜜多	★瑜伽七十八卷十五頁雲：復于無量時，修行施等，轉復增上，成就善法；一切煩惱，皆不現行。謂從八地已上。是名大波羅蜜多

★二解　成唯識論九卷十七頁雲：三名大波羅蜜多。謂第三無數劫，爾時施等勢力轉增，能畢竟伏一切煩惱；由斯煩惱，永不現行。猶有所知微細現種及煩惱種；故未究竟。



### 陳義孝佛學常見辭彙

偉大的悲心。



### 丁福保佛學大辭典

【術語】救他人苦之心謂之悲。佛菩薩之悲心廣大，故曰大悲。涅槃經十一曰：「三世諸世尊，大悲為根本。（中略）若無大悲者是則不名佛。」大日經一曰：「菩提心為因，大悲為根本，方便為究竟。」



