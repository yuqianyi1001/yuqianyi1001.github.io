---
title: 未知當知根
source: deerpark.app
---
### 法相辭典

★成唯識論七卷二十頁雲：未知當知根，體位有三種。一、根本位，謂在見道。除後剎那。無所未知可當知故。二、加行位。謂暖頂忍世第一法。近能引發根本位故。三、資糧位。謂從為得諦現觀故，發起決定勝善法欲；乃至未得順抉擇分；所有善根，名資糧位。能遠資生根本位故。于此三位信等五根意喜樂舍為此根性。加行等位，于後勝法，求證愁戚，亦有憂根。非正善根，故多不說。前三無色有此根者，有勝見道傍修得故。或二乘位回趣大者，為證法空，地前亦起九地所攝生空無漏。彼皆菩薩此根攝故。菩薩見道，亦有此根。但說地前；以時促故。

★二解　如三無漏根中說。

★三解　法蘊足論九卷六頁雲：雲何未知當知根？謂已入正性離生者所有學慧慧根，及隨信隨法行，于四聖諦，未現觀，為現觀故；諸根轉。是名未知當知根。

★四解　大毗婆沙論一百四十二卷十五頁雲：問：未知當知根，雲何？答：未見諦者，未現觀者，諸學慧，慧根，及所有根，隨信隨法行，于四聖諦，未現觀，能現觀；是謂未知當知根。此中于四聖諦未已見故；名未見諦者。未已現觀故；名未現觀者。諸學慧慧根者：此說慧根。及所有根隨信行隨法行于四聖諦未現觀能現觀者：說餘八根。總此九根，名未知當知根。問：此九根中、何故慧根、再說，別說；餘根但作一總說耶？答：慧、名義勝故。謂根聚中，慧為最勝。如國中、王勝；村中、主勝。餘根、不爾。有說：慧為導首故。如說：芻！諸善法生，明為導首；明為前因。由此引生所有慚愧。有說：慧具三現觀故。謂慧具三現觀。一、見現觀。二、緣現觀。三、事現觀。慧相應法，有二現觀。謂除見。非慧性故。慧具有法，有一現觀。謂事，非餘。非慧性故。無所緣故。有說：慧見煩惱，令不久住。如穴居眾生，人若見時，便還入穴。有說：慧照相續，則煩惱不侵。如室有燈，賊不能盜。有說：慧能照一切法。外日月等，唯照一界一處一蘊一世少分。慧能普照十八界十二處五蘊三世及無為法。有說：無慧者縛。有慧者解。有說：慧入佛法，甚歡娛故。謂佛法中，以解為勝。是故諸有慧者，見妙法寶，于中歡娛。如明眼人，入于寶渚。若無智慧；雖入佛法；無所見故，常懷憂戚。如生盲人，至採寶所，更增愁毒。有說：慧根、如將，如導，如目，如首，是覺、覺支，是道、道支。有說：慧能導引餘菩提分，令不異趣。如明眼者，導眾盲人，令行正路。此亦如是。有說：慧斷纏縛，猶如利刀。如說：姊妹！我聖弟子，能以慧刀，斷諸結縛隨眠纏垢。有說：慧如台殿。如尊者阿泥律陀言：我依戒住，我得升無上智慧台殿。有說：慧能安立諸法自相共相，能分別諸法自相共相，破自體愚及所緣愚。于諸法中，不增減轉。有說：慧是諸佛所愛敬故。佛不愛敬有情色力族姓財富自在，但愛敬慧。以慧能證諸功德故。有說：慧能顯佛無與等故，謂諸色力族姓財富榮貴自在，不能顯佛是最尊勝。唯慧能顯。以一切智，唯佛有故。餘根不爾。以如是等無量因緣，慧根餘根作差別說。又雲：問：何故名未知當知根？答：未已知而知；未已現觀而現觀。斷無智故。名未知當知根。問：若如是者；苦法智忍生，于欲界五蘊苦，得現觀；苦法智生，于彼復得現觀。是則現觀已復現觀。何故猶名未知當知根；不名已知根耶？答：苦法智忍，于欲界五蘊苦，名現觀；非已現觀。苦法智生，乃名已現觀。然非已現觀而現觀。故不名已知根。有說：苦法智忍，于欲界五蘊苦，雖名現觀，而不名知。非智性故。苦法智生，乃得名知。爾時雖名已現觀而現觀；而非已知而知。故不名已知根。又此中依智現觀而作論，非忍。故亦不名已現觀而現觀。如何名已知根？有說：苦法智後、復有未已現觀道生，此智、為未已現觀覺所所覆；以下著上。彼增上力，故此不自在。由此苦法智、不名已知根。餘忍智、亦爾。



### 丁福保佛學大辭典

【術語】三無漏根之一。見三無漏根條。

參照：<a href="/dict/三無漏根">三無漏根</a>



