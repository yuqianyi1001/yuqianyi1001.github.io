---
title: 勝子樹
source: deerpark.app
---

### 丁福保佛學大辭典

【地名】舊作祇陀林，又作祇洹，譯曰勝子樹。勝子為波斯匿王之子。生時與敵戰勝，因以名勝。為勝氏所有之樹林，故云勝子林，又云祇樹。然勝之梵語，為祇陀或祇洹者誤也。應作逝多，故新作逝多林Jetavana。玄應音義九曰：「勝子樹，祇陀林。或云祇洹，並訛也。正言逝多，憍薩羅國波斯匿之子也。」


