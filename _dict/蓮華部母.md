---
title: 蓮華部母
source: deerpark.app
---

### 丁福保佛學大辭典

【術語】三部五部，各有部主與部母，部主如國王，部母如王夫人。蓮華部以白處觀音為部母。又以法波羅蜜為部母。大日經疏五曰：「多羅之右置半拏囉嚩悉寧，譯云白處。以此尊常在白蓮中，故以為名。亦載天髮髻冠，襲純素衣，左手持開敷蓮華，從此最白淨處出生普眼，故此三昧名為蓮華部母也。」秘藏記曰：「無量壽蓮華部主，法波羅蜜為母也。」


