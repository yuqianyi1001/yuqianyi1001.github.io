---
title: 三大部
source: deerpark.app
---

### 丁福保佛學大辭典

【名數】玄義十卷，文句十卷，止觀十卷。為天台之三大部。三大部補註序曰：「玄、文、止觀，共三十卷，時人謂之三大部。」釋門正統三曰：「所謂玄義釋題，止談化意。文句解經，但事消文。至於止觀，方談行法。故教在玄文，行在止觀，意令行解相濟，成我自心。是故三部相須缺一不可。」

律有三大部。見三大五部項。

參照：<a href="/dict/三大五部">三大五部</a>



### 佛光大辭典

(一)又稱天台三大部、法華三大部、三大章疏。乃天台智大師所撰，為天台宗之三部根本典籍，即妙法蓮華經文句、妙法蓮華經玄義、摩訶止觀，各十卷，皆為其門人灌頂所筆錄。其中，妙法蓮華經文句講述于隋開皇七年（587）金陵瓦官寺，系闡釋法華經之文句。妙法蓮華經玄義初說于瓦官寺，開皇十三年復說于荊州玉泉寺，系闡明法華之經題及教相。摩訶止觀亦于同時同寺口說，系解說法華之觀心。三大部之注疏，較重要者有：三大部科文十六卷（湛然）、三大部補注十四卷（從義）、三大部讀教記二十卷（法照）。﹝法華文句記卷十下、隋天台智者大師別傳、釋門正統卷三弟子志、山家正統學則卷上﹞

(二)指南山道宣律師所撰之律宗三大部。即四分律刪繁補闕行事鈔三卷、四分律戒本疏四卷、四分律羯磨疏四卷，此三書為我國四分律宗之根本典籍。此外，另加拾毗尼義鈔三卷、比丘尼鈔三卷，則稱五大部。（參閱‘五大部’1059）


