---
title: 肉身菩薩
source: deerpark.app
---
### 佛光大辭典

指生身菩薩。即以父母所生之身而至菩薩深位者。據大佛頂首楞嚴經卷八載，清淨人潛心修習三摩地，得以父母所生之肉身，毋須天眼而自然觀見十方世界。此世所出現之肉身菩薩，如龍樹菩薩、世親菩薩、傅大士、行基菩薩等。又劉宋求那跋陀羅三藏，懸記六祖為肉身菩薩。壇經大師事略（大四八·三六二下）：‘其戒壇乃宋朝求那跋陀羅三藏創建，立碑曰：“後當有肉身菩薩于此授戒”。’

肉身菩薩于入寂後可得全身舍利。所謂舍利，據法苑珠林卷四十所載，舍利即身骨，為有別于凡夫死人之骨，故保留梵名。可分為三種：(一)骨舍利，白色；(二)發舍利，黑色；(三)肉舍利，赤色。據金光明經舍身品載，舍利系經由無量六波羅蜜功德而修得。是以，舍利經戒定慧所薰修，為難得之最上福田。另據玄應音義卷六載，舍利有全身、碎身之別。

全身舍利系于高僧或大善知識示寂後，其身軀雖經年代久遠，時空變遷，卻未腐朽潰爛，常保原形而栩栩如生。如法華經所載多寶佛之全身舍利，又如六祖惠能、憨山、石頭希遷等皆存全身舍利。民國以來，示寂于台灣之慈航、清嚴等亦為全身舍利之肉骨不壞菩薩。



### 陳義孝佛學常見辭彙

又名生身菩薩，即此父母所生之身已是菩薩。



### 丁福保佛學大辭典

【菩薩】猶言生身菩薩。以父母所生之身而至菩薩深位之人也。宋求那跋多羅三藏，懸記六祖稱為肉身菩薩。楞嚴經八曰：「是清淨人修三摩地，父母肉身，不須天眼，自然觀見十方世界。」壇經大師事略曰：「其戒壇宋朝求那跋多羅三藏創建，立碑曰：後當有肉身菩薩於是授戒。」



