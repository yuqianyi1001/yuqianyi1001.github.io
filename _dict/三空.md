---
title: 三空
source: deerpark.app
---

### 陳義孝佛學常見辭彙

１．指空、無相、無願之三解脫，因此三者都是闡明空的道理，故名三空。見三三昧條。２．指布施時，應觀受者施者與所施物之相皆空。



**來源：三藏法數**

﹝出金剛經刊定記﹞ 〔一、我空〕，謂於五蘊之法，強立主宰，名為我執。若推求色受想行識之五法，皆無自性，不見我體，是名我空。（五蘊者，色蘊、受蘊、想蘊、行蘊、識蘊也。） 〔二、法空〕，謂於五蘊之法，計為實有，名為法執。若推求五蘊之法，如幻如化，皆從緣生，無有自性，是名法空。 〔三、俱空〕，謂我、法二執既遣，能空之空亦除，空、執兩亡，方契本性，是名俱空。



### 丁福保佛學大辭典

【名數】一我空，二法空，三俱空，我法俱空也。見金剛經刊定記一，三藏法數十。又，三解脫門曰三空。見大乘義章二及四。

【名數】言空，無相，無願之三解脫也。此三者共明空理故曰三空。見三三昧條。

參照：<a href="/dict/三三昧">三三昧</a>

布施行，言受者施者布施物三相之空也。少室六門二種入曰：「行檀捨施，心無怖惜。達解三空，不倚不著。」



### 佛光大辭典

(一)唯識家依遍、依、圓三性立三空之義。即：(一)無性空，又稱無體空。謂遍計所執性于妄情之前雖有，然其體性實無。(二)異性空，謂依他起性之體相異于遍計所執，雖非空無，然亦如妄情所執而非有。(三)自性空，謂圓成實性即諸法之自性，顯示人法二空。又顯揚聖教論卷十五亦依遍等三種自體而立無體空、遠離空、除遣空三空。﹝辯中邊論卷中、中邊分別論卷上、辯中邊論述記卷中﹞

(二)依所執而分空為三種。即：(一)我空，又作人空。于五蘊之法強立主宰，稱為我執；若推求色、受、想、行、識皆無自性，不見我體，稱為我空。(二)法空，于五蘊之法計為實有，稱為法執；若推求五蘊之法如幻如化，皆從緣生，無有自性，稱為法空。 (三)俱空，我法二執既遣，能空之空亦除，空執兩亡，契于本性，稱為俱空。﹝金剛經疏論纂要卷上、金剛經纂要刊定記卷一﹞


