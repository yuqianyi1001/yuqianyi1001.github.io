---
title: 知淨語
source: deerpark.app
---
### 佛光大辭典

略稱知淨。系比丘淨語之一。淨語，猶言忌詞。例如比丘要草木之時，若言‘知之’、‘看之’者，方屬淨語；若言‘斫木摘花’，或對金錢而言‘收’、‘取’等，則悉屬不淨語。比丘之淨語有四種：汝知是、汝看是、我須是、與我是。此四淨語中之第一種‘汝知是’，稱為知淨語。四分律刪繁補闕行事鈔卷中三壞生種戒（大四○·七七中）：‘五分凡諸草木，若有所須，語淨人言“汝知是”；若不解者，又語言“汝看是”；若不解，復語“我須是”；若不解，復語“與我是”。壞地亦然。’同書卷中二畜錢寶戒（大四○·七一中）：‘僧o雲（中略），若凡得錢及安居衣，直不得手取，使淨人知。無者，指腳邊地，語言“是中知”。’上引中之淨人，指奉侍比丘僧之俗人，因其解比丘之淨語，故稱之。



### 丁福保佛學大辭典

【術語】比丘有淨語，猶如忌詞。如比丘要草木時，謂斫木摘花等，是為不淨語。謂「知之」「看之」者，是為淨語。又如對金錢而言「收」「取」等，是盡屬不淨語。淨語凡有四種，一汝知是，二汝看是，三我須是，四我與是。從此四淨語中之第一種曰知淨語。又云知淨。行事鈔中壞生種戒曰：「五分凡諸草木若有所須，語淨人言汝知是。若不解者，又語言汝看是。若不解，復語我須是。若不解，復語我與是。壞地亦然。」同資持記中三之一曰：「五分初明淨語，次列四種。解一即止，隨言通得。四皆云是，即指前物。」同畜錢寶戒曰：「僧祇云：若凡得錢及安居衣，直不得以手取。使淨人知，無者指腳邊地語言：是中知。」同資持記曰：「無者，謂無淨人，暫安地處。言是中知，即淨語也。」



