---
title: 一字文殊
source: deerpark.app
---

### 丁福保佛學大辭典

【菩薩】以齒[口*臨]或體哩呬淫一字，為真言之文殊菩薩也。三摩耶形，為於青蓮華上載如意寶珠者。尊象為童子形。金色。半跏坐千葉白蓮華上。左手執青蓮華。其華上有如意寶珠。右手向外。五指垂下。作滿願之印。熙怡微笑。其首髻為一髻。故又稱一髻文殊。以此菩薩為本尊而修法，其法名一字文殊之法。祈產生虛疾等者修之。文殊師利根本一字陀羅尼經，謂「此咒能滅一切惡邪魍魎，是一切諸佛吉祥之法也。」又謂「若有女人產難時，取阿吒盧沙迦根或郎伽利迦根，誦之七徧，和以無蟲水摩之，塗於產女之臍中，兒即易生。或諸男子中箭之所，鏃入筋骨，拔之不出，則以十年酥三兩，咒一百八徧，安瘡中及食之，則箭鏃即出。」



### 佛光大辭典

指結一發髻之文殊菩薩。又稱一髻文殊。文殊菩薩于密教中，以其形態之差異，有如下種種區別：一字文殊、五字文殊、六字文殊、八字文殊等種種之尊像。一字文殊之種子為e（śrī），三摩耶形為青蓮華上載如意寶珠者。尊像作童子形，身呈金色，半跏坐于千葉白蓮華上，左手執青蓮華，花上有一如意寶珠。右手向外，五指垂下，結滿願印，熙怡微笑。以其發髻為一髻，故又稱一髻文殊。﹝曼殊室利菩薩咒藏中一字

咒王經、大聖曼殊室利童子五字瑜伽法﹞


