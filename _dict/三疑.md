---
title: 三疑
source: deerpark.app
---

**來源：陳義孝佛學常見辭彙**

<p>疑自、疑師、疑法。</p>

**來源：三藏法數**

<p>﹝出禪波羅蜜門﹞ 禪波羅蜜云：以疑覆故，於諸法中不得定心。定心無故，於佛法中空無所獲。疑雖甚多，未必障定；今且明障定之疑，有三種焉。 〔一、疑自〕，疑自者，謂疑自身諸根暗鈍，罪垢深重，非是受道之器。作此自疑，禪定不能發生也。 〔二、疑師〕，疑師者，謂疑受道之師，威儀相貌皆不具足。自既無道，何能教我？作此疑慢，禪定不能發生也。 〔三、疑法〕，疑法者，謂疑所受之法，非正真之道，故不敬信受行，既不信受，禪定亦不能發生也。</p>

**來源：丁福保佛學大辭典**

<p>【術語】以疑故，於諸法中不得定心，無定心故，於佛法無所獲，疑有三種：一疑自，二疑師，三疑法。出禪波羅蜜門三。</p>

**來源：佛光大辭典**

<p>據釋禪波羅蜜次第法門卷二載，習禪之時，若生起如下三疑，則不能入于禪定。即：(一)疑自，若人以諸根鈍、罪垢深重，遂自疑非是受道之器，禪定終不能發。(二)疑師，懷疑受道之師威儀相貌皆不具足。作此疑慢，禪定不能生。(三)疑法，懷疑所受之法非正真之道，故不敬信受行，禪定不能生。以上種種因緣，若覺知疑過，當急棄之。棄疑蓋即為棄五蓋之一。（參閱‘棄五蓋’5049）</p>
