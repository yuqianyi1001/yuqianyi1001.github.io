---
title: 教亨
source: deerpark.app
---
### 佛光大辭典

（1150～1219）金代僧。濟州任城（山東濟寧）人，俗姓王。字虛明。七歲，依濟州崇覺院圓和尚出家，十三歲受具足戒，十五歲遊方，參謁鄭州普照寺寶公得悟。歷住嵩山戒壇、韶山雲門、鄭州普照、林溪大覺、嵩山法王等五大剎。嘗應金丞相夾谷清臣之請，住中都潭柘寺，又承朝旨，駐錫燕京慶壽寺。而後應知河南府公石抹仲溫之請，遷少林寺，法席大盛。金宣宗興定三年示寂，世壽七十。﹝佛祖歷代通載卷三十、大明高僧傳卷五、佛祖綱目卷三十八、五燈嚴統卷十六﹞



### 丁福保佛學大辭典

【人名】濟州任城（今山東濟寧州治）人，姓王氏，字虛明，七歲出家，十五歲遊方。聞鄭州普照寺寶和尚法席盛，往參叩。一日至睢陽，偶憶擊板因緣，凝情如入禪定，不覺已到河口。同行德滿呼曰：此河津也。師乃下馬，悲喜交集。及歸，語之寶公，寶曰：此似僵臥人欲轉動。猶未印可，曰：曾看日面佛公案否？師笑曰：兒時已看得。寶亦笑曰：我只令人參諸方掉下底禪。但再參去定有自得力處。後，一日，師靜坐雲堂，忽聞板聲，霍然證悟，因呈頌曰：日面月面，星流電轉，若更遲疑，面門看箭，咄。寶遂記莂曰：吾不得謾汝。後師住少林寺法席大盛，年七十寂。見佛祖通載大明高僧傳等。」



