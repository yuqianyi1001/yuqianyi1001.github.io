---
title: 香偈
source: deerpark.app
---

### 丁福保佛學大辭典

【雜名】佛前燃香時所唱之偈。亦稱燒香回向文。常用者為華嚴經：「戒香定香解脫香，光明雲臺徧法界，供養十方無量佛，見聞普薰證寂滅。」四句。此外見釋氏要覽卷上等。



### 佛光大辭典

又作燒香偈、燒香回向文。于佛前上香時所唱之偈文。禮佛儀式（d續一二九·一一八上）：‘（禮敬贊德，先須至于香台，端身息慮，思念聖德，目睹尊容，雙膝著地，手擎香爐，而舉偈言）戒香、定香、解脫香，光明雲台遍法界，供養十方無量佛，聞香普燻證寂滅。（此偈出華嚴經，是五分法身之香，今為成頌故，文略慧香、解脫知見香）故知，向來行香之時均舉戒香等偈。觀佛三昧海經卷十（大一五·六九五上）：‘願此華香，滿十方界，供養一切佛，化佛並菩薩，無數聲聞眾，受此香華雲，以為光明台，廣于無邊界，無邊作佛事。’諸宗派中有以此一偈頌為香偈者，亦有取文意另造偈頌為香偈者。﹝釋氏要覽卷上、諸經要集卷三、集諸經禮懺儀卷上、法事贊私記卷上﹞


