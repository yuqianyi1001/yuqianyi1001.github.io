---
title: 帝釋異名
source: deerpark.app
---
### 丁福保佛學大辭典

【雜名】一、帝釋桓因，為人時，行頓施，於沙門婆羅門貧苦乞於路者，施以飲食錢財，以堪能故，名為釋提桓因。二、富蘭陀羅，為人時，數數行施，故名。三，摩伽婆，彼為人時之本名也。四，娑婆婆，彼為人時數數布施供養婆詵私衣故也。五，憍尸迦，彼為人時之本姓也。六，舍脂鉢低，以彼阿修羅女名舍脂，為天帝釋之第一天后故也。七，千眼，以為人時聰明智慧故也。八，因陀利，以彼天帝釋於三十三天為王為主故也。見雜阿含經四十。



