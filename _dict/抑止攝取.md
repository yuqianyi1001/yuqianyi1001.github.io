---
title: 抑止攝取
source: deerpark.app
---
### 佛光大辭典

抑止，制遮之義；攝取，容受之義。謂佛以慈悲、智慧之故，于智慧門制遮逆惡諸罪，于慈悲門容受善惡一切而無漏。﹝釋淨土群疑論卷三﹞



### 丁福保佛學大辭典

【術語】制遮與容受也。同於折伏慈悲。佛以慈悲智慧圓滿，於智慧門制遮逆惡眾罪，於慈悲門容受善惡一切而無漏也。無量壽經之十八願說：「唯除五逆，誹謗正法。」觀無量壽經說：「五逆十惡具諸不善者，皆得往生。」古來會解之者，如善導觀經疏四，謂壽經約於未造業，由抑止門故除逆謗。觀經約於既造業，由攝取門故取之。當於群疑論三十五家中之第九家。然六要鈔別解為罪業與多劫障重之二義。若約於彌陀大悲之本誓，則如法事讚所云：「以佛願力五逆十惡，罪滅得生，法謗闡提，迴念皆往。」有同一無別報土得往之益也。



