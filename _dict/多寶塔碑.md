---
title: 多寶塔碑
source: deerpark.app
---

**來源：丁福保佛學大辭典**

<p>【雜名】唐西京千福寺僧楚金之舍利塔，天寶間勅建。碑文為顏真卿書，為其中年筆法之最整齊而圓健者。世稱董香光書寶得力於此碑，蓋顏書師褚登善，董由顏以學褚，此碑最有蹊徑可窺也。清嘉道間館閣書禮，習此者甚多，當時有處處顏多寶之謠，則但取其結構之嚴整而已。賞鑒家以「鑿井」之「鑿」字未泐損者為最初拓本。</p>

**來源：佛光大辭典**

<p>為記載唐代西京千福寺僧楚金造多寶佛塔感應緣起之碑。碑文內容謂：楚金靜夜持誦法華經見寶塔品時，忽見寶塔宛在目前，乃誓以六年建塔，于唐天寶元年（742）開始營建，六年後，恭寫法華經千部以鎮之，至天寶十一年塔始成。此碑由岑勳撰文，徐浩篆額，顏真卿書。顏書嚴整圓健，字體稍小，清時館閣書體多臨摹此碑，乃取其整飭之致。據岑勳之西京千福寺多寶佛塔感應碑載：‘粵若妙法蓮華諸佛之秘C也，多寶佛塔證經之踴現也。’又據清代孫星衍之寰宇訪碑錄：‘千福寺多寶塔感應碑，岑勳撰，顏真卿正書，天寶十一載四月。’</p>
