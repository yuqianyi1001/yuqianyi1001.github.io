---
title: 波逸提
source: deerpark.app
---
### 佛光大辭典

梵語pāyattika，巴利語 pācittiya 或 pācittika。為比丘、比丘尼所受持之具足戒之一。又作貝逸提、波羅逸尼柯、波逸提伽、波質底迦。意譯墮、令墮、能燒熱、應對治、應懺悔。五篇之一，六聚之一，七聚之一。乃輕罪之一種，謂所犯若經懺悔則能得滅罪，若不懺悔則墮于惡趣之諸過。有舍墮（梵naiḥsargika -prāyaścittika ）、單墮（梵śuddha -prāyaścittika ）二種。須舍財物而懺悔之墮罪，稱為舍墮；單對他人懺悔即可得清淨之墮罪，稱為單墮。據毗尼母經卷七載，所犯之罪輕微、非斷滅善根之枝條罪、傷善處少，故稱波逸提。又依四分律含注戒本疏卷一下，犯此罪者墮于燒煮地獄，故稱墮罪；又應以功用對治，故稱應對治，或應功用。

關于波逸提之配于七聚，有種種異說，如四分律卷十七等將舍墮與單墮合為一聚，置于第三。四分律刪繁補闕行事鈔卷中一、八宗綱要卷上等亦合之，置于第四。毗尼母經卷三則分為二聚，以舍墮為第三，單墮為第四。律二十二明了論、四分律疏卷二本等，亦分二聚，配為第四、第五。又四分律刪補隨機羯磨疏卷四載波逸提罪之懺法，謂舍墮之懺悔必須于僧眾前行之，單墮則對證即可滅罪。﹝北本大般涅經卷四、卷七、有部毗奈耶卷二十五、目連問戒律中五百輕重事五篇事品、根本薩婆多部律攝卷八、四分律疏卷四本、四分律行事鈔資持記卷中一之上、四分律含注戒本疏卷三上﹞



### 三藏法數

梵語波逸提，華言墮。謂犯此罪者，當墮八寒八熱地獄也。（八寒者，頞浮陀獄、泥賴浮陀獄、阿吒吒獄、阿波波獄、嘔喉獄、鬱波羅獄、波頭摩獄、芬陀利獄。八熱者，想獄、黑繩獄、堆壓獄、叫喚獄、大叫喚獄、燒炙獄、大燒炙獄、無間獄也。）

梵語波逸提，華言墮。謂犯此罪，死墮地獄也。



### 丁福保佛學大辭典

【術語】Pāyattika，又作波逸底迦，波藥致，波羅逸尼柯，波羅夜質胝迦，波質胝柯，波夜提。六聚罪之第四，譯為墮，犯戒律之罪名，由此罪墮落於地獄，故名墮罪。此中有尼薩耆波逸提Naiḥsargika－pāyattika，與波逸提之二數。尼薩耆波逸提，譯曰捨，墮波逸提譯曰單提，又云單墮。捨墮有三十戒。蓋應以所犯之贓物捨入於僧中，故名捨墮，單墮有九十戒，犯者無應捨入之贓物，但結墮罪，故名單墮。戒相分八段時，別此為二者，為五篇或六聚七聚時，則此二者合為一波逸提。行事鈔中一曰：「波逸提，義翻為墮。十誦云：墮在燒煮覆障地獄故也。四分僧有百二十種，分取三十，因財事生犯，貪慢心強，制捨入僧，故名尼薩耆也。餘之九十單悔別人，若據罪體同一品懺。（中略）出要律儀云：尼薩耆，舊翻捨墮。聲論云：尼翻為盡，薩耆為捨。波逸提，本名波藥（夷割反）致也。明了論解波羅逸尼柯部有三百六十罪。正量部翻為應功用。薩婆多云波羅夜質胝柯，翻為應對治。恒須思惟，若犯即覺。上座部云波質胝柯。翻為能燒熱，此罪得大叫喚地獄。因時能焦熱心，因時能燒燃眾生。」有部毘奈耶二十曰：「波逸底迦法。」瑜伽倫記十八曰：「波逸底迦，舊云波逸提，亦名波夜提，此云墮罪。」



