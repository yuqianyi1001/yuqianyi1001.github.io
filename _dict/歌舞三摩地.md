---
title: 歌舞三摩地
source: deerpark.app
---

### 丁福保佛學大辭典

【術語】是大日如來之歌三摩地舞三摩地也。大日如來住此三摩地，名變現一天女。一以歌詠供養西方彌陀如來。一以舞技供養北方不空成就如來（釋迦）是金剛界三十七尊中之內四供女菩薩也。然則歌舞即大日法身內證之德。一句之歌詠，一曲之旋舞，亦無非為深妙之佛事，因而具法性無盡之德，故與之相應，則一切之悉地得成就也。智度論十三曰：「問諸佛賢聖是離欲人，不用音樂歌舞，何以故？供養伎樂耶？答諸佛於一切法中心無所著，於世間法悉無所須，惟憐愍眾生故出世，應隨供養者應願而使得福，故受。又菩薩欲淨佛土，故求好音聲，欲使國土中眾生聞好音聲，其心柔軟，心柔軟故受化易，是故以音聲因緣供養佛。」



### 佛光大辭典

指大日如來之歌三摩地、舞三摩地。即大日如來住此三摩地，變現出天女，以歌詠供養西方彌陀如來，又以舞技供養北方不空成就如來。此歌舞皆為大日如來法身內證之德，一句歌詠，一曲旋舞，無非為深妙之佛事，因而具法性無盡之德，故與之相應，則一切悉地得以成就。蓋諸佛賢聖皆為離欲之人，于一切法心無所著，于世間法更無所求，惟因憐愍眾生而出世，隨應供養者，應其願而使之得福，故受供養。又菩薩欲清淨佛土，欲使國土中眾生聞好音聲，而心得柔軟，易受教化，故以音聲因緣供養佛。﹝大智度論卷十三﹞


