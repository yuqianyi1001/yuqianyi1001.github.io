---
title: 八覺
source: deerpark.app
---

**來源：陳義孝佛學常見辭彙**

<p>八種的惡覺，即瞋覺、惱覺、親里覺、國土覺、不死覺、族姓覺、輕侮覺。</p>

**來源：三藏法數**

<p>﹝出華嚴經疏﹞ 覺，猶念也。因此八種，引起一切煩惱，即惡覺也。 〔一、欲覺〕，欲，即貪欲。謂貪欲心起，常念可意之事，故名欲覺。 〔二、瞋覺〕，瞋，即瞋恨。謂瞋恚心起，常念忿恨於他，故名瞋覺。 〔三、惱覺〕，惱，即惱害。謂憎嫉心起，常念惱害於他，故名惱覺。 〔四、親里覺〕，謂常憶念親戚鄉里，故名親里覺。 〔五、國土覺〕，謂常念國土安危，故名國土覺。 〔六、不死覺〕，謂因多財資養，常念不死，故名不死覺。 〔七、族姓覺〕，族，即姓族。姓，即種姓。謂矜誕心起，常念世族種姓有高有下，故名族姓覺。（矜誕者，誇大之謂也。） 〔八、輕侮覺〕，侮，即慢也。謂恃己才德，常念輕慢於人，故名輕侮覺。</p>

**來源：丁福保佛學大辭典**

<p>【名數】八種之惡覺也，覺猶言念：一、欲覺，貪欲之念也。二、瞋覺，瞋恚之念也。三、惱覺，惱害他之念也。四、親里覺，常憶親戚鄉里之念也。五、國土覺，常憶國土安危之念也。六、不死覺，富有財寶常憶不死之念也。七、族姓覺，常憶族姓高貴之念也。八、輕侮覺，恃己才德常輕侮他之念也。見華嚴經十三。</p>

**來源：佛光大辭典**

<p>又作八種惡覺、八不善覺。謂眾生所生之八種惡念，即欲、嗔、害、親裡、國土、不死、族姓、輕侮。覺者，新譯作‘尋思’，猶言念。(一)欲覺，貪欲之念。 (二)嗔覺，嗔恚之念。(三)害覺，又稱惱覺，惱害他人之念。(四)親裡覺，常憶親戚鄉裡之念。(五)國土覺，常憶國土安危之念。(六)不死覺，積聚財寶，常憶長命不死之念。(七)族姓覺，常憶族姓高貴之念。(八)輕侮覺，恃己之才德而輕侮他人之念。﹝菩薩地持經卷四、瑜伽師地論卷四十、成實論卷十四、華嚴經疏卷十三、大明三藏法數卷三十一﹞</p>
