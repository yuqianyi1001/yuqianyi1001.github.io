---
title: 行布門
source: deerpark.app
---

### 三藏法數

謂經中廣明十住、十行、十回向、十地、等覺、妙覺四十二位法門，行列分布，令諸菩薩修行證入，從淺至深，次第不同，故名行布門也。（十住者，發心住、治地住、修行住、生貴住、方便具足住、正心住、不退住、童真住、法王子住、灌頂住也。十行者，歡喜行、饒益行、無瞋恨行、無盡行、離癡亂行、善現行、無著行、尊重行、善法行、真實行也。十回向者，救一切眾生離眾生相回向，不壞回向，等一切佛回向，至一切處回向，無盡功德藏回向，隨順平等善根回向，隨順等觀一切眾生回向，真如相回向，無縛解脫回向，法界無量回向也。十地者，歡喜地，離垢地，發光地，焰慧地，難勝地，現前地，遠行地，不動地，善慧地，法雲地也。菩薩，梵語具云菩提薩埵，華言覺有情。）



### 丁福保佛學大辭典

【術語】菩薩之階位，初後相即，謂之圓融，初後次第，謂之行布。華嚴經所說，有此二意，是華嚴宗之所判也。自第二會名號品至第六會小相光明品之二十八品，說信住行向地及佛果之次第差別，為行布門。如他言初發心時便成正覺者，則圓融門也。探玄記一曰：「顯位故者，為顯菩薩修行佛因一道，至果具五位故。此亦二種：一次第行布門，謂十信十解十行十迴向十地，滿後方至佛地。從微至著，階位漸次。二圓融相攝門，謂一位中即攝一切前後諸位，是故一一位滿，皆至佛地。此二無礙。」



### 佛光大辭典

次第行布門之略稱。行者，行列；布者，布置。乃華嚴宗就菩薩進趣至佛果之修行階位所立法門之一。為‘圓融門’之對稱。華嚴宗判立由菩薩進趣佛果之階位為二門：(一)初後相即，初發心時，便成正覺者，稱圓融門。(二)初後次第，華嚴經第二會名號品至第六會小相光明品之二十八品，說十信、十住、十行、十回向、十地、等覺、妙覺等五十二位，凡夫可由此順序漸進至佛果位，稱為行布門。又六相圓融中，別相、異相、壞相屬行布門。（參閱‘六相圓融’1280、‘圓融門行布門’5415）


