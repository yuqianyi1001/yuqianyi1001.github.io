---
title: 願食
source: deerpark.app
---
### 佛光大辭典

五食之一，九食之一。聖者發弘誓願度脫眾生，欲斷盡煩惱，證得菩提，乃以此願資持其身，常修萬行，長養一切善根，資益慧命；猶如世間之進食以資益身根，故以食為喻而稱願食。﹝華嚴經疏卷十九、大明三藏法數卷二十四﹞



### 三藏法數

謂修聖道之人，以願持身，不捨萬行，長養一切善根。如世之食，資益身根，是為願食。

願即誓願。謂修行之人，發弘誓願，度脫眾生，欲斷煩惱而證菩提，以願持身，常修萬行，即得增長善根，資益慧命，猶世間之食，能養諸根，支持其命，故名願食。



### 陳義孝佛學常見辭彙

五食之一。見五食條。



### 丁福保佛學大辭典

【術語】五食之一。聖者以願力資持身，修萬行，故稱為食。三藏法數二十四曰：「願食，謂修聖道之人，以願持身，不捨萬行，長養一切善根。如世之食資益身根，是為願食。」



