---
title: 四種食
source: deerpark.app
---
### 法相辭典

★四種食者，一、不清淨依止住食，謂段等四食，令欲纏有情不淨依止而得住故。二、淨不淨依止住食，謂觸等三食，令色無色纏有情，淨不淨依止而得住故；由此依止，已離下地諸煩惱故，說名為淨，未離上地諸煩惱故，說名不淨，是故名淨不淨依止；如是依止，由觸意思識食而住，除其段食。三、一向淨依止住食，謂段等四食，令聲聞等清淨依止而得住故。四、唯示現依止住食，謂即四食，諸佛示現受之得住，是故諸佛食；此第四示現住食，為令能施諸有情類，淨信為因，福德增長，雖現受食，不作食事，如來食時，諸天受取，施佛意許，諸餘有情；由此因故，彼有情類速證菩提。



### 丁福保佛學大辭典

【名數】見四食條。

參照：<a href="/dict/四食">四食</a>



