---
title: 十界皆成佛
source: deerpark.app
---
### 丁福保佛學大辭典

【雜語】法華經迹門中說地獄等十法界之眾生成佛。其中佛界為已成，故不言之，序品五佛開顯中，過去佛章若有眾生類以下之文，明人界天界聲聞界緣覺界菩薩界五界五乘之成佛，又譬喻品之首法說段之終，四眾領解之文具出八部眾。八部中，天與修羅，天界修羅界也，龍與迦樓羅及摩睺羅伽，畜生界也，夜叉與乾闥婆及緊那羅，鬼界也，故此中有四界之成佛。又提婆達多品，提婆授天王如來之記別，地獄界之成佛也。以提婆既造五逆罪，先墮地獄故也。又同品明龍女成道，畜生界之成佛也。是曰迹門之十界皆成。



