---
title: 四十八年
source: deerpark.app
---
### 丁福保佛學大辭典

【雜語】涅槃經一有云：舊醫告新醫言：汝給使於我四十八年，則將傳我法。諸師解釋之有種種，智者有二義：一云法華已前猶是外道弟子，故曰四十八年。一云四禪四空四無量心之世間十二禪各有自行化他讚法讚者之四者，故成四十八。開善云四禪四空之八禪，各有六行觀之六法，故為四十八。章安云：有空等四見各有因成假等三假，一假各有四句，故三假合為四十八。若依阿含經之說：則外道必先四十八年供給走使，而後與法，今文正當於舊醫之法，新醫權同於舊醫之法，隨而名為走使。見輔行九之一。



