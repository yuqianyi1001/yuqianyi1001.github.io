---
title: 頗
source: deerpark.app
---
### 佛光大辭典

悉曇字□（pha）。悉曇五十字門之一，四十二字門之一。又作叵、發、葩、破、娑頗。經典中對此字義之解釋有二：(一)系梵語phala（音譯頗羅，意譯果）之字首。就果之義而作諸說者，如大品般若經卷五廣乘品載，頗字門，謂入諸法遍不可得之故；大智度論卷四十八就上舉廣乘品之文而釋之為：若聞頗字，即了知一切法因果皆空。方廣大莊嚴經卷四示書品亦說，唱頗字時，得果入現證聲（梵phala -pratisākṣāt-kriyā-śabda ）。

(二)系梵語phena（音譯沛奴，意譯聚沫）之字首。依聚沫之義而作說者，如瑜伽金剛頂經釋字母品載，頗字門，謂一切法不堅，猶如聚沫之易碎易散。大日經卷二具緣品亦以頗字義為聚沫。﹝佛本行集經卷十一習學技藝品、光贊般若經卷七觀品、文殊師利問經卷上字母品、大日經疏卷七﹞



### 丁福保佛學大辭典

【術語】<img src="gaiji/DF-8765.png"/>Pha，又作叵。悉曇五十字門之一。體文喉聲之第二。金剛頂經曰：「頗字門，一切法不堅如聚沫故。」文殊問經曰：「稱頗字時是得果作證聲。」智度論曰：「若聞頗字，即知一切法因果空故。頗羅Phala，秦言果。」

【雜語】經論中多有頗有之語。玄應音義六曰：「頗諸書語辭也。」應法記曰：「頗者，有無未決之辭。」



