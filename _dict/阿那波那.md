---
title: 阿那波那
source: deerpark.app
---
### 佛光大辭典

梵語ānāpāna。乃入出息之義。又作安那般那、阿那阿波那。略稱安般。āna，原為遣來之意，轉指入息；apāna，原為遣去之意，轉指出息。阿那波那，即數息觀，乃數入息、出息以鎮心之觀法。俱舍論卷二十二（大二九·一一八上）：‘言阿那者，謂持息入，是引外風令入身義；阿波那者，謂持息出，是引內風令出身義。’﹝雜阿含經卷二十九、大安般守意經卷上、大乘義章卷十二、慧琳音義卷二十六﹞（參閱‘數息觀’6090）



### 丁福保佛學大辭典

【術語】Ānāpāna，舊稱安般，安那般那，阿那般那。新稱阿那波那，阿那阿波那。譯曰數息觀。數出息入息鎮心之觀法名。大乘義章十二曰：「安那般那觀，自氣息繫心數之，勿令忘失，名數息觀。」安般守意經曰：「安名出息，般名入息。」智度論慧影疏六曰：「阿那般那者，阿那名出息，般那名入息。」慧琳音義二十六曰：「阿那波那，此云數息觀。」舊俱舍十六曰：「若風向身入，名阿那。若風背身出，名波那。」俱舍論二十二曰：「言阿那者，謂持息入，是引外風令入身義。阿波那者，謂持息出，是引內風令出身義。」同光記二十二曰：「阿那，此云持來。阿波那，此云遣去。」



