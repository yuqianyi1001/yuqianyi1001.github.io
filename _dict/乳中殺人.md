---
title: 乳中殺人
source: deerpark.app
---
### 佛光大辭典

謂于乳中置毒，令人飲之，迨毒氣一發，即能致人于死地。蓋以‘毒’比喻實相之理。此系天台宗取自涅經之譬喻。天台宗以五味配佛陀一代五時之教，第一乳味時，即華嚴時。其時宣說華嚴經，對于別圓之機，為頓教之相；復說小乘之提謂經，使聞者獲得大乘之利，稱為乳中殺人，以為不定教之相。法華玄義卷十上（大三三·八○六中）：‘今依大經二十七雲，置毒乳中，乳即殺人；酪蘇、醍醐亦能殺人。此謂過去佛所，嘗聞大乘實相之教，譬之以毒，今值釋迦聲教，其毒即發，結惑人死。若如提謂、波利，但聞五戒，不起法忍，三百人得信忍，四天王得柔順忍，皆服長樂之藥，佩長生之符，住于戒中，見諸佛母，即是乳中殺人也。’

據天台大師智之解釋，此一譬喻凡有二義：(一)就漸頓而闡說不定教，則處處皆得見佛性。(二)就‘行不定’而闡說修行人之心行譬如乳，實相智譬如毒；而毒能致人于死地者，即此實相智具有破除無明之猛力，行人因而得以于大死之後獲得究竟解脫。此外，久遠劫以來佛說實相之毒以置于凡夫心乳中，其毒慧開發並無定時亦無先後次第，或于初味時開發，或于後味時開發，此即置毒乳中。又天台宗謂凡夫佛性如牛新生而血乳未別，聲聞佛性如清淨乳，闢支佛如酪，菩薩如生、熟酥，佛如醍醐。醍醐遍于五味，皆有殺義，若眾生于凡地得聞華嚴即見理而入佛慧者，稱為血乳殺人；若先得十住位後以華嚴得悟者，稱為酪中殺人；于十行位得悟者，稱為生酥殺人；于十回向位得悟者，稱為熟酥殺人；于諸地更悟者，則稱為醍醐中殺人。﹝法華玄義卷五下﹞



### 丁福保佛學大辭典

【術語】台家用語，以乳等五味配一代五時之經。第一華嚴時，為乳味時。於此乳味時中，說華嚴經對於別圓之機是頓教之相也，同時復說小乘之提謂經，使聞者得大乘之益，稱曰乳中殺人，以為不定教之相。乳中殺人者，謂乳中置毒，毒氣發，能毒人，此取涅槃經之喻也。毒，即實相之理。法華玄義十曰：「今依大經二十七云：置毒乳中乳即殺人，酪蘇醍醐亦復殺人。此謂過去佛所嘗聞大乘實相之教，譬之以毒。今值釋迦聲教，其毒即發，結惑人死。若如提謂波利經，（中略）即是乳中殺人也。」



