---
title: 退轉
source: deerpark.app
---
### 佛光大辭典

又作退墮、退失。略稱作退。即于求佛道之中途，退失菩提心，而墮于二乘凡夫之地；或退失已證得之行位。有關退位之說，諸經論所舉各異，懷感之釋淨土群疑論卷四總括為四說：(一)信退，指十信位中之前五心位，此五心位猶有退轉心，故易生邪見，斷滅善根。(二)位退，指十住位中之前六心位，此六心位猶會退轉為二乘。 (三)證退，指十地以前之諸凡夫位。(四)行退，指七地以前之心位，彼等于所聞所行尚生怯劣之心，不能修學，不能于念念中恆修勝行，故易退轉。此外，小乘諸部于四沙門果之退轉情形亦有異說，說一切有部主張初果必不退，後三果則可能退轉。經量部則謂，初果與第四果不退，中間二果可能退轉。大眾部及化地部均以為，初三果有退，唯第四果為不退。﹝大寶積經卷三、菩薩瓔珞本業經卷上賢聖學觀品、俱舍論卷二十五、異部宗輪論﹞



### 陳義孝佛學常見辭彙

修持不堅，工夫退步。



### 丁福保佛學大辭典

【術語】言既退失所修證而轉變其位地也。法事讚曰：「五濁修行多退轉，不如念佛往西方。」法華經序品曰：「於阿耨多羅三藐三菩提不退轉。」



