---
title: 寒山
source: deerpark.app
---
### 佛光大辭典

唐代隱士。居浙江天台始豐縣西四十公裡之寒岩幽窟中，因不詳其姓氏，故以‘寒山’稱之，又稱寒山子或貧子。寒山常至國清寺，時寺中有僧名拾得，任食堂之職，與寒山交友，每收拾眾僧殘食菜滓，藏于巨大之竹筒中，若寒山子來，二人即負之而去。

寒山之行逕極怪誕，蹟近于顛狂，來至國清寺中，或于廊下徐行，或時叫躁凌人，或望空漫罵，寺僧不耐，以仗逼逐之，輒翻身撫掌，呵呵大笑而退。所著衣衫破敗，形容枯槁，以樺皮為帽，履大木屐。好吟詩唱偈，發為辭氣，常契于佛理。台州刺史閭丘胤曾慕名相訪，寒山見太守來，與拾得連臂笑傲出寺而避之。閭丘胤復往寒岩謁問，並送衣裳、藥物等。寒山高聲言曰（大五○·八三一下）：‘賊！我賊退！’收身入于岩穴，復言：‘報汝諸人，各各努力。’岩穴即自行封合，杳無蹤蹟。寺僧道翹尋檢其遺物，唯于山林間得詩頌三百餘首，因編錄之，題名寒山詩。

據祖堂集卷十六、宋高僧傳卷十一等載，溈山靈v禪師曾在天台山會見寒山；另據古尊宿語錄卷十四載，趙州從諗禪師亦曾與寒山相互問答。其族姓不詳，年代亦有異說，或謂系唐玄宗先天年中之人，或謂系太宗貞觀年中之人，或憲宗元和年中之人。據近人考證，生于叡宗景雲初年，代宗大歷年間隱居于天台山。傳說其為文殊菩薩之化身，與豐幹（彌陀化身）、拾得（普賢化身）號稱‘三聖’，或稱‘三隱’。又以三者皆隱棲天台山國清寺，故亦稱‘國清三隱’。清雍正十一年（1733），封寒山為‘和聖’，拾得為‘合聖’，並稱‘和合二聖’或‘和合二仙’。﹝宋高僧傳卷十九、景德傳燈錄卷二十七、佛祖統紀卷三十九、佛祖歷代通載卷二十、釋氏稽古略卷三、天台山國清禪寺三隱集記﹞（參閱‘拾得’3825）



### 陳義孝佛學常見辭彙

僧名，在唐朝與拾得大師隱居於天台山的國清寺，相傳寒山是文殊的化身，拾得是普賢的化身。



### 丁福保佛學大辭典

【人名】宋高僧傳十九（豐干傳）曰：「寒山子，世謂為貧子，風狂士也，幽止天台始豐縣西七十里寒巖中。時國清寺有拾得者，寺僧使知事食堂。恆拾眾僧殘食菜滓，斷巨竹為筒，投藏於內，若寒山子來，即負去。或經行廊下，或時叫喚凌人，或望空漫罵。寺僧不耐，以杖逼逐，則翻身撫掌，呵呵徐退。然其布襦零落，面貌枯瘁，以樺皮為冠，曳大木屐。初臺州守閭丘，入寺問寒山，見之而拜。寺僧驚曰：大官何禮風狂夫？二人連臂笑傲出寺。閭丘復往寒巖訪問：送衣裳藥物。高聲唱曰：賊我，賊退，便身縮入巖穴中，其穴自合。寒山有詩，題於山林間，集之成卷，云寒山詩集，行於世。」稽古略三曰：「閭丘曰：天台國清有賢達否。豐干曰：寒山文殊，拾得普賢，宜就見之。閭丘入寺，拜二大士。二士走曰豐干饒舌，彌陀不識，禮我何為？」案閭丘者，閭丘胤也。



