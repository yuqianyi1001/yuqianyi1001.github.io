---
title: 富樓那
source: deerpark.app
---

### 陳義孝佛學常見辭彙

佛十大弟子之一，以說法第一著稱。



### 丁福保佛學大辭典

【人名】一作富婁那Pūrṇa，具名富樓那彌多羅尼子Pūrṇamaitrāyaṇī－putra，富樓那彌窒那尼子，又作富囉拏梅低黎夜富多羅，富羅拏迷低黎夜尼弗多羅，布刺拏梅呾利曳尼子，富那曼陀弗多羅，新作布刺拏梅呾麗衍弗呾羅，補剌拏梅呾利曳尼弗呾羅。富樓那，又作富剌拏，譯曰滿，是其名也。彌多羅尼，又作梅呾麗衍尼，譯曰慈，是其母姓也。富多羅。又作弗呾羅，譯曰子。此名滿者，為慈氏之子，故舉譯語而云子，舉梵語而云弗呾羅。從母姓而為名，乃印度之風習。因而翻總名曰滿慈子，滿願子，滿祝子，滿見子等。以彌多羅之語有祝，見等之異義也。是釋迦十大弟子中說法第一之阿羅漢。初出家，證阿羅漢果，後聞法華因緣周之說法，回小向大，於五百弟子授記品，授記未來成佛，號法明如來。玄應音義三曰：「富囉那彌多羅尼子，又作彌窒那尼子，正言富囉拏梅低黎夜富多羅。富羅拏，此云滿，是其名也。梅低黎夜，此云慈，是其母姓。富多羅者，子也，兼從母姓為名，故此云滿慈子，或譯云滿願子，皆一義也。與佛同日而生。」注維摩經三曰：「什曰：富樓那，秦言滿。彌多羅尼，秦言善知識。善知識是其母名也。」法華光宅疏一曰：「富樓那，姓也。彌多羅尼子者，此翻為願子，是故無量壽尊者滿願子，即其人也。」西域記四曰：「布刺拏梅呾麗衍尼弗呾羅，唐言滿慈子，舊曰彌多羅尼子，訛略也。」法華玄贊一曰：「補刺拏梅呾利曳尼弗呾羅，此云滿慈子。云富樓那彌多羅尼子，訛也。滿是其名，慈是母姓，其慈今取母姓，此滿尊者是慈女之子。或滿及慈俱是母號，名滿慈子。」大明度經二曰：「滿祝子。」玄應音義三曰：「滿祝子，即富樓那是也。」

參照：<a href="/dict/佛">佛</a>



### 佛光大辭典

梵名Pūrṇa  ，巴利名Puṇṇa  。為釋尊十大弟子之一。全名富樓那彌多羅尼子（梵Pūrṇa -maitrāyaṇīputra ，巴Puṇṇa-mantāni-putta  ）。又作布剌梅但利曳尼子、分耨文陀尼子。或略作富婁那、彌多羅尼子。意譯為滿慈子、滿祝子、滿願子。‘滿’是其名，‘慈’是其母姓，從母得名，故稱滿慈子。‘彌多羅’為其母之族名，有祝、願之義，故稱滿祝子、滿願子。為迦毗羅婆蘇（即迦毗羅衛）人，淨飯王國師之子，屬婆羅門種。容貌端正，自幼聰明，能解韋陀等諸論，長而厭俗，欲求解脫，遂于悉達太子出城之夜，與朋友三十人同時于波梨婆遮迦法中出家，入雪山，苦行精進，終得四禪五通。及佛成道，于鹿野苑轉法輪，師乃至佛所求出家受具足戒，後證得阿羅漢果。以其長于辯才，善于分別義理，後專事演法教化，因聞其說法而解脫得度者，多達九萬九千人，故被譽為‘說法第一’。

據雜阿含經卷十三、摩訶僧o律卷二十三等所載，西方輸盧那人兇惡弊暴，好嘲罵，師聞之，征得佛陀允許，乃前往教化其國，為五百優婆塞說法，建立五百僧伽藍，令其具足夏安居等事，後于彼地入無餘涅。另據法華經卷四‘五百弟子受記品’載，佛陀曾記別師當來成佛，號法明如來。另據大唐西域記卷四載，秣菟羅國之大都城存有師之遺身塔。﹝雜阿含經卷十、卷十六、中阿含卷二‘七車經’、增一阿含經卷三弟子品、佛本行集經卷三十七富樓那出家品、滿願子經、道行般若經卷一道行品、分別功德論卷四、大智度論卷三、玄應音義卷三、卷八﹞


