---
title: 華座觀
source: deerpark.app
---

**來源：三藏法數**

謂當作七寶蓮華想，一一華葉，作百寶色，縱廣二百五十由旬；一一華葉，有百億摩尼珠王，以為映飾，放千光明。毗楞伽寶以為其臺，臺上有四寶幢，幢上寶幔，如夜摩天宮，是名華座觀。（毗楞伽，梵語具云釋迦毘楞伽，華言能勝。梵語夜摩，華言善時分。）



### 丁福保佛學大辭典

【術語】觀經所說十六觀之一。觀想阿彌陀佛華座之相也。觀無量壽經曰：「佛告韋提希，欲觀彼佛者，當起想念。于七寶地上作蓮華想，令其蓮華一一葉作百寶色。（中略）華葉小者，縱廣三百五十由旬，如是蓮華有八萬四千葉。（中略）釋迦毘楞伽寶，以為其臺。」



### 佛光大辭典

乃觀無量壽經所說十六觀法之第七觀。又作華座想。即觀想阿彌陀佛蓮華座之莊嚴相。觀無量壽經（大一二·三四二下）；‘于七寶地上作蓮花想，令其蓮花一一葉作百寶色。有八萬四千脈，猶如天畫，一一脈有八萬四千光，了了分明，皆令得見。華葉小者，縱廣二百五十由旬，如是蓮華有八萬四千大葉；一一葉間，有百億摩尼珠王以為映飾，一一摩尼珠放千光明，其光如蓋，七寶合成，遍覆地上。釋迦毗楞伽摩尼寶以為其台，（中略）處處變化各作異相，或為金剛台，或作真珠網，或作雜花雲；于十方面隨意變現，施作佛事。’（參閱‘十六觀’396）


