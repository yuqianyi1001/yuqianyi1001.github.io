---
title: 所引支
source: deerpark.app
---

**來源：法相辭典**

<p>★成唯識論八卷九頁雲：二、所引支。謂本識內親生當來異熟果攝識等五種。是前二支所引發故。此中識種，謂本識因。除後三因，餘因皆是名色種攝。後之三因，如名次第，即後三種。或名色種，總攝五因。于中隨勝，立餘四種。六處與識，總別亦然。集論說識亦是能引。識中業種，名識支故。異熟識種，名色攝故。經說識支通能所引。業種、識種、俱名識故。識是名色依，非名色攝故。識等五種，由業燻發，雖實同時；而依主伴、總別、勝劣、因果、相異；故諸聖教，假說前後。或依當來現起分位，有次第故；說有前後。由斯識等亦說現行。因時定無現行義故。復由此說生引同時。潤未潤時，必不俱故。</p><p>★二解　雜集論四卷九頁雲：所引支者：謂名色、六處、觸、受。由心習氣力，能令當來名色等，前後相依次第生起種子得增長故。</p>

**來源：丁福保佛學大辭典**

<p>【術語】為十二支中無明行二能引支引起之識，名色，六處，觸，受之五支也。</p>
