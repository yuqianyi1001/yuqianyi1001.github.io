---
title: 十妙生起次第
source: deerpark.app
---

### 丁福保佛學大辭典

【雜語】先言迹門十妙之次第。實相之境。非佛天人所作。本自有之。非始於今，故居最初。既迷，故起惑。解理，故起智。智為行之本，因智之目，而起行之足，目足及境之三法為乘，乘於此乘，入清涼池，登諸位。位住於何所。則住在三法秘密藏中。住是法已，寂而常照，照十方界之機緣，來則必應，若趨機垂應，先以身輪之神通駭發之，見變通巳，堪於受道，即以口輪說法開導。既潤法雨，則稟教受道。而為法之眷屬。行眷屬行，拔生死之本，開佛之知見，得大利益。見玄義二之二。次為本門十妙。所以本因居初者，心由因而致果，果成故有國土。極果居國，即有照機。機感動，則應之而施化，施化則有神通。神通竟即說法，說法所被，即成眷屬。眷屬已度，則緣盡涅槃。故論壽命長短。長短之壽命，為所作之利益。乃至佛滅度後正像等之利益也。見玄義七。



### 佛光大辭典

指蹟門十妙、本門十妙生起之順序關系。(一)蹟門十妙生起之次第：(1)以境妙為首，乃因實相之境體，非佛、天、人所作，本來自爾，為諸佛所師之處。(2)智妙之體為能觀之智，然迷于實相之理境者遂起惑，解理者即以此生智，故次于境妙。(3)智為行之本，由智目起行足，故行妙為第三。(4)位妙之體為智行之德相，乘住于三法而登諸位。(5)三法妙為位妙之所乘所住，故次于位妙。(6)住三法已，寂而常照十界之機，若有機感必能相應，故列感應妙為第六。(7)隨機宜先以身業現神通，以對機令生警覺，此為神通妙之體。(8)若堪受道，佛即以口業開導之，故說法妙次之。 (9)受教若入道，則為法之眷屬，故眷屬妙為第九。(10)利益妙列為最後，系因眷屬若如實修行，皆拔死生之根元，開佛知見，得大利益。

(二)本門十妙生起之次第：(1)先由因行而至佛果。(2)佛果成，故有國土。(3)極果居國土，有照機。(4)若機動，則施化；施化則有神通。(5)以神通駭動機已。(6)次為說法。 (7)說法所被之機即成眷屬。(8)眷屬已度，則緣盡入涅。(9)涅故論壽命長短。(10)長短壽命所作利益，乃至佛滅度後有正、像等利益。﹝法華玄義卷二上至卷七下﹞（參閱‘十不二門’374、‘十妙’436）


