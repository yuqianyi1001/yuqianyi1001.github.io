---
title: 四微
source: deerpark.app
---

### 陳義孝佛學常見辭彙

色香味觸四種極微分子。此四微是色法（物質）的元素，依此四微而成地水火風四大。



### 三藏法數

﹝出金光明經文句記﹞ 四微者，謂色香味觸也。因對四大，稱為四微。又復四大皆由四微所成，故大智度論云：地有色香味觸重，故自無所作；水少香，故動作勝地；火少香味，故勢勝於水；風少色香味，故動作勝火。 〔一、色微〕，色者，謂眼所見種種諸色也。以其微細，故名色微。 〔二、香微〕，香者，謂鼻所嗅種種諸香也。以其微細，故名香微。 〔三、味微〕，味者，謂舌所嘗種種諸味也。以其微細，故名味微。 〔四、觸微〕，觸者，謂身分所覺種種諸觸也。以其微細，故名觸微。



### 丁福保佛學大辭典

【名數】色香味觸四種之極微也。此四微為色法之元素，依四微而成地水火風四大，依四大而成五智。是為成實論之宗義。中論疏四末曰：「成實論云：四微成四大，四大成五根。」止觀五曰：「鏡中能成四微尚不可得，況所成幻柱？」同輔行曰：「言四微者，色香味觸。」觀心二百門曰：「能生樹根，既具四微。所生枝條，豈不具四微耶？」止觀五曰：「法有者，即是色香味觸。四微和合，故名法有。」同輔行曰：「四微者，色香味觸。」


