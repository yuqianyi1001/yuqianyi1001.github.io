---
title: 方等三昧
source: deerpark.app
---

### 丁福保佛學大辭典

【術語】此為天台大師依大方等陀羅尼經制立之一種三昧行，與法華三昧皆為四種三昧中之半行半坐三昧。專行其法。而調直其心謂之三昧。止觀二及方等三昧行法詳記其儀軌作法。



### 佛光大辭典

半行半坐三昧之一。系天台宗智大師依大方等陀羅尼經制立之三昧行。三昧，謂專行其法而調直其心。即于閒靜之處莊嚴道場，請二十四尊像，衣鞋等均須清淨，長齋七日，每日三時洗浴，招請熟知內外律者為師，受二十四戒及陀羅尼咒，于初日分三請三寶十佛、方等、父母、十法王子，供養禮拜之後，以赤誠心陳悔罪咎，起誦摩訶袒特陀羅尼，旋繞一百二十匝，一旋一咒，不遲不疾，不高不下。旋咒畢，卻坐思惟，觀實相中道之正空。觀訖，又起而旋咒。旋咒竟，復卻坐思惟。﹝摩訶止觀卷二、方等三昧行法﹞（參閱‘四種三昧’1793）


