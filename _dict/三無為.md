---
title: 三無為
source: deerpark.app
---
### 佛光大辭典

梵語tri-asaṃskṛta。指虛空、擇滅、非擇滅等三種無為法，乃小乘說一切有部對無為法之分類。無為法者，謂真空寂滅之理，本無造作。(一)虛空無為（梵ākāśāsaṃskṛta  ），虛空即無礙。謂真空之理不為惑染之所障礙；即以無礙為性，容受萬物而遍滿一切處。(二)擇滅無為（梵pratisaṃkhyā -nirodhāsaṃskṛta ），謂聲聞之人用智揀擇，遠離見思系縛，證寂滅真空之理。如涅、解脫。(三)非擇滅無為（梵apratisaṃkhyā -nirodhāsaṃskṛta ），謂聲聞之人證果之後，諸惑不復續起，自然契悟寂滅真空之理，不假揀擇。﹝俱舍論卷一、成唯識論卷二、大毗婆沙論卷三十二、異部宗輪論、入阿毗達磨論卷下﹞（參閱‘非擇滅無為’3714、‘虛空無為’5263、‘擇滅’6225）



### 三藏法數

﹝出俱舍論﹞ 無為者，謂真空寂滅之理，本無造作，故名無為。 〔一、虛空無為〕，虛空即無礙之義。謂真空之理，不為惑染之所障礙，故名虛空無為。 〔二、擇滅無為〕，擇即揀擇，滅即寂滅。謂聲聞之人，用智揀擇，遠離見、思繫縛，即證寂滅真空之理，是名擇滅無為。 〔三、非擇滅無為〕，謂聲聞之人，證果之後，諸惑不復續起，自然契悟寂滅真空之理，不假揀擇，故名非擇滅無為。



### 法相辭典

★品類足論一卷一頁雲：無為雲何？謂三無為。一、虛空。二、非擇滅。三、擇滅。



### 陳義孝佛學常見辭彙

小乘立三無為，即擇滅無為、非擇滅無為、虛空無為。用真智選擇佛法，修成涅槃之果，證無為之境界、名擇滅無為；凡事無能生之因緣，或有因而缺緣，則畢竟不生，合於無為宗旨，名非擇滅無為；虛空遍一切處，既是虛空，自然無生滅變化，名虛空無為。



### 丁福保佛學大辭典

【名數】小乘立三無為：一擇滅無為，舊云數滅無為。擇者簡擇事物道理之智慧力也，數者智慧之法數（有為之法，諸數多故，總名為數），與擇同。蓋依智慧簡擇力斷煩惱所顯之一種滅諦，謂之擇滅，其滅依擇而得也。此滅體即為涅槃。名之為滅者，以其為滅煩惱而顯之實體，且其體中有為諸相寂滅也。依有為諸相寂滅之義，復名為無為。二非擇滅無為，舊云非數滅無為。非依智慧之簡擇力，但於缺生法因緣處自顯之一種滅體，謂之非擇滅。例如入於見道，則為聖者，於聖者身上畢竟缺凡夫性可生之因緣，因而此時對於凡夫性得一種之無為法，即非擇之滅也。謂之為滅者，以其為因緣滅處所顯之實體，且其體中有為諸相寂滅也。依是復名為無為。要之就所斷之煩惱而寂滅不生之無為法被顯，為擇滅，為缺緣而寂滅不生之無為法被顯，為非擇滅。三虛空無為，前二無為之外，有一種之無為法，以無礙為性。無論向何法，無礙，亦無被礙。其相恰如世間所云之虛空，故名為虛空無為。世所言之虛空，雖如無為法，然彼為眼見之法。且自不礙他而為他所礙，呈廣狹方圓之相，是非無為法，故稱之為空界之色，而攝於色法中之顯色。此虛空無為，則於色心之諸法及空界之色外，有一實體，而為此等諸法之所作也。見俱舍論一，大乘義章二，七帖見聞三本。

【名數】見無為條。

參照：<a href="/dict/無為">無為</a>



