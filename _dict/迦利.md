---
title: 迦利
source: deerpark.app
---
### 丁福保佛學大辭典

【人名】Kali，又云哥利，歌利，迦梨，羯利，迦藍浮，迦羅富，迦黎。王名。譯曰鬥諍，惡生。西域記三曰：「瞢揭釐城東四五里，有窣堵波，極多靈瑞。是佛在昔，作忍辱仙。於此為羯利王（唐言鬥諍，舊云哥利，訛也），割截肢體。」玄應音義三曰：「歌利王，或言迦利王，論中作迦藍浮王，皆訛也，正言羯利王，此譯云鬥諍王。西域記云：在烏仗那國，瞢揭釐城東四五里，是其處也。舊云惡世無道王，即波羅奈國王也。」涅槃經三十一曰：「迦羅富。」度無極集五曰：「迦黎。」

梵Kaliṅgarājā（名義大集一八○）。



