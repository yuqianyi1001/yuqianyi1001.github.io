---
title: 九禪
source: deerpark.app
---

### 丁福保佛學大辭典

【名數】地持十地二論所說，不通於外道二乘，獨菩薩所修之大禪也。一切之善根功德悉攝在此九禪之中：一、自性禪，或止或觀或止觀均等也。二、一切禪，世間出世間禪也。三、難禪，生下化眾生上求菩提現行之禪也。四、一切門禪，與覺觀俱之禪，乃與捨受俱之禪也。五、善人禪，無味著念之禪也。六、一切行禪，生一切菩薩善行之禪也。七、除惱禪，消除一切眾生苦惱之禪也。八、此世他世樂禪。菩薩現不思議神通，利益此世他世眾生之禪也。九、清淨禪，成就一切功德證得無上菩提之禪也。見法界次第下。參照九種大禪條。

參照：<a href="/dict/九種大禪">九種大禪</a>


