---
title: 三智
source: deerpark.app
---

### 陳義孝佛學常見辭彙

一切智、道種智、一切種智。一切智是聲聞緣覺知一切法總相的智，總相就是空相；道種智是菩薩知一切道法差別相的智；一切種智是佛通達諸法總相別相，化道斷惑的智，合一切智及道種智二者，故名一切種智。



### 三藏法數

﹝出觀音玄義﹞ 〔一、一切智〕，謂於一切內法、內名，能知能解；一切外法、外名，亦能知能解，是名一切智，即聲聞、緣覺之智也。（內法、內名者，謂理內所詮法相，及能詮名字，蓋佛教依理而說，故名理內也。外法、外名者，即理外所詮法相，及能詮名字，蓋外道等違理橫計，故名理外也。） 〔二、道種智〕，謂能用諸佛一切道法，發起眾生一切善種，是名道種智，即菩薩之智也。 〔三、一切種智〕，謂能以一種智，知一切道，知一切種，是名一切種智，即佛之智也。（一切道者，一切諸佛之道法也；一切種者，一切眾生之因種也。）

﹝出楞伽經﹞ 〔一、世間智〕，謂凡夫外道之智也。凡夫、外道等於一切法，種種分別，執著有無，而不能出離世間，是名世間智。 〔二、出世間智〕，謂聲聞、緣覺之智也。聲聞、緣覺以一切智，修四諦行，而能出離世間，是名出世間智。（一切智者，謂一切諸法皆能了達也。四諦者，苦諦、集諦、滅諦、道諦也。） 〔三、出世間上上智〕，謂佛、菩薩之智也。由佛、菩薩觀察一切諸法寂靜之相，不生不滅，得如來地，超出聲聞、緣覺之智，是名出世間上上智。



### 丁福保佛學大辭典

【名數】詳見三字部三智條。

【術語】智度論所說：一、一切智，聲聞緣覺之智也。知一切法之總相者。總相即空相也。二、道種智，菩薩之智也。知一切種種差別之道法者。三、一切種智，佛智也。佛智圓明，通達總相別相化道斷惑一切種之法者。天台以之配於空假中三諦之觀智。然三智就人分別，雖如上各別，而就法之勝劣分別之，則以上兼下，於一切種智中容餘二智，猶如五眼中之佛眼容餘四眼也。智度論二十七曰：「一切智是聲聞辟支佛事，道智是菩薩事，一切種智是佛事。」止觀三曰：「佛智照空如二乘所見，名一切智。佛智照假如菩薩所見，名道種智。佛智照空假中皆見實相，名一切種智。故言三智一心中得。」四教儀集註下曰：「三智圓明，五眼洞照。」又，一、世間智。是凡夫外道之智也。於一切法分別種種，執著有無，不能出離世間，故名。二、出世間智，是聲聞緣覺二乘之智也。發無漏智，照偏真之四諦，能出離世間，故名。三、出世間上上智，是佛菩薩之智也。觀察一切諸法之實相，能得妙覺，超出二乘之智，故名。說見楞伽經三。



### 佛光大辭典

(一)指大智度論卷八十四釋三慧品所說之一切智、道種智、一切種智。(一)一切智，即了知一切諸法總相之智。總相即空相。此智乃聲聞、緣覺之智。(二)道種智，又作道種慧、道相智。即了知一切諸法別相之智。別相即種種差別之道法。此智乃菩薩之智。(三)一切種智，又作一切相智。即通達總相與別相之智，即佛智。天台家認為，此三智為空、假、中三觀所成，即一切智為空觀所成，道種智為假觀所成，一切種智為中觀所成。又依空、假、中三觀之義，別立二種三智，即：(一)別相三智，別教菩薩次第修習別相三觀，成就一切智、道種智，乃至修習中道觀，了見佛性，成就一切種智，常住涅。(二)一心三智，不依別相之次第，融三諦于一境，即于一心而作三觀，故所發之三智亦于一心中證得，無前後之別。又華嚴經疏卷四亦舉出俗智、真智、中道智三智，其中真智即觀照真諦空理之智，相當于一切智；俗智即觀照俗諦諸法差別之智，相當于道種智；中道智不偏真俗二邊，雙遮雙照，相當于一切種智。﹝大品般若經卷一、大智度論卷二十七、摩訶止觀卷三上、觀音玄義卷下﹞（參閱‘一切智’14、‘一切種智’19、‘道種智’5655）

(二)指菩薩地持經卷三方便處無上菩提品所說之清淨智、一切智、無礙智。(一)清淨智（梵śuddha -jñāna ），即觀第一義，斷除一切煩惱習，而離障無染之智；此乃如來之第一義智。(二)一切智（梵sarva -jñāna ），即了知一切時、一切界、一切事、一切種等一切法相之智；此乃如來世諦之智。(三)無礙智（梵asaṅga -jñāna ），又作無滯智。即于上記四種一切法相，發心即知，不假方便，不假思量，了達無礙之智；此乃如來世諦之智。此三智為三種般若中之觀照般若所攝，亦為一切種智所攝。﹝瑜伽師地論卷三十八、大乘義章卷十九﹞

(三)指楞伽經卷三所說之世間智、出世間智、出世間上上智。(一)世間智（梵laukika -jñāna ），即凡夫外道之智。凡夫、外道于一切法種種分別，執著有無，而不能出離世間。(二)出世間智（梵lokottara -jñāna ），即聲聞、緣覺之智。聲聞、緣覺修四諦十二因緣，能出離世間。然猶墮自共之相，以為有生死可厭，有涅可求。(三)出世間上上智（梵lokottaratama -jñāna ），即諸佛菩薩之智。諸佛菩薩觀一切法寂靜，不生不滅，得如來地，超出聲聞、緣覺之智。

(四)指外智、內智、真智。(一)外智，善能分別明了六根六塵之境、博覽古今、通曉俗事之智。(二)內智，善能滅除無明煩惱、心意寂靜之智。(三)真智，善能通達淨穢同體無別、萬物本自寂靜之智。﹝寶藏論離微體淨品﹞


