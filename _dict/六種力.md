---
title: 六種力
source: deerpark.app
---

### 三藏法數

﹝出增一阿含經﹞ 〔一、小兒啼為力〕，謂小兒欲有所求，不能言語，唯事啼哭，故名小兒啼為力。 〔二、女人瞋為力〕，謂女人柔弱，有所爭說，必依瞋恚而起，故名女人瞋為力。 〔三、沙門忍為力〕，梵語沙門，華言勤息。謂沙門常以忍辱為心，而能禦諸惡境，無所瞋恚，故名沙門忍為力。 〔四、國王憍慢為力〕，謂國王威勢尊重，天下歸伏，故名國王憍慢為力。 〔五、羅漢專精為力〕，羅漢，梵語具云阿羅漢，華言無學。謂羅漢修行精進勇猛，心不放逸，故名羅漢專精為力。 〔六、諸佛慈悲為力〕，佛，梵語具云佛陀，華言覺。謂佛運慈悲之心，弘益一切眾生，無所障礙，故名諸佛慈悲為力。



### 丁福保佛學大辭典

【名數】見力條。

參照：<a href="/dict/力">力</a>



### 佛光大辭典

據增一阿含經卷三十一載，世間有六種凡常之力，即：(一)小兒以啼泣為力，謂小兒欲有所求，不能言語，唯有啼哭。(二)女人以嗔恚為力，謂女人原本柔弱，如有所爭說，必藉嗔恚而起。(三)沙門以忍辱為力，謂沙門常以忍辱為心，而能禦諸惡境，無所嗔恚。(四)國王以x慢為力，謂國王威勢尊重，能令天下歸伏。(五)羅漢以專精為力，謂阿羅漢修行精進勇猛，心不放逸。(六)諸佛以慈悲為力，謂佛運慈悲之心，弘益一切眾生，令其無所障礙。


