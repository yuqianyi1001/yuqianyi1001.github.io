---
title: 大集經
source: deerpark.app
---

### 丁福保佛學大辭典

【經名】具名大方等大集經。大方等為大乘經之通名。佛在欲色二界中間廣集十方之佛菩薩，說大乘之法，謂之大集經。前後諸師，各譯一部分，無全本。高麗藏本收諸師譯本為一部，有六十卷。其中前二十六卷及三十一卷至三十三卷之日密分三卷，北涼曇無讖譯，為諸譯中之大本。他藏本稱之為大方等大集經而別行之。其第二十七卷至三十卷之無盡意菩薩品四卷，為智嚴寶雲譯，別行本題曰：無盡意菩薩經。其三十四卷至四十五之日藏分十二卷，隋那連耶舍譯，別行本十卷稱為大乘大方等日藏經。其四十六卷至五十六卷之月藏分為十一卷，高齊那連提耶舍譯，別行本十卷，稱為大方等大集月藏經。其五十七五十八兩卷之須彌分二卷，同譯，別行本題曰大乘大集經。其五十九六十兩卷之十方菩薩品，後漢安世高譯，別行本題曰：佛說明度五十校計經。止觀輔行五曰：「彼經廣集十方諸佛諸大菩薩於欲色二界大空亭中，故云大集。」但大集之經名有二種：一以名於欲色二界中間集大眾而說之經，上所舉之諸經是也。一以名於隨處集大眾而說之經，大集經賢護分，大集經念佛三昧分等是也。梵Mahāsaṁghāta。



### 佛光大辭典

凡六十卷。北涼曇無讖等譯。全稱大方等大集經（梵Mahā -saṃnipāta-sūtra ，藏Ḥdus-pa chan-po ）。乃大集部諸經之匯編。今收于大正藏第十三冊。系佛陀于成道後第十六年，集合十方佛剎諸菩薩及天龍鬼神等，為彼宣說十六大悲、三十二業等甚深法藏；以大乘六波羅蜜法與諸法性空為主要內容，兼含密教說法及陀羅尼與梵天等諸天護法之事。除‘空’之思想以外，尚富濃厚之密教色彩。

全經計分十七品，其品名與內容概述如下：(一)瓔珞品，即卷一前半。敘述佛陀成道後第十六年，升獅子寶座，為諸菩薩等宣說菩薩所行之無礙法門。(二)陀羅尼自在王菩薩品，即卷一後半至卷四。佛陀為陀羅尼自在王菩薩宣說應修戒定慧三學及陀羅尼之四種瓔珞莊嚴法等。(三)寶女品，即卷五、卷六。敘述寶女童女所成就之三十二種寶心等。(四)不菩薩品，為卷七。佛陀為不菩薩闡說八陀羅尼門、八精進、八法、八莊嚴、八發心等之要旨。(五)海慧菩薩品，即卷八至卷十一。佛陀對海慧菩薩說示淨印三昧、菩薩之發願、魔業、四天王咒、大乘之意義等。(六)無言菩薩品，即卷十二。佛陀依無言菩薩所說之無言、無聲、空等，一一解說其法性。(七)不可說菩薩品，即卷十三。敘述不可說菩薩所說發無上菩提心之十六法、增長菩提心之三十二法等。(八)虛空藏菩薩品，即卷十四至卷十八。佛陀為虛空藏菩薩說六波羅蜜及菩薩之種種德業。(九)寶幢分，即卷十九至卷二十一。分為魔苦品、往古品、魔調伏品等十三品。(十)虛空目分，即卷二十二至卷二十四。復分為聲聞品、世間目品、彌勒品等十品。(十一)寶髻菩薩品，即卷二十五、卷二十六。佛陀為寶髻菩薩等宣說菩薩之波羅蜜行、助菩提行、神通行及調眾生行等。(十二)無盡意菩薩品，即卷二十七至卷三十。闡說六波羅蜜、四無量心、六通、四攝、四無礙智、四依等之不可盡。(十三)日密分，即卷三十一至卷三十三。包括護法品、四方菩薩集品等六品。(十四)日藏分，即卷三十四至卷四十五。包括護持正法品、陀羅尼品等十三品。(十五)月藏分，即卷四十六至卷五十六。包括月幢神咒品、魔王波旬詣佛所品等二十品。(十六)須彌藏分，即卷五十七、卷五十八。包括聲聞品、菩薩禪本業品等四品。(十七)十方菩薩分，即卷五十九、卷六十。闡說五十種校計罪。

上述十七品中，(一)～(十一)系曇無讖譯。(十二)為南朝劉宋之智嚴、寶雲合譯，有別行本‘無盡意菩薩經’。(十三)曇無讖譯。(十四)(十五)(十六)為那連提耶舍譯，其別行本分別為大乘大方等大集日藏經、大乘大方等大集月藏經、大乘須彌藏經。(十七)系纂輯東漢安世高所譯之明度五十校計經而成。又(一)(二)與西晉竺法護所譯之大哀經八卷為同本異譯，(三)與竺法護之寶女所問經四卷為同本異譯，(五)與北宋惟淨所譯之海意菩薩所問淨印法門經十八卷為同本異譯，(六)與竺法護之無言童子經二卷為同本異譯，(八)與唐代不空之大集大虛空藏菩薩所問經八卷為同本異譯，(九)與唐代波羅頗蜜多羅之寶星陀羅尼經十卷為同本異譯，(十)與竺法護之寶髻菩薩所問經二卷為同本異譯，(十一)與竺法護之阿差末菩薩經七卷為同本異譯。

西藏藏經中，別無大集部，僅于其他經典中散見上記所舉諸經之內容，然‘月藏分’則全缺。近時，自新疆發掘之梵本斷片，內有相當于本經寶幢分往古品之部分，後由英國學者多瑪斯（F.W. Thomas）校訂出版。本經之注疏本有大集經疏十六卷（佚名）、大集經疏五卷（憬法師集）、月藏分依義立名一卷（信行）等，然今皆不傳。﹝出三藏記集卷二、歷代三寶紀卷十二、開元釋教錄卷四、卷七、貞元新定釋教目錄卷六﹞


