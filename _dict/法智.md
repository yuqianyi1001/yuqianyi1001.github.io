---
title: 法智
source: deerpark.app
---

### 陳義孝佛學常見辭彙

智度論所說十一智之一，即觀見欲界苦集滅道四諦法的無漏智。



### 法相辭典

★顯揚二卷十六頁雲：一、法智。謂于共了現見所知諸義境界，無漏之智。

★二解　大毗婆沙論一百六卷四頁雲：問：何故名法智？答：智體是法，故名法智。問：若爾，餘智亦體是法；何故不名法智耶？答：雖一切智，體皆是法；而但于一、立法智名。如十八界、十二處、七覺支、六隨念、四念住、四證淨、四無礙解、三寶、三歸，皆體是法；而但于一、建立法名。此亦如是。故不應責。復次法智但有一名。謂共名。餘智有二名。謂共不共名。為簡別故，說不共名。

★三解　集異門論七卷一頁雲：法智雲何？答：緣欲界行諸無漏智，緣欲界行因諸無漏智，緣欲界行滅諸無漏智，緣欲界行能斷道諸無漏智。復次緣法智、及緣法智地諸無漏智，是名法智。

★四解　品類足論一卷六頁雲：法智雲何？謂緣欲界系諸行、諸行因、諸行滅、諸行能斷道，諸無漏智。復有緣法智及法智地諸無漏智，亦名法智。

★五解　發智論八卷四頁雲：雲何法智？答：于欲界諸行、諸行因、諸行滅、諸行能斷道、所有無漏智。又于法智及法智地、所有無漏智。是謂法智。

★六解　入阿毗達磨論下三頁雲：于欲界諸行及彼因滅加行無間解脫勝進道，並法智地中所有無漏智、名法智。無始時來，常懷我執；今創見法，故名法智。



**來源：三藏法數**

謂欲界苦集滅道四諦下，苦法等無漏之智，能斷欲界見惑煩惱，故名法智。（無漏者，謂不漏落三界生死也。見惑者，謂意根對法塵起諸分別也。）



### 丁福保佛學大辭典

【術語】智度論所說十一智之一，觀見欲界苦集滅道四諦法之無漏智也。是初知法，故名法智。又知現在之法，故名現智。大乘義章十五曰：「言法智者，亦名現智。自體名法，初知法故，名為法智。以知現法，故名現智。」

【人名】四明山延慶寺知禮，宋太宗賜法智大師之號。見佛祖統紀五十。



### 佛光大辭典

(一)梵語dharma-jñāna。俱舍論卷二十六所列舉十智之一。謂緣欲界之苦、集、滅、道四諦之理，而斷此等欲界煩惱之無漏智，即稱為法智。乃徹知佛法真理之智慧。（參閱‘十智’472）

(二)（960～1028）即北宋天台宗高僧四明知禮。知禮一生致力于著述講懺，弘傳法華、金光明等經，主張‘妄心觀’，與慈雲遵式並為宋代天台宗山家派之代表人物，被後世尊為天台宗第十七祖。師曾于真宗天禧四年（1020），蒙賜‘法智大師’之號，故後人又稱師為‘四明法智’。﹝佛祖統紀卷五十﹞（參閱‘知禮’3464）

(三)北宋曹洞宗僧。陝州（河南陝縣）人，俗姓柏。于西京（河南洛陽）聖果寺出家，初學華嚴，後轉習禪。先後參謁南陽謹、大洪善智等諸師，十年之間無所得。宣和三年（1121），宏智正覺于大洪山任首座時，師前往歸投之，徹悟得法。歷主常州（江蘇武進）善權寺、秀州（浙江嘉興）金粟寺。其餘事蹟、生卒年不詳。遺有善權知禪師語要一卷（不全），收于續古尊宿語要卷二。﹝嘉泰普燈錄卷十三、五燈會元卷十四、續傳燈錄卷二十四﹞


