---
title: 雪山大士
source: deerpark.app
---

### 丁福保佛學大辭典

【本生】又曰雪山童子。釋尊在過去世修菩薩道時，於雪山苦行，謂之雪山大士，或曰雪山童子。涅槃經十四曰：「善男子！過去之世，佛日未出。我於爾時作婆羅門，修菩薩行。（中略）我於爾時住於雪山。其山清淨，流泉浴池，樹林藥木，充滿其地。（中略）我於爾時獨處其中，唯食諸果。食已，繫心思惟坐禪，經無量歲。」止觀二曰：「雪山大士絕形深澗，不涉人間，結草為庵，被鹿皮衣。」



### 佛光大辭典

釋尊于過去世修菩薩行時之名，屬于佛陀著名本生譚之一。又稱雪山童子、雪山婆羅門。略稱雪童。據北本涅經卷十四記載，釋尊過去世為婆羅門時，入清淨之雪山修菩薩行。一日，帝釋天化現為形容可怖之羅剎，欲勘驗婆羅門，而宣說過去佛所說之偈（大一二·四五○上）：‘諸行無常，是生滅法。’婆羅門聽聞此偈，心生歡喜，要求羅剎告知後半偈；然羅剎欲食婆羅門之血肉，始肯相告。婆羅門求法心切，慨然應允，遂得聞後半偈之（大一二·四五一上）：‘生滅滅已，寂滅為樂。’並將此四句偈書于岩壁、樹幹等處，使後人得知。繼而至高樹之上，投身往下，舍身于羅剎。其時，羅剎還現帝釋身形，自空中安接婆羅門于地，並率諸天人于足下頂禮。釋尊以此因緣超越十二劫，先于彌勒之前成佛。

此外，與此本生故事類似者，有善面王本生譚。據撰集百緣經卷四載，釋尊過去世為善面王，嘗舍身于帝釋天所化現之羅剎，乃為求一偈（大四·二一九中）：‘因愛則生憂，因愛便有畏；能離恩愛者，永斷無怖畏。’有關舍身求偈之地點，依據大唐西域記卷三烏仗那國條所載，該國之醯羅山即釋尊舍身故址，即今日印度蘇瓦特（ Swat）以南，普尼爾（Bunir）溪谷附近。亦即高僧法顥傳中所稱之宿呵多國境內。﹝南本涅經卷十三、摩訶止觀卷四上、天台四教儀﹞


