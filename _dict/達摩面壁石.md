---
title: 達摩面壁石
source: deerpark.app
---
### 丁福保佛學大辭典

【雜名】清姚元之竹葉亭雜記曰：「河南少林寺後殿西壁前設供桌，供一石。高幾二尺強，上下寬五七寸不等。即之一麤石，了無異處。向之後退至五六尺外，漸有人形。至丈餘，則儼然一活達摩坐鏡中矣，腮邊短髭，若有動意。寺僧言乾隆三十六年，駕幸嵩山，欲觀祖師面壁石。石在少室山洞中，故浮置之者，因請以呈覽焉。」



