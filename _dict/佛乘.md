---
title: 佛乘
source: deerpark.app
---

**來源：陳義孝佛學常見辭彙**

<p>又名一乘，即唯一能令人成佛的教法。</p>

**來源：三藏法數**

<p>佛，梵語具云佛陀，華言覺。乘即運載之義。謂如來以一乘實相之法，運諸眾生同到涅槃彼岸，故名佛乘。（梵語涅槃，華言滅度。）</p><p>佛，梵語具云佛陀，華言覺。乘即運載之義。謂如來以一乘實相之法，運諸眾生同到涅槃彼岸，是為佛乘。（梵語涅槃，華言滅度。）</p>

**來源：丁福保佛學大辭典**

<p>【術語】華嚴所立。說一切眾生悉可成佛之道之教法，謂之佛乘。此法不分二乘三乘等，說唯一成佛之法，故又云一乘。華嚴法華所說之圓教是也。法華經方便品曰：「如來但以一佛乘故，為眾生說法。」又曰：「佛以方便力，於一佛乘，分別說三。」三藏法數三十二曰：「如來以一乘實相之法，運諸眾生，到涅槃彼岸，故名佛乘。」法華玄義一曰：「大法東漸僧史所載，誰有幾人不曾聽講，自解佛乘者乎？」同釋籤一曰：「佛乘者即是今典，永異餘教。不同三五七九等乘，仍開會之使歸於一極，故言佛乘。」</p><p>三乘之一。三乘中之菩薩乘，對於聲聞獨覺之二乘而云佛乘。以菩薩乘，為成佛之法故也。法華經譬喻品曰：「當說三乘：聲聞、辟支佛、佛乘。（中略）此三乘法，皆是聖所稱嘆。」</p>

**來源：佛光大辭典**

<p>(一)梵語buddha-yāna。又作菩薩乘、大乘、如來乘。此系相對于聲聞、緣覺二乘，而指菩薩乘；蓋菩薩乃居于‘真實成佛’之出發點以求佛道，故稱為佛乘。﹝增一阿含經卷四十五、法華經卷二譬喻品﹞（參閱‘菩薩乘’5220）</p><p>(二)華嚴、法華說一切眾生悉可成佛之教法，稱為佛乘。此法不分二乘、三乘等，而說唯一成佛之法，故又稱一乘。法華經方便品（大九·一四○上）：‘如來但以一佛乘故，為眾生說法。’﹝法華玄義卷一、法華玄義釋簽卷一、三藏法數卷三十二﹞</p>
