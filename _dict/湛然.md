---
title: 湛然
source: deerpark.app
---
### 佛光大辭典

（711～782）唐代僧。天台宗第九祖。常州荊溪（江蘇宜興）人，俗姓戚。家世業儒，而獨好佛法。十七歲從金華方岩（又作芳岩）受天台止觀。二十歲入左溪玄朗之門，研習天台宗教義，盡得其學。三十八歲于宜興淨樂寺出家，又至越州從曇一學律，後于吳郡開元寺講摩訶止觀。玄朗示寂後，師繼其席，以中興天台宗自任，提出無情有性之說，主張木石等無情之物亦有佛性，發展天台教義。歷住蘭陵、清涼諸剎，所至之處，四眾景從，德譽廣被。天寶、大歷年間，玄宗、肅宗、代宗優詔連征，皆稱疾不就。晚年居于天台國清寺。建中三年二月，示寂于佛隴道場，世壽七十二，法臘四十三。弟子梁肅為撰碑銘。

師為天台宗中興之祖，世稱荊溪尊者、妙樂大師，又稱記主法師。北宋開寶年中，吳越王錢氏追謚‘圓通尊者’之號。弟子有道邃、普門、元皓、行滿、智度、法J等三十九人。生平撰述宏富，主要著作有法華經玄義釋簽十卷、法華文句記十卷、止觀輔行傳弘決十卷、止觀搜要記十卷、止觀大意一卷、金剛C論一卷、法華三昧補助儀一卷、始終心要一卷、十不二門一卷等，均行于世。﹝宋高僧傳卷六、佛祖統紀卷七、卷十、卷二十三至二十五、卷四十九、卷五十三、佛祖歷代通載卷十九、天台九祖傳﹞



### 丁福保佛學大辭典

【人名】台州國清寺湛然，姓威氏，唐晉陵荊溪人，時人尊其道，號為荊溪。天寶載剃落，持律森嚴，極止觀之奧旨。法華釋籤，文句記，止觀輔行，其他淨名廣略疏，涅槃後分疏，金剛錍等。著書頗多。中興天台之道。智者之後，第六代也。建中三年二月寂，壽七十二。宋開寶年中吳越王錢氏請諡圓通尊者。見宋高僧傳六、佛祖統紀七。



