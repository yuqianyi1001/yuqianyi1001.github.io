---
title: 普賢
source: deerpark.app
---
### 佛光大辭典

華嚴宗將斷絕一切言語思慮之佛境界，稱為性海果分，即毗盧遮那佛之法門；相對于此，應眾生機緣而說教之緣起因分，即普賢菩薩之法門。普賢菩薩在人格上乃等覺位之菩薩，由理而言，則象征理、定、行，為諸佛之本源，亦為一切諸法之體性，若入果位，稱為性海。故信、解、行、證一切普法者，不問凡聖，皆稱為普賢，體悟此種一乘普賢之大機境界，稱為普賢境界。

華嚴孔目章卷四舉有三乘普賢、一乘普賢二種，每種復各有人、解、行三重，故稱六種普賢。于三乘普賢中，人乃法華經所說之普賢菩薩；解乃法華經所說之會三歸一等趣入一乘之正解者；行乃法華經普賢品所闡明之普賢行。于一乘普賢中，人系見于華嚴經入法界品之普賢菩薩；解系指華嚴經普賢品六十行門中所說普遍與深入乃互相融合不可思議之境界；行系指華嚴經離世間品之十種普賢心及十種普賢願行法。

又普賢行願，指十大願，即：(一)禮敬諸佛，常禮敬一切佛。(二)稱贊如來，常稱贊如來之德。(三)廣修供養，常侍奉一切佛，並予最上之供養。(四)懺悔業障，常懺悔無始以來之惡業，並遵守淨戒。(五)隨喜功德，常隨喜一切佛、菩薩乃至六趣、四生所有之功德。(六)請轉法輪，常禮請一切佛宣說教法。(七)請佛住世，請求佛、菩薩不入涅，而能住于世間說法。(八)常隨佛學，常隨毗盧遮那佛，而學佛之教法。(九)恆順眾生，應眾生種別，而作種種供養。(十)普皆回向，將以上功德，回向于一切眾生，以完成佛果之願。

若能將以上十種行願相續不斷實踐力行，則可完成普賢菩薩之諸行願海。又人若能以深信之心，受持大願，或讀誦或書寫，亦可得種種功德。﹝華嚴經普賢行願品﹞（參閱‘三聖圓融觀’643）



### 陳義孝佛學常見辭彙

菩薩名，於佛教四大菩薩中，以大行著稱。



### 丁福保佛學大辭典

【菩薩】梵名邲輸跋陀Viśvabhadra，又作三曼多跋陀羅Samantabhadra，或譯曰普賢，或作徧吉。主一切諸佛之理德，定德，行德，與文殊之智德，證德相對。即理智一雙，行證一雙，三昧般若一雙也。故以為釋迦如來之二脅士。文殊駕師子侍佛之左方，普賢乘白象，侍佛之右方（今反智右理左之說者，示理智融通之義，又胎藏界之次第右蓮左金也），此理智相即，行證相應，三昧與般若全者，即毘盧舍那法身佛也。華嚴一經之所明，歸於此一佛二菩薩之法門，故稱為華嚴三聖。為一切行德之本體，故於華嚴之席說十大願，又為諸法實相之理體，故於法華之席，誓於法華三昧之道場自現其身。嘉祥法華義疏十二曰：「普賢者，外國名三曼多跋陀羅。三曼多者，此云普也。跋陀羅，此云賢也。此土亦名徧吉。徧猶是普，吉亦是賢也。（中略）註經解云：化無不周曰普，鄰極亞聖稱賢。」探玄記二曰：「德周法界曰普，至順調善曰賢。」大日經疏一曰：「普賢菩薩者，普是徧一切處，賢是最妙善義。謂菩提心所起願行，及身口意，悉皆平等徧一切處，純一妙善，備具眾德，故以為名。」楞嚴經曰：「普賢菩薩言：我已曾與恒沙如來為法王子，十方如來教其弟子菩薩根者修普賢行，從義立名。」法華經普賢勸發品曰：「是人若行若立，讀誦此經。我爾時乘六牙白象王，與大菩薩，俱詣其所而自現身，供養守護，安慰其心。」晉華嚴經入法界品曰：「爾時佛在舍衛國祇樹給孤獨園大莊嚴重閣堂，與五百菩薩摩訶薩俱。普賢菩薩文殊師利菩薩而為上首。」探玄記十八曰：「名中先標上首二人，以其是助化主故。釋有三義：一普賢當法界門是所入也，文殊當般若門是能入門也。二普賢三昧自在，文殊般若自在。三普賢明廣大之義，文殊甚深之義，深廣一對故。」



