---
title: 六大無礙
source: deerpark.app
---
### 佛光大辭典

謂六大元素無礙。萬有生成之元素為地、水、火、風、空、識等六種，以其廣大，能遍滿法界，故稱六大；此六大為法界體性，相涉相應，互相融通而無障礙，故稱六大無礙。論六大無礙者，唯在密教。（參閱‘六大’1251）



### 丁福保佛學大辭典

【術語】六大者，地水火風空識也。此六大之義，雖為顯密共通之法相，然論六大無礙者，則惟密教。無礙者，互相融通而無障礙，如光與光，六大互相融通也，自他之六大互相融通，是為六大之自性，法自爾之德，故云法性。即佛陀之身為六大所成，凡夫之身亦六大所成也，六大之自性，無礙平等，故佛之六大與眾生之六大融通而無間隔，入我我入也（是自他六大無礙之義）。又，地等之五大與識，為入我我入。故有情非情一體也。為此草木國土成佛之義亦成（是自之六大互無礙之義）。然凡夫自無始以間隔之情向於無所礙平等之六大，妄為間隔差別，而起彼此我他之見，故作業感生死之苦也。



