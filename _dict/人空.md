---
title: 人空
source: deerpark.app
---

**來源：陳義孝佛學常見辭彙**

<p>又名生空，或我空，即觀人身是五蘊假合而有，其性本空，亦即悟五蘊無我的真理。</p>

**來源：三藏法數**

<p>人空即我空也，亦曰生空。謂凡夫妄計五蘊是我，強立主宰，引生煩惱，造種種業。佛為破此計，故說五蘊無我。二乘悟之，入無我理，是名人空。（五蘊者，色蘊、受蘊、想蘊、行蘊、識蘊也。二乘者，聲聞乘、緣覺乘也。）</p>

**來源：丁福保佛學大辭典**

<p>【術語】又名生空、我空，二空之一。觀人為五蘊之假和合，又為因緣所生，知中無常一之我體，故云人空。證此人空之理因而斷一切煩惱，終得涅槃果，是乃小乘之至極也。又大乘立一切法有真如性，空人我之執者，言人空之顯真如也。孔目章三曰：「我執無處所顯真如名人空。」唯識述記一本曰：「智緣空起為所由門，顯二真如名二空理。（中略）如是空性，即是二空所顯實性。」</p>
