---
title: 無念
source: deerpark.app
---

**來源：陳義孝佛學常見辭彙**

<p>無有妄念，正念的別名。</p>

**來源：丁福保佛學大辭典**

<p>【術語】無妄念也，即正念之異名。三慧經曰：「問曰：何等為能知一萬事畢？報曰：一者謂無意無念萬事自畢，意有百念萬事皆失。」四十二章經曰：「飯千億三世諸佛，不如飯一無念無住無修無證之者。」宗鏡錄八曰：「正念者，無念而知，若總無知，何成正念？」傳心法要曰：「一念不起，即十八界空，即身便是菩提華果，即心便是靈智，亦云靈臺。又曰：且如瞥起一念便是境，若無一念，便是境忘心自滅，無復可追尋。」頓悟入道要門論上曰：「問：此頓悟門，以何為宗？以何為旨？以何為體？以何為用？答：無念為宗，妄心不起為旨，以清淨為體，以智為用。問：既言無念為宗，未審無念者無何念？答：無念者，無邪念。非無正念。云何為邪念？云何名正念？答：念有念無，即名邪念。不念有無，即名正念。念善念惡，名為邪念。不念善惡，名為正念。乃至苦樂生滅取捨怨親憎愛並名邪念。不念苦樂等，即名正念。問：云何是正念？答：正念者，唯念菩提。問：菩提可得否？答：菩提不可得。問：既不可得，云何唯念菩提？答：只如菩提，假立名字，實不可得，亦無前後得者。為不可得故，即無有念。只箇無念，是名真念。」俗謂失策曰無念，謂遺恨為無念者，無正念之意也。出曜經七曰：「無念及放逸，亦不習所修。睡眠不求悟，是謂入深淵。」</p>

**來源：佛光大辭典**

<p>(一)為唐代淨眾寺無相、保唐寺無住所舉揚禪宗重要教義之一。即無妄念之意，指意識未存世俗之憶想分別，而符于真如之念。被視為八正道中之正念。禪源諸詮集都序卷二載，覺諸相空，心自無念，念起即覺，覺之即無，此即修行之妙法，故雖備修萬行，唯以無念為宗。傳心法要亦謂，一念不起，即十八界空，即身便是菩提華果，即心便是靈智。此外，俗稱失策、遺恨為無念，此無念則為無正念之意。﹝六祖壇經、出曜經卷七、頓悟入道要門論、歷代法寶記無住章﹞</p><p>(二)為真如之別稱。大乘起信論義記卷二載，一切諸法唯依妄念而有差別，若舍離心念，則無一切境界之相，故一切法本即離言說相，離名字相，離心緣相，達畢竟平等，而無變異，不可破壞，唯系一心，故稱真如。由于妄念，遂有世俗世界之形成，故無妄念即為真如，此種真如亦稱無念真如。（參閱‘有念’2432）</p>
