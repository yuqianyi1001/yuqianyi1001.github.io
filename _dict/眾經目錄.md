---
title: 眾經目錄
source: deerpark.app
---
### 佛光大辭典

類別漢譯經論之目次。略稱經錄。最早經錄為三國時代朱士行所記之‘漢錄’。道安之‘綜理眾經目錄’完成以後，稍具形式，亦為眾經目錄之始稱。梁代寶唱、北魏李廓、北齊法上所作之眾經目錄皆已散佚，現存唯有隋代二種及唐代一種。又于唐武則天時所撰集之經論目錄，特稱‘大週刊定眾經目錄’。

(一)凡四卷。梁代寶唱撰。又稱梁世眾經目錄、寶唱錄。現已失佚。據歷代三寶紀卷十一齊梁及週帝代錄之總敘載，天監十七年（518）敕沙門寶唱撰經目四卷，凡十七科，頗為詳盡。同書卷十五舉其要目，大別四卷，凡收錄一四三三部，三七四一卷。集錄後漢安世高至梁代慧令所譯出之經典、異譯經、禪經、戒經、數論、注疏等。﹝續高僧傳卷一寶唱傳、大唐內典錄卷四、開元釋教錄卷十、後漢□□宋齊□至□譯經總錄（常盤大定）﹞

(二)全一卷。北齊法上撰。又作齊世眾經目錄、法上錄、達摩鬱多羅錄。今已失佚。歷代三寶紀卷十五舉其要目，共收經律論真偽七八七部，二三三四卷。據歷代三寶紀所引，此經錄至少收錄三國魏安法賢至南齊法尼等各時代所譯之經律論、雜藏，抄經、疑偽經等。﹝大唐內典錄卷五、開元釋教錄卷十、後漢上□□宋齊□至□譯經總錄（常盤大定）﹞

(三)全一卷。北魏李廓撰。又稱魏世眾經目錄、李廓錄。今已不存。本經錄系收集後漢安世高至後魏菩提流支各時代所譯之經律論、有譯無本經、子注、疑偽經、未譯經論等。撰述年代有二說，或永平年間（508～511）奉敕撰，或永熙年間（532～534）奉敕撰。﹝歷代三寶紀卷九、卷十五、大唐內典錄卷四﹞

(四)凡七卷。隋代法經等撰。又稱隋眾經目錄、法經錄。收于大正藏第五十五冊。收錄後漢至隋代所翻譯之經論等。凡立九錄，分類錄出譯經之目。前六卷為別錄，第七卷為總錄，初附上表，其次列出本錄之總目次。依第七卷總錄九錄為：(一)大乘修多羅藏錄七八四部，一七一八卷。(二)小乘修多羅藏錄八四二部，一三○四卷。(三)大乘毗尼藏錄五十部，八十二卷。(四)小乘毗尼藏錄六十三部，三八一卷。(五)大乘阿毗曇藏錄六十八部，二八一卷。(六)小乘阿毗曇藏錄一一六部，四八二卷。(七)佛滅度後抄集錄一四四部，六二七卷。(八)佛滅度後傳記錄六十八部，一八五卷。(九)佛滅度後著述錄一一九部，一三四卷。九錄合計二二五七部，五三一○卷。九錄中，前六錄各有一譯分、異譯分、失譯分、別生分、疑惑分、偽妄分等六分，後三錄各有西域聖賢分、此方諸德分等二分，凡四十二分。本書之記載頗為正確，尤以疑惑及偽妄之鑑別，特為現代學者所重視。﹝開元釋教錄卷十、歷代三寶紀卷三、大唐內典錄卷十﹞

(五)凡五卷。隋代翻經沙門及學士等數人合撰。書成于隋文帝仁壽二年（602），主撰者為大興善寺之彥琮。又稱隋眾經目錄、隋仁壽年內典錄、仁壽錄、彥琮錄。收于大正藏第五十五冊。書中分類錄出後漢至隋代之翻譯經典。大別為單本、重翻、賢聖集傳、別生、疑偽等五分。單本又別為大乘經單本、大乘律單本、大乘論單本、小乘經單本、小乘律單本、小乘論單本六科；重翻細分大乘經重翻、大乘律重翻、大乘論重翻、小乘經重翻四科；別生細別為大乘別生、大乘別生抄、小乘出別生、小乘別生抄、別集抄五科。單本凡三七○部，一七八六卷；重翻凡二七七部，五八三卷；賢聖集傳四十一部，一六四卷；別生八一○部，一二八八卷；疑偽二○九部，四九○卷；闕本四○二部，七四七卷；合計二一○九部，五○五八卷；此外並列記卷數及譯者名，記載頗為詳實。

本書之分類似取範法經錄，然列舉法經錄所未分類之有本、闕本，且刪略失譯經，不列入我國撰述之疏記等，皆迥異于法經錄。又本書今唯存于宋元明三本之中，高麗藏缺之。﹝大唐內典錄卷十、開元釋教錄卷七﹞

(六)  五卷。唐代靜泰撰。又稱大唐東京大敬愛寺一切經論目、靜泰錄。收于大正藏第五十五冊。乃增補隋代彥琮等所撰之眾經目錄而成。本書雖大部分同于彥琮錄，然闕本中新訪得二十部，二十一卷，並增加玄奘前後新翻之七十五部，一三三五卷。合計二二一九部，六九九四卷，實為二四四四部，六五八○卷。計數之異同，恐為誤寫，或與他錄錯簡所致。又本書唯高麗藏中存之，宋元明三本則缺之。縮刷大藏經中，將本錄與彥琮錄合糅之。﹝貞元新定釋教目錄卷十八、大藏目錄卷中﹞



### 丁福保佛學大辭典

【書名】一隋法經等撰。七卷，一隋靜泰撰，五卷。



