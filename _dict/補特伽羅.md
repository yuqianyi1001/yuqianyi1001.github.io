---
title: 補特伽羅
source: deerpark.app
---

**來源：法相辭典**

<p>★瑜伽八十三卷十六雲：補特伽羅者：謂能數數往取諸趣，無厭足故。</p>

**來源：丁福保佛學大辭典**

<p>【術語】Pudgala，又作富特伽羅，舊作福伽羅、補伽羅、富伽羅、弗伽羅、富特伽耶。舊譯曰人，或眾生。新譯曰數取趣。數者，取五趣而輪迴之義。唯識述記二本曰：「補特伽羅，數取趣也。」玄應音義一曰：「福伽羅，經論中或作富伽羅，或作富特伽耶。舊譯云人。應云補特伽羅，此云數取趣也，言數數往來諸趣也。」同二十二曰：「案梵本，補，此云數。特伽，此云取。羅，此云趣。云數取趣，謂數數往來諸趣也。舊亦作弗伽羅，翻名為人，言捨天陰入人陰，捨人陰入畜生陰，是也。」慧苑音義上曰：「補伽羅，正云補特伽羅，此云數取趣。謂造集不息，數數取苦果也。」</p>

**來源：佛光大辭典**

<p>梵語pudgala。(一)又作富特伽羅、弗伽羅、福伽羅。譯為人、眾生、數取趣、眾數者。指輪回轉生之主體而言。數取趣，意為數度往返五趣輪回者。乃外道十六知見之一。即‘我’之異名。或單指人之意而言。佛教主張無我說，故不承認有生死主體之真實補特伽羅（勝義之補特伽羅），但為解說權便之故，而將人假名為補特伽羅（世俗之補特伽羅）。然部派佛教中，犢子部、正量部、經量部等，卻承認補特伽羅為實有。又補特伽羅與人同義，如法蘊足論卷二將修行果位四雙八輩稱為四雙八只補特伽羅。﹝大般若經卷四○九、大日經卷一住心品、大智度論卷三十五、大乘阿毗達磨雜集論卷十三、瑜伽師地論卷八十三、玄應音義卷二十二﹞</p><p>(二)耆那教中，解作物質之義。具有色、香、味、觸，其本質特點為缺乏意識，分二類：一為地、水、火、風等原子，系永恆不可分的；另一類則為原子所構成之復合體。</p>
