---
title: 四十二字門
source: deerpark.app
---

### 三藏法數

﹝出華嚴經﹞ 眾聖所由，名之為門。智論云：四十二字，是一切字之根本。因字有語，因語有名，因名有義。從此字門，則能入於無相之智。般若經云：一字皆入四十二字，四十二字亦入一字。故華嚴經中，善知眾藝童子告善財言：我恒唱持此之字母，入般若波羅蜜門。所以眾聖，皆由此而入於實相之慧也。（梵語般若波羅蜜，華言智慧到彼岸，謂到涅槃彼岸也。） 〔一、阿字門〕，阿，梵語具云阿提阿耨波陀，華言不生。謂一切法，本來不生也。經云：唱阿字時，入般若波羅蜜門，名菩薩威力，入無差別境界。疏云：阿者，入無生義。無生之理，統該萬法。菩薩得此無生之旨，則能達諸法空，斷一切障也。 〔二、多字門〕，多，大品般若經作羅，梵語具云羅闍，華言垢。謂一切法，本來清淨，離諸染污也。經云：唱多字時，入般若波羅蜜門，名無邊差別。疏云：是清淨無染離塵垢義。 〔三、波字門〕，波，梵語具云波羅末陀，華言第一義。謂聖智自覺所得，非言說妄想境界故也。經云：唱波字時，入般若波羅蜜門，名普照法界。疏云：諸法皆等，即普照法界。 〔四、者字門〕，者，大品般若經作遮，梵語具云遮黎夜，華言行。謂知一切法皆不可得，亦知一切諸行，皆非行故也。經云：唱者字時，入般若波羅蜜門，名普輪斷差別。疏云：諸法無有，諸行既空，遍摧差別。（普輪者，普即普遍之義，輪有摧碾之用。言此字門，能摧碾一切差別之法也。） 〔五、那字門〕，梵語那，華言不。謂知一切法離名離相，不得不失，不來不去故也。經云：唱那字時，入般若波羅蜜門，名得無依。疏云：諸法無有言說文字，性相雙亡，故無所依。 〔六、邏字門〕，邏，梵語具云邏求，華言輕。謂知一切法離輕重相。故經云：唱邏字時，入般若波羅蜜門，名離依止無垢。疏云：悟一切法，離世間惑染故。 〔七、柁字門〕，梵語柁，又云陀摩，華言善。謂知一切法善相，善心生故。經云：唱柁（輕呼）字時，入般若波羅蜜門，名不退轉方便。疏云：悟一切法調伏寂靜，真如平等，無分別故。 〔八、婆字門〕（婆，蒲我切），婆，梵語具云婆陀，華言縛。謂知一切法，無縛無解故。經云：唱婆字時，入般若波羅蜜門，名金剛場。疏云：悟一切法，離縛解故，方入金剛場。（金剛場，即金剛心，等覺菩薩位也。） 〔九、茶字門〕（茶，徒解切），茶，梵語具云茶闍他，華言不熱。謂知一切法，無熱惱相。故經云：唱茶字時，入般若波羅蜜門，名曰普輪。疏云：悟一切法，離熱惱穢，得清涼故，是普摧義，謂輪能摧碾一切煩惱也。 〔十、沙字門〕（沙，失我切），梵語沙，華言六。謂知人身六根之相，皆自在故。經云：唱沙字時，入般若波羅蜜門，名為海藏。疏云：悟一切法，無罣礙故，如海含容萬像。（六根者，眼根、耳根、鼻根、舌根、身根、意根也。皆自在者，如眼根任運觀色自在無礙，五根隨用，亦復如是也。） 〔十一、[口*縛]字門〕，[口*縛]，大品般若經作和，梵語具云和波陀，華言語言。謂知一切法離語言相故。經云：唱[口*縛]字時，入般若波羅蜜門，名普生安住。疏云：悟一切法，言語道斷，能遍安住。 〔十二、哆字門〕（哆，丁可切），哆，大品般若經作多。梵語具云多他，華言如。謂入諸法真如之相不動故。經云：唱哆字時，入般若波羅蜜門，名圓滿光。疏云：悟一切法，真如不動，圓滿顯現。 〔十三、也字門〕（也，以可切），也，梵語具云夜他跋，華言實。謂知色心等一切諸法，入實相中，不生不滅故。經云：唱也字時，入般若波羅蜜門，名差別積聚。疏云：悟如實不生故，則諸乘積聚，皆不可得。 〔十四、瑟吒字門〕，瑟吒，大品般若經作吒，梵語具云吒婆，華言障礙。謂知一切法無障礙故。經云：唱瑟吒字時，入般若波羅蜜門，名普光明，息煩惱故。 〔十五、迦字門〕，迦，梵語具云迦邏，華言作者。謂知諸法之中，無有作者。經云：唱迦字時，入般若波羅蜜門，名無差別雲。疏云：作業如雲，皆無差別。 〔十六、娑字門〕（娑，蘇我切），娑，梵語具云娑娑，華言一切。謂入一切法時，皆不可得故。經云：唱娑字時，入般若波羅蜜門，名降[雨/注]大雨。疏云：即平等性。 〔十七、麼字門〕，麼，梵語具云磨磨迦邏，華言我所。謂知一切法離我所故。肇法師曰：我為萬物主，萬物為我所。經云：唱麼字時，入般若波羅蜜門，名大流湍激，眾峰齊峙。疏云：即我所執性，若眾峰齊峙，長流湍激。 〔十八、伽字門〕，伽，梵語具云伽陀，華言底。謂知一切諸法根底，不可得故。經云：唱伽字時，入般若波羅蜜門，名普安立。疏云：即一切法行取性。 〔十九、他字門〕（他，他可切），他，梵語具云多他阿伽陀，華言如去。謂入諸法處不可得故。經云：唱他字時，入般若波羅蜜門，名真如平等藏。 〔二十、社字門〕，社，大品般若經作闍，梵語具云闍提闍羅，華言生。謂知諸法之生不可得故。經云：唱社字時，入般若波羅蜜門，名入世間海清淨。 〔二十一、鎖字門〕，梵語鎖，大品般若經作簸，（無翻）。謂知一切法不可得故。經云：唱鎖字時，入般若波羅蜜門，名念一切佛莊嚴。疏云：即安隱性。 〔二十二、馱字門〕，馱，梵語具云馱摩，華言法性。謂知一切法中，法性不可得故。經云：唱馱字時，入般若波羅蜜門，名觀察揀擇一切法聚。 〔二十三、奢字門〕（奢，尸荷切），奢，大品般若經作賒，梵語具云賒多，華言寂滅。謂知諸法皆寂滅相，不可得故。經云：唱奢字時，入般若波羅蜜門，名隨順一切佛教輪光明。疏云：即寂靜性。 〔二十四、佉字門〕，梵語佉，華言虛空。謂知諸法，猶如虛空，不可得故。經云：唱佉字時，入般若波羅蜜門，名修因地智慧藏。疏云：即如虛空性。 〔二十五、叉字門〕，叉，梵語具云叉耶，華言盡。謂入諸法盡性不可得故。經云：唱叉字時，入般若波羅蜜門，名息諸業海藏。疏云：猶言盡空業海。 〔二十六、娑多字門〕，娑多，大品般若經作哆，梵語具云迦哆度求那，華言是事邊得何利。謂知諸法邊，得何所利故。經云：唱娑多字時，入般若波羅蜜門，名蠲諸惑障，開淨光明。（蠲，除也。） 〔二十七、壤字門〕，壤，大品般若經作若，梵語具云若那，華言智。謂知一切法中無智相故。經云：唱壤字時，入般若波羅蜜門，名作世間智慧門。 〔二十八、曷[打-丁+羅]多字門〕，梵語曷[打-丁+羅]多，又云阿施，大品般若經作施，華言義。謂知一切法義不可得故。經云：唱曷[打-丁+羅]多字時，入般若波羅蜜門，名生死境界智慧輪。 〔二十九、婆字門〕（婆，蒲餓切），婆，梵語具云婆伽，華言破。謂知一切法不可得破壞相故。經云：唱婆字時，入般若波羅蜜門，名一切智宮殿圓滿莊嚴。 〔三十、車字門〕，車，梵語具云伽車提，華言去。謂知一切法無所去故。經云：唱車字時，入般若波羅蜜門，名修行方便藏，各別圓滿。 〔三十一、娑麼字門〕（娑，蘇紇切），娑麼，大品般若經作魔，梵語具云阿濕麼，華言石。謂知諸法堅牢如金剛石，不可壞故。經云：唱娑麼字時，入般若波羅蜜門，名隨十方現見諸佛。 〔三十二、訶婆字門〕，訶婆，大品般若經作火，梵語具云火夜，華言喚來。謂雖知一切法無音聲相，亦可呼召無緣令其有緣。經云：唱訶婆字時，入般若波羅蜜門，名觀察一切無緣眾生，方便攝受，令出生無礙力。 〔三十三、縒字門〕（縒，七可切），縒，大品般若經作嗟，梵語具云末嗟羅，華言慳。謂知一切法無慳無施相故。經云：唱縒字時，入般若波羅蜜門，名修行趣入一切功德海。 〔三十四、伽字門〕，伽，梵語具云伽那，華言厚。謂知諸法不厚不薄故。經云：唱伽字時，入般若波羅蜜門，名持一切法雲堅固海藏。疏云：即平等性，猶言厚薄平等，如雲普覆。 〔三十五、吒字門〕，吒，大品般若經作他，梵語具云他那，華言處。謂知諸法無住處故。經云：唱吒字時，入般若波羅蜜門，名隨願普見十方諸佛。 〔三十六、拏字門〕（拏，妳可切），梵語拏，華言不。謂入諸法，不來不去故。經云：唱拏字時，入般若波羅蜜門，名觀察字輪。疏云：即離諸諠諍，無往無來，行住坐臥，常觀字輪。 〔三十七、娑頗字門〕（娑，蘇紇切），梵語娑頗，又云頗羅，大品般若經作頗，華言果。謂知一切法因果性空故。經云：唱娑頗字時，入般若波羅蜜門，名化眾生究竟處。疏云：即遍滿果報。 〔三十八、娑迦字門〕，梵語娑迦，又云歌大，大品般若經作歌，華言眾。謂知五眾等法不可得故。經云：唱娑迦字時，入般若波羅蜜門，名廣大藏無礙辯光明輪遍照。（五眾者，即色受想行識，謂此五法，眾共相生而成身也。亦名五陰，又名五蘊。） 〔三十九、也娑字門〕（也，夷可切；娑，蘇可切），梵語也娑，大品般若經作醝（無翻）。經云：唱也娑字時，入般若波羅蜜門，名宣說一切佛法境界。 〔四十、室者字門〕，室者，大品般若經作遮，梵語具云遮羅地，華言動。謂知一切法不動相故。經云：唱室者字時，入般若波羅蜜門，名於一切眾生界，法雷遍吼。 〔四十一、侘字門〕（侘，恥可切），侘，大品般若經作吒，梵語具云多羅，華言岸。謂知一切法此岸彼岸不可得故。經云：唱侘字時，入般若波羅蜜門，名以無我法開曉眾生。 〔四十二、陀字門〕，陀，大品般若經作荼，梵語具云彼荼，華言必。謂知一切法必不可得故。過此荼字後，無字可說也。經云：唱陀字時，入般若波羅蜜門，名一切法輪差別藏。疏云：即究竟含藏一切法輪。



### 丁福保佛學大辭典

【術語】此為華嚴般若二經所說，是觀字義之一種法門也。與悉曇之摩多體文無何等關係。惟據智度論之說，謂以此四十二字為一切字之根本，除之則無他文字，是殆為別一流之悉曇也。華嚴經七十六入法界品善知眾藝童子告善財童子以此四十二字，始於阿字，終於佗字。又唐不空新譯此入法界品之四十二字門，題曰四十二門觀，始於阿字，終於荼字。大要與前無異。般若經四念處品說此四十二字門，亦以阿字為始，荼字為終。其所說之法門雖異，然四十二字字音之布列，全與華嚴同。然則當時果行如是一流之悉曇也。智度論四十七曰：「四十二字是一切字根本，因字有語，因語有名，因名有義。菩薩若聞字，因字乃至能了其義，初阿後荼，字有四十。（中略）荼外更無字，若有者是四十二字枝派。」天台以此四十二字配於圓教之四十二位。



### 佛光大辭典

(一)梵語dvācatvāriṃśad-akṣaramukha。乃就梵文四十二字母而論其各自之義門；此為華嚴、般若二經所說觀字義法門之一。又作悉曇四十二字門、四十二字陀羅尼門。據大智度論卷四十八之說，此四十二字系一切字之根本，因字有語，因語有名，因名有義，菩薩若聞字，因字乃能了其義。大般若經卷四九○亦謂（大七·四八九中）：‘復次善現！諸菩薩摩訶薩大乘相者，謂諸文字陀羅尼門。何等文字陀羅尼門？謂字平等性、語平等性入諸字門。雲何字平等性、語平等性入諸字門？善現當知！若菩薩摩訶薩行深般若波羅蜜多時，以無所得而為方便。’由是，大般若經稱四十二字門為文字陀羅尼，大品般若經卷五廣乘品並以之與十力、四無畏、十八不共法等，並稱菩薩摩訶薩之摩訶衍（大乘）。同經卷五‘四念處品’並謂，若能親自受持誦讀此諸字門，並為他解說，則可獲增強識念、知慚知愧、堅固心念、智慧開達等二十種功德。另據金剛頂經曼殊師利菩薩五字心陀羅尼品載，文殊菩薩之五字陀羅尼（阿、□Ⅴ恕□摺□齲┘創慫氖□字門之前五字，若能受持此五字陀羅尼者，即可入于如來一切法平等之境，速成摩訶般若。此外，天台宗南岳慧思曾著四十二字門二卷，以大品般若經所說之四十二字門配當菩薩修行之四十二階位。四十二字門至今雖已不傳，然後世之天台家猶論其旨趣。

又大品般若經、舊華嚴經、大方廣佛華嚴經、大智度論等經論所說之四十二字門，其音譯互有出入，茲列表于後：

上表之中，大品指大品般若經卷五，大論指大智度論卷四十八，光贊指光贊般若經卷七，放光指放光般若經卷四，大般指大般若經卷五十三、卷四一五、卷四九○，舊華指舊華嚴經卷五十七，新華指新華嚴經卷七十六，行願指大方廣佛華嚴經卷三十一入不思議解脫境界普賢行願品，觀門指大方廣佛華嚴經入法界品四十二字觀門，大集指大方等大集經卷十，海意指海意菩薩所問淨印法門經卷十二，守護指守護國界主陀羅尼經卷三。又除上表所列，舊華嚴經尚有頗、娑多二字，大集經尚有迦、至、優、蛇、替、修、毗、時、阿、娑、婆等十一字，守護經尚有瑟g、波羅、娑他等三字。

又大品般若經卷五載，四十二字門，其一一之字義如下：(一)阿，一切法初不生故。 (二)羅，一切法離垢故。(三)

波，一切法第一義故。(四)遮，一切法終不可得故，諸法不終不生故。(五)那，諸法離名性相不得不失故。(六)邏，諸法度世間故，亦愛支因緣滅故。 (七)陀，諸法善心生故，亦施相故。(八)婆，諸法婆字離故。(九)荼，諸法荼字淨故。(十)沙，諸法六自在王性清淨故。(十一)和，入諸法語言道斷故。(十二)多，入諸法如相不動故。 (十三)夜，入諸法如實不生故。(十四)吒，入諸法制伏不可得故。(十五)迦，入諸法作者不可得故。 (十六)娑，入諸法時不可得故，諸法時來轉故。(十七)磨，入諸法我所不可得故。(十八)伽，入諸法去者不可得故。(十九)他，入諸法處不可得故。(廿)^，入諸法生不可得故。(廿一)□，入諸法□字不可得故。(廿二)馱，入諸法性不可得故。(廿三)賒，入諸法定不可得故。(廿四)恚□脛罘ㄐ榭詹豢傻霉省(廿五)叉，入諸法盡不可得故。(廿六)哆，入諸法有不可得故。(廿七)若，

入諸法智不可得故。(廿八)託，入諸法託字不可得故。(廿九)婆，入諸法破壞不可得故。(卅)車，入諸法欲不可得故，如影五陰亦不可得故。(卅一)摩，入諸法摩字不可得故。(卅二)火，入諸法喚不可得故。(卅三)嗟，入諸法嗟字不可得故。(卅四)伽，入諸法厚不可得故。(卅五)他，入諸法處不可得故。(卅六)，入諸法不來不去不立不坐不臥故。(卅七)頗，入諸法邊不可得故。 (卅八)歌，入諸法聚不可得故。(卅九)i，入諸法i字不可得故。(四十)遮，入諸法行不可得故。 (四一)吒，入諸法傴不可得故。(四二)荼，入諸法邊竟處故，不終不生故。

(二)凡二卷。南北朝慧思（515～568）著。又作四十二字門義。今已不存。其內容主要解說大品般若經所說之四十二字門，並將四十二字門配于大乘菩薩修行之四十二階位，即十住、十行、十回向、十地、等覺、妙覺。著者慧思，世稱南岳大師，系天台宗第二祖，另著有四十二字開義一卷，然亦不存，僅能從各僧傳與諸宗章疏錄卷一等經錄之中，知其名稱、卷數、內容大要而已。﹝續高僧傳卷二十、景德傳燈錄卷二十七、東域傳燈目錄卷下、入唐新求聖教目錄﹞


