---
title: 真言四釋
source: deerpark.app
---

**來源：丁福保佛學大辭典**

<p>【名數】一行之大日經疏，處處以淺略釋與深秘釋解教義，又不可思議（僧名）之供養次第法疏末，就阿字本不生之說者立三重之秘釋，因而總合二者開四重之釋義，是真言一家之釋例也。一淺略釋，解阿字為梵王之說（顯教中處處說之）是也。二秘密釋，如解毘盧遮那佛說阿字本不生是也。三秘密中秘釋，如解阿字自說本不生是也。四秘秘中秘釋，如解本不生之理自有理智，自覺本不生而說之是也。今以鐵鉢釋之，謂其鐵為堅牢，其圓取格好，是淺略釋也。謂其圓為菩提心之標相，其鐵表示心之堅固，是秘密釋也。更謂鐵為南天之鐵塔，圓為周徧法界，是秘密中之秘釋也。更謂鐵表金剛界，圓表胎藏界之圓檀，是金胎兩界之標幟，則是秘中秘釋也。大日經供養法疏下曰：「問阿誰向本怯呼造本不生耶？答：有三種：一秘密釋，二秘密中秘釋，三秘秘中秘釋。一秘密釋者，毘盧遮那佛說本不生故。二秘密中秘釋者，阿字自說本不生故。三秘秘中秘釋者，本不生理自有理智，自覺本不生故。」日本安然之菩提心義一曰：「大日經義釋有三種釋：如云於此經文有淺略釋有深秘釋，於深秘中亦有淺深。若供養法疏亦有三種：一深秘釋，（中略）兩文相合即成四種。」</p>
