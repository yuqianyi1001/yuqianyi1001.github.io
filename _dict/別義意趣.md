---
title: 別義意趣
source: deerpark.app
---

**來源：法相辭典**

<p>★攝論二卷十二頁雲：三、別義意趣。謂如說言：若已逢事爾所伽河沙等佛；于大乘法，方能解義。</p><p>★二解　世親釋五卷十二頁雲：別義意趣中，于大乘法方能解義者：謂于三種自性義理，自證其相。若但解了隨名言義是佛意者；愚夫于此，亦應解了。故知此中言解義者；意在證解。要由過去逢事多佛。無性釋五卷十一頁雲：別義意趣者：謂證相大乘法義，與教相大乘法義，甚有差別。由此意趣，作如是言：若已逢事爾所伽河沙等佛；于大乘法，方能解義。極懸遠故。于大乘法，簡取聖者自內所證；簡去隨言所解了義。</p><p>★三解　雜集論十二卷十四頁雲：別義意趣者：如說：一切諸法皆無自性。如是等言，不可如文便取義故。</p>

**來源：三藏法數**

<p>謂一切法無有自性，不可執文取義，當離文字相，別求義趣，是名別義意趣。</p>

**來源：丁福保佛學大辭典**

<p>【術語】見四意趣條。</p><p>參照：<a href="/dict/四意趣">四意趣</a></p>
