---
title: 四仙避死
source: deerpark.app
---

**來源：三藏法數**

<p>﹝出出曜經﹞ 昔有梵志兄弟四人，各得五通，自知命促，卻後七日，皆當命終。共相議言，我等既得五通，以己神力，何所不辦，豈不能避此難也。四人雖各往避，死終不免。佛以道眼，觀見其死終不可避，而說偈曰：非空非海中，非入山石間，無有地方所，脫之不受死。（梵語梵志，華言淨裔。五通者，一足不履地，二知人心命，三回眼千里，四呼名即至，五石壁無礙也。） 〔一、入海〕，入海者，言吾入大海，上不至表，下不至底，正處中間。無常殺鬼，焉知我處？七日期滿，命亦終盡。 〔二、入山〕，入山者，言吾入須彌山，擘山兩開，入中還合。無常殺鬼，焉知我處？七日期滿，命亦終盡。（梵語須彌，華言妙高。） 〔三、隱空〕，隱空者，言吾踊身虛空中，隱形無跡。無常殺鬼，焉知我處？七日期滿，自空墮地而死。猶如果熟，自然脫落。 〔四、居廛〕，居廛者，言吾當隱居大市之中，眾人猥鬧，各不相識。無常殺鬼，隨得一人，何必取吾？七日期滿，於眾人中，亦自命終。</p>

**來源：丁福保佛學大辭典**

<p>【傳說】見殺鬼條。</p><p>參照：<a href="/dict/殺鬼">殺鬼</a></p>

**來源：佛光大辭典**

<p>據出曜經卷二載，昔有四位梵志兄弟，各皆證得五神通，自知七日後必當命終，遂共相商議，以神通力避之，于是四人各往山、海、空、市等處避難。長兄入于大海之正中間；二弟入于須彌山腹中，復使山還合；三弟處身于虛空中，隱形無蹟；四弟隱居大市之中，人多雜鬧，各不相識。然七日期滿時，終不能免死。佛以天眼觀之，而說偈言（大四·六一九中）：‘非空非海中，非入山石間；無有地方所，脫止不受死。’﹝增一阿含經卷二十三﹞</p>
