---
title: 三不善根
source: deerpark.app
---

### 陳義孝佛學常見辭彙

即貪瞋痴三毒。



### 法相辭典

★瑜伽五十八卷二十一頁雲：問：更有所餘能發惡行無量煩惱，何故簡取貪嗔癡、立不善根？答：發業因緣，略有三種。謂愛味因緣故，損他因緣故，執著建立邪法因緣故。此貪嗔癡，于上因緣，如應配釋。

★二解　大毗婆沙論四十七卷一頁雲：有三不善根。謂貪不善根，嗔不善根，癡不善根。問：此三不善根、以何為自性？答：以十五事為自性。謂貪嗔不善根，各欲界五部為十事。癡不善根，欲界四部及見苦所斷一分為五事。謂欲界系見集滅道修所斷癡、全是不善，立不善根。見苦所斷癡有十種。即五見、疑、貪、嗔、慢俱，不共無明，以為第十。于中八種是不善故；立不善根。身邊二見相應無明，是無記故；非不善根。問：根是因義。身邊二見、相應無明、既是一切不善法因；何故不立不善根耶？答：若法、體是不善，能為一切不善法因者；立不善根。身邊二見相應無明。雖是一切不善法因；而體是無記，故非不善根。由此三不善根，以十五事為自性。已說自性；所以今當說。問：何故名不善根？不善根，是何義？答：于諸不善法，能生，能養，能增，能益，能攝，能持，能滋長義，是不善根義。尊者世友，作如是說：于諸不善法，為自因，為種子，為轉，為隨轉，為等起，為攝益義，是不善根義。大德說曰：于諸不善法，為本，為能植，為轉，為隨轉，能攝益義，是不善根義。又雲：何故但說三不善根？尊者世友，作如是說：此是世尊觀所化者，宜聞法故；有餘略說。脅尊者言：佛知諸法性相勢用，餘不能知。若法、應立不善根者；則便立之。故不應責。尊者妙音，作如是說：大師知此貪嗔癡三，于諸不善，為因勢用，偏重偏近；故立為根。復次不善法中，此三最勝，名義勝故；偏立為根。復次不善法中，此三難斷，難破，難越；故偏立根。復次不善法中，此三過重，過多，過盛；故偏立根。復次此三近障；三種善根，是三善根增上怨敵；是故偏立為不善根。復次離欲染時，此三極作留難障礙，如守獄卒；是故偏立為不善根。復次諸不善法，此為上首。猶如猛將、在軍前行。由此勢力，諸餘不善，皆得生長；故偏立根。復次諸不善法，此三為因為根為導為集為緣為等起為能作為主為本，故立為根。因者、如種故。根者、堅牢故。導者、能引故。集者、能生故。緣者、能助故。等起者、能發生故。能作者、能長養故。主者、能攝受故。本者、能為依故。復次以此三法、具五義故；立不善根。餘法不爾。謂此三法，通五部，遍六識，是隨眠性，能發粗惡身語業；斷善根時，為強加行。通五部者、謂通見苦乃至修所斷。此簡五見及疑。遍六識者，謂眼識乃至意識相應。此簡慢。是隨眠性者、謂貪不善根，是欲貪隨眠性。嗔不善根，是嗔恚隨眠性。癡不善根，是無明隨眠性。此簡諸纏煩惱垢等。能發粗惡身語業者，如契經說：貪嗔癡生一切粗惡身語意業。斷善根時為強加行者、如施設論說：諸斷善根，雲何而斷？以何行相斷？謂如有一，是極猛利貪嗔癡類；乃至廣說。此二俱釋不善根義。如彼卷一頁至九頁廣說。

★三解　大毗婆沙論一百十二卷六頁雲：三不善根者：謂貪嗔癡。問：此三、以何為自性？答：貪不善根有五。即欲界系五部所斷愛。嗔不善根有五。則五部所斷恚。癡不善根有五。即欲界系見集滅道及修所斷全，並見苦所斷一分。然見苦所斷無明有十。此中除有身見邊執見相應，取餘無明；故言一分。此十五法，唯是不善，遍生不善法；名不善根。應知此三、皆與六識身相應。是名三不善根自性。已說自性；所以今當說。問：何故名不善根？不善根有何義？答：能生不善義，是不善根義。能養不善義，能增不善義，能長不善義，能益不善義，能持不善義，能令不善法廣流布義，是不善根義。尊者世友作如是說：諸不善因義，是不善根義。諸不善種義，等起不善義，能為轉因引不善義，為隨轉因生不善義，攝益一切不善法義，是不善根義。大德說曰：依止此物，遍能生長諸不善法，能為轉因，為隨轉因，攝益不善故；名不善根。問：若不善因義，是不善根義者；是即前生不善五蘊、與後一切已生未生不善五蘊為因；前生十不善業道、與後一切已生未生十不善業道為因；前生不善三十四隨眠俱生品、與後一切已生未生不善三十四隨眠俱生品、如應為因。如是一切不善法，皆應名不善根。如是三種、有何殊勝不共因緣，世尊獨立為不善根。答：此是世尊有餘之說。大師觀彼所化有情心行願樂簡略而說。脅尊者曰：唯佛世尊究竟了達諸法性相，亦知勢用；非餘所知。若法有不善根相；即便立之。無者不立。尊者妙音，亦作是說：大師知此三不善根，有如是勢用，如是強盛，如是親近，能與一切不善為因。除此不善根，餘不善法，無如是事。復有說者，如是三種，能生一切不善諸法，難斷難滅，難超難度；是故獨立為不善根。復有說者，如是三種，多諸過患。謂生一切現法後法眾多憂苦。是故獨立為不善根。復有說者，如是三種，于出欲界，極為障礙。如壯獄卒，守于獄門。是故獨立為不善根。復有說者，如是三種，于不善中，最為殊勝，最為上首，前行前導，如最勝軍，將導一切。此不善根增上力故；能令一切不善增廣。是故獨立為不善根。復有說者，如是三種，與三善根為近對治、怨敵、障礙。是故獨立為不善根。復有說者，如是三種?三不善根現起差別	★大毗婆沙論四十七卷七頁雲：問：三不善根，雲何現起？答：若心起貪；嗔則不起。若心起嗔；貪則不起。此二心起，決定有癡。所以者何？貪嗔行相，更互相違。癡不爾故。貪行相歡，嗔行相戚。無明行相，俱不相違。復次貪現起時，令身增益。攝持身故。嗔現起時，令身損減。毀壞身故。癡于此二，俱不相違。復次貪起，令身柔軟調適，欣樂所緣。若愛前境；晝夜觀之，無厭足故。嗔起，令身粗澀剛強，憎背所緣。若憎前境；乃至不欲舉眼看故。癡于二事，俱不相違。



### 丁福保佛學大辭典

【名數】貪瞋痴之三毒也。新譯仁王經中曰：「治貪瞋痴三不善根，起施慈慧三種善根。」智度論六曰：「聞三善則喜，聞三不善則不歡喜。」



### 佛光大辭典

梵語trīṇy akuśala-mūlāni，巴利語tīṇi akusala-mūlāni 。指其體不善，能成為一切不善法之因之三種不善，即貪不善根、嗔不善根、癡不善根。乃‘三善根’之對稱。貪者，染著順境；嗔者，忿怒逆境；癡者，無明、不辨事理。此三煩惱乃生起諸惡之根本，故稱不善根。此外，三不善根均與六識相應。﹝增一阿含經卷十三、成唯識論卷六、阿毗達磨雜集論卷七、大毗婆沙論卷四十七、卷一一二、俱舍論光記卷十六﹞（參閱‘三善根’622）


