---
title: 五略十廣
source: deerpark.app
---

**來源：丁福保佛學大辭典**

<p>【名數】摩訶止觀一部之正說，廣立十科，謂為十廣。其第一大意中，更有五種分科，謂為五略。摩訶止觀第一上所謂「今當開章為十：一大意，二釋名，三體相，四攝法，五偏圓，六方便，七正觀，八果報，九起教，十旨歸。」又所謂「初釋大意，囊括始終，冠戴初後，意緩難見，今撮為五，謂發大心，修大行，感大果，裂大網，歸大處。」是也。發大心者，修止觀，先須發大菩提心，乃明四弘誓願。修大行者，示十廣第七正觀之大意，明四種三昧。感大果者，即修觀之結果，示十廣之第八果報，明從觀行，經相似，而至於分真即之位，則應同百佛世界而八相作佛，裂大網者，既感大果，終則趣於化他，說五時八教，明裂破邪見大網之大用，歸大處者，既說教破網。化他之能事終，則即歸於三德秘藏之大涅槃云。其中發大心之一，示十廣中前六章之大意，餘四者示後四章之大意。要之五略，即十廣之大意，其要與法華玄義之十妙相同。十廣中，釋名者，釋止觀之名。體相者，明止與觀非別體為同一法性之寂照二用，攝法者，明止觀二法中，攝入恒沙無量之萬法，偏圓者，明爾前四時三教之止觀皆偏，今教之止觀獨圓妙，方便者，為觀前之加行方便，即廣明二十五方便，正觀者，明正修止觀之相，示十境一一可各修十乘觀法之旨。但此章至半，以智者大師歸寂，摩訶止觀中，因缺果報以下之三章。又見止觀輔行傳弘決等。</p>

**來源：佛光大辭典**

<p>摩訶止觀之正說，廣立十科，稱為十廣，即：大意、釋名、體相、攝法、偏圓、方便、正觀、果報、起教、旨歸。其第一大意中，更有五種分科，稱為五略。(一)大意，內含五略，即：(1)發大心，修止觀須先發菩提心，故闡明四弘誓願，揭示十廣中前六章之大意。(2)修大行，闡明四種三昧，揭示十廣中第七止觀之大意。(3) 感大果，即修觀之結果，闡明由‘觀行’，經‘相似’而至于‘分真即’之位，則感得大果報而八相作佛，揭示十廣中第八果報之大意。(4)裂大網，感大果之後，趣于化他，宣說五時八教，故為闡明破邪見大網之大用，揭示十廣中第九起教之大意。(5)歸大處，化他之事既畢，即歸于三德秘藏之大涅，故揭示十廣中第十旨歸之大意。(二) 釋名，解釋止觀之名。(三)體相，說明止與觀並非別體，乃同一法性之寂照二用。(四)攝法，闡明止觀二法中攝入恆沙無量之萬法。(五)偏圓，闡明爾前四時三教之止觀皆偏，唯今教之止觀獨為圓妙。(六)方便，為修觀前之加行方便，即廣明二十五方便。(七)正觀，闡明正修止觀之相，揭示十境一一可修十乘觀法之旨，但此章未竟，智歸寂，故本書中缺果報以下之三章。﹝摩訶止觀卷一上、止觀輔行傳弘決卷一之二、卷一之三﹞</p>
