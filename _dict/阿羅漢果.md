---
title: 阿羅漢果
source: deerpark.app
---

### 法相辭典

★顯揚三卷十一頁雲：八、阿羅漢果。謂永斷一切非想非非想地煩惱故得。

★二解　如四沙門果中說。

★三解　俱舍論二十四卷十一頁雲：如是盡智、至已生時，便成無學阿羅漢果。已得無學應果法故。為得別果所應修學，此無有故。得無學名。即此唯應作他事故。諸有染者、所應供故。依此義立阿羅漢名。

★四解　品類足論七卷五頁雲：阿羅漢果雲何？此有二種。一、有為，二、無為。有為阿羅漢果雲何？謂證阿羅漢果所有無學法，已正當得。無為阿羅漢果雲何？謂證阿羅漢果所有結斷，已正當得。是名阿羅漢果。

★五解　法蘊足論二卷十四頁雲：阿羅漢果者：謂現法中，貪嗔癡等、一切煩惱、皆已永斷；名阿羅漢果。又雲：雲何阿羅漢果？謂阿羅漢果、略有二種。一者、有為，二者、無為。所言有為阿羅漢果者：謂彼果得及彼得得。無學根力、無學屍羅、無學善根、十無學法、及彼種類諸無學法，是名有為阿羅漢果。所言無為阿羅漢果者：謂于此中貪嗔癡等一切煩惱、皆已永斷，超一切趣，斷一切道，三火永靜，渡四暴流，x逸永離，焦渴永息，窟宅永破，無上究竟，無上寂靜，無上愛盡離滅涅；是名無為阿羅漢果。



### 三藏法數

梵語阿羅漢，華言無學，即第四果也。謂此人斷色界、無色界思惑盡，四智已圓，已出三界，已證涅槃，無法可學，故名無學。（四智者，我生已盡，梵行已立，所作已辦，不受後有也。梵語涅槃，華言滅度。）



### 丁福保佛學大辭典

【術語】悟位謂之果。以是為對於修行之因之結果也。阿羅漢為小乘之極果。


