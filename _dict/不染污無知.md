---
title: 不染污無知
source: deerpark.app
---

**來源：陳義孝佛學常見辭彙**

<p>以劣慧為體，因慧劣故，不解事物的義理，其無知非因染污而起，故名不染污，不知無數法門差別，故名無知，台家謂之塵沙惑，此惑不障出世生死，而障修道成佛，故菩薩必須須斷之。</p>

**來源：丁福保佛學大辭典**

<p>【術語】二無知之一。根性闇昧，不知事物之道理，法門之義理也，即智慧之劣者。是無始以來不學之結果也。但此無知非執著於物之不淨性分，故云不染污，是以此無知非為悟諦理離生死之自行障，但為了知一切法成一切智人，普教化人之化他障，因而亦謂之化導障之惑，阿羅漢獨斷染污無知，不斷不染污無知，故阿羅漢有赤鹽亦不知之愚者。佛兼斷不染污無知，故即稱為一切智人。天台之三惑，以之為塵沙惑。</p>

**來源：佛光大辭典**

<p>梵語akliṣṭājñāna。又作不染無知、不染愚。二無知之一。為‘染污無知’之對稱。即其性不染污，而于佛法等各種義類差別未能了知之劣慧。聲聞、獨覺雖畢竟斷染污無知，或能斷，或猶存不染污無知，唯佛能永斷不染污無知，故稱一切種滅。蓋不染污無知，其體較廣，總含解脫障等，而聲聞、獨覺雖或能斷之，然以煩惱習氣尚未滅盡，故猶有現行之時。據大毗婆沙論卷九、順正理論卷二十八等之意，俱解脫阿羅漢雖斷解脫障等，而猶起現行。</p><p>俱舍論光記卷一論不染污無知之體，謂不染污無知系以未成佛已來所有一切有漏無染之劣慧為體，在三性中，通于善、無覆無記；菩薩之金剛喻定現在前時，以缺無知之勝緣，故頓時總斷之。</p><p>不染污無知相當二障中之所知障，然依佛性論卷四載，障有煩惱障（離此障，得慧解脫阿羅漢）、禪定障（離此障，得俱解脫阿羅漢及獨覺等）、一切智障（離此障，得成正覺）三種，依之，不染污無知廣通解脫障及所知障，其中，俱解脫阿羅漢雖斷解脫障，然未離所知障，唯佛俱能斷盡。又對大乘而言，主張不染污無知系以無明為其體。﹝大毗婆沙論卷九十九、卷一四一、俱舍論卷一、順正理論卷七十、佛地經論卷四、梁譯攝大乘論釋卷十、大乘起信論義疏卷下之上、俱舍論寶疏卷一﹞</p>
