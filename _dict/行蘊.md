---
title: 行蘊
source: deerpark.app
---

### 陳義孝佛學常見辭彙

五蘊之一。見五蘊條。



### 法相辭典

★如五蘊中說。

★二解　如名色差別中說。

★三解　五蘊論二頁雲：雲何行蘊謂除受想，諸餘心法、及心不相應行。

★四解　廣五蘊論三頁雲：雲何行蘊？謂除受想，諸餘心法；及心不相應行。雲何餘心法？謂與心相應諸行，觸，作意，思，欲，勝解，念，三摩地，慧，信，慚，愧，無貪，無嗔，無癡，精進，輕安，不放逸，舍，不害，貪，嗔，慢，無明，見，疑，無慚，無愧，昏沉，掉舉，不信，懈怠，放逸，失念，散亂，不正知，惡作，睡眠，尋，伺。是諸心法，五是遍行。此遍一切善不善無記心，故名遍行。五是別境。此五一一于差別境，展轉決定，性不相離。是中有一，必有一切。十一、為善。六、為煩惱。餘是隨煩惱四為不定。此不定四，非正隨煩惱。以通善及無記性故。觸等體性及業，應當解釋。

★五解　俱舍論一卷十一頁雲：除前及後色受想識，餘一切行，名為行蘊。然薄伽梵，于契經中，說六思身為行蘊者；由最勝故。所以者何？行、名造作。思是業性，造作義強；故為最勝。是故佛說：若能造作，有漏有為；名行取蘊。若不爾者；餘心所法，及不相應，非蘊攝故，應非苦集。則不可為應知應斷。如世尊說：若于一法未達未知；我說不能作苦邊際。未斷未滅，說亦如是。是故定應許除四蘊，餘有為行，皆行蘊攝。

★六解　大毗婆沙論七十四卷九頁雲：問：行蘊雲何？答：契經說此是六思身。謂眼觸所生思，乃至意觸所生思。阿毗達磨說此行蘊，略有二種，謂相應行，不相應行。乃至廣說。問：世尊何故于相應不相應行蘊中，遍說思為行蘊；非餘行耶？答：思于施設行蘊法中，最為上首；思能導引攝養諸行；故佛偏說。如愛施設集諦法中，最為上首；愛能導引攝養諸集；故佛偏說。復次造作有為，故名為行。思是造性，餘法不爾；故佛偏說思為行蘊。又雲：問：五蘊有為，皆應名行：何緣于一，獨立行名？答：如十八界，雖皆是法，而但于一立法界名。廣說乃至三寶三歸雖皆是法；而但立一法寶法歸。如是五蘊，雖皆是行；而但于一立行蘊名；亦無有過。復次行蘊有一名，餘蘊有二名。一名者：謂共名。謂五種蘊，皆是行故，二名者：謂共不共名。共名、如前。不共名者：謂餘四蘊，欲令易了，顯不共名。行蘊更無不共名故；但顯共名。故名行蘊，復次生一切行生相，唯在此蘊攝故，獨名行蘊。復次四有為相，是一切行印封標幟。簡別有為，異無為故；彼相唯在此蘊攝故；獨名行蘊。復次名句文身詮表顯示諸行性相作用差別，令易解了；彼三唯在此蘊攝故；獨名行蘊。復次覺一切行皆空非我空解脫門，此蘊攝故；獨名行蘊。問：能執諸行為我我所薩迦耶見，亦此蘊攝；如何此蘊不名我蘊？答：薩迦耶見，是虛妄執，不稱諸行實相而解；是故此蘊、不立我名。空解脫門、覺行實相，是故此蘊、依彼名行。復次分別諸行自相共相安立諸行自相共相，破自性愚及所緣愚，于一切行不增不減，如實解慧，唯此蘊攝。故名行蘊。餘蘊不爾，故別立名。復次此攝多行。故名行蘊。攝多行者：謂此蘊中，有相應、不相應行，有所依、無所依，有所緣、無所緣行，有行相、無行相行，有警覺、無警覺行。餘蘊不爾，故立別名。復次行、謂造作。有為法中能造作者，思最為勝。思但攝在此行蘊中；故此行蘊，獨名為行。

★七解　法蘊足論九卷十二頁雲：雲何行蘊？謂行蘊有二種。一、心相應行蘊，二、心不相應行蘊。雲何心相應行蘊？謂思、觸、作意、廣說乃至諸所有智、見、現觀。復有所餘如是類法，與心相應，是名心相應行蘊。雲何心不相應行蘊？謂得、無想定、廣說乃至文身。復有所餘如是類法，不與心相應，是名心不相應行蘊。如是心相應行蘊，及心不相應行蘊，總名行蘊。

★八解　集異門論十一卷二頁雲：雲何行蘊？答：諸所有行、若過去，若未來，若現在，若內，若外，若粗，若細，若劣，若勝，若遠，若近；如是一切，略為一聚，說名行蘊。諸所有行者：雲何名為諸所有行？答：盡所有行蘊、略有二種。一、心相應行蘊，二、心不相應行蘊。雲何心相應行蘊？答：思觸作意乃至諸所有現觀。復有此餘如是類法與心相應。如是名為心相應行蘊。雲何心不相應行蘊？答：得無想定、乃至文身。復有此餘如是類法、與心不相應。如是名為心不相應行蘊。此中若心相應行蘊，如是名為諸所有行。若過去若未來若現在者：雲何過去行？答：若行、已起，已等起；已生，已等生；已轉，已現轉；已聚集，已出現；落謝過去，盡滅離變；過去性，過去類，過去世攝；是名過去行。雲何未來行？答：若行、未已起，未已等起；未已生，未已等生；未已轉，未已現轉；未聚集，未出現；未來性，未來類，未來世攝；是名未來行。雲何現在行？答：若行、已起，已等起；已生，已等生；已轉，已現轉；聚集出現；住，未已謝，未已盡滅，未已離變，和合現前；現在性，現在類，現在世攝；是名現在行。若內若外者：雲何內行？答：若行、在此相續，已得不失；是名內行。雲何外行？答：若行、在此相續，或本未得，或得已失。若他相續。若非情數。是名外行。若粗若細者：雲何施設粗行細行？答：觀待施設粗行細行。復如何等？答：若觀待無尋唯伺行；則有尋有伺行名粗。若觀待有尋有伺行；則無尋唯伺行名細。若觀待無尋無伺行；則無尋?行蘊差別五相	★瑜伽五十三卷十九頁雲：復次雲何行蘊差別？亦由五相。一、由境界故，二、由分位故，三、由雜染故，四、由清淨故，五、由造作故。由境界者：謂于行蘊、立六思身。由分位者：謂立生等不相應行。由彼生等、唯有分位所顯現故。由雜染者：謂于雜染諸行，建立煩惱及隨煩惱。由清淨者：謂于清淨諸行、建立信等。由造作者：謂如前說五造作相，為境隨與等。



### 三藏法數

行即遷流造作之義。謂因意識思想諸塵，造作善惡諸行，和合積聚，故名行蘊。



### 丁福保佛學大辭典

【術語】造作於有為法之因緣遷流於三世，謂之行。此中除色受想識四者，其他之有為法，名行蘊。五蘊之一。蘊者積集之義，是亦有為法之通名也。俱舍論一曰：「四餘為行蘊。」頌疏一曰：「四者謂色受想識，除四蘊外，諸餘心所有四十四及十四不想應，此五十八法是四蘊餘，總名行蘊。造作遷流二義名行，據此義邊，色等五蘊，俱合名行。謂由行蘊攝法多故，偏得行名。」俱舍光記一之餘曰：「問：若於造作，或約遷流，餘四蘊亦名為行，何故行蘊獨得行名？解云：其餘四蘊雖亦名行，攝行少故，各受別名。行蘊攝行多故，故得行名。」



### 佛光大辭典

梵語saṃskāra-skandha，巴利語saṅkhāra-khandha。行，遷流、變化、造作之意；蘊，聚集、類別之意。佛教將一切有為法分類為五種，稱為‘五蘊’，行蘊即其中之第四類，乃指具有造作、遷流性質之諸法所類聚者。俱舍宗將一切有為、無為之諸法概分為七十五法，其中，有四十四種心所與十四種不相應法等，共計五十八法，總稱為行蘊。此系于全部五蘊中，除去色、受、想、識等四蘊之外，將其餘一切諸行皆統攝于行蘊。然若依準‘一切有為法皆為造作遷流者’之義而言，則不獨行蘊，即連其餘色、受等四蘊亦皆可稱為行蘊。惟俱舍宗極力反對此說，如普光之俱舍論記卷一即謂，色、受、想、識等四蘊雖亦屬造作遷流者，然因涵攝行之性質較少之故，故宜各別稱名，而行蘊涵攝行之性質較多之故，故得以稱為行。

行蘊之解釋及其涵攝之範圍，除上記之外，另有異說，如經部與大乘佛教即以六思身為行蘊。所謂六思身，即與六識相應之‘思’，如眼觸所生之思、耳觸所生之思，乃至鼻、舌、身、意等諸觸所生之思。此一界說，範圍極為寬廣。﹝大乘阿毗達磨集論卷一、大毗婆沙論卷七十四、卷七十五、俱舍論卷一、大乘法苑義林章卷五本﹞（參閱‘五蘊’1212）


