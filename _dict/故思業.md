---
title: 故思業
source: deerpark.app
---

### 法相辭典

★瑜伽九卷六頁雲：故思業者：謂故思已；若作業，若增長業。



### 丁福保佛學大辭典

【術語】一作故作業，故思造業，故思所造業。故意所作之身語業曰故思業，不識而作者，曰不故思業。感苦樂之果者，限於故思業。瑜伽論九十曰：「故思所造業者，謂先思量已，隨尋思已，隨伺察已，而有所作。」



### 佛光大辭典

梵語saṃcitanika-karman。指故意所作之身語業，與‘不故思業’對稱。又作故作業、故思造業。全稱故思所造業。略稱作業。意即對一事之須做與否，先加審慮，若決定應作，方始發動身語而作，此種作業，即稱故思業；反之，不覺而作之業，稱為不故思業。瑜伽師地論卷九十（大三○·八○七下）：‘故思所造業者，謂先思量已，隨尋思已，隨伺察已，而有所作。復或錯亂，或不錯亂。其錯亂者，謂于餘處思欲殺害，或欲劫盜，或欲別離，或欲妄語及欺誑等。如是思已，即以此想別處成辦。當知此中，由意樂故，念名為重，不由事故，說名為重。不錯亂者，當知其相與此相違。若異此業，是即名為非故思造。’而故思業是感善惡之異熟果，不故思業則不然。據阿毗達磨雜集論卷七載，故思業有五種：(一)他所教敕，謂雖不欲樂，因他強力之所教勒而作。(二)他所勸請，謂雖不欲樂，因他勸請，因他引導，執為利益而作。(三)無所了知，謂不了得失，無所執著，隨欲所作而作。(四)根本執著，為貪嗔等諸不善根纏蔽其心，猛利執著而作。(五)顛倒分別，依不平等，因見愛樂邪法，為求當來可愛異熟而作。上述前三種，為故思輕業，乃不定業，未必受異熟果而不決定者，又稱不增長業。後二種是重業、決定業，又稱增長業。﹝中阿含經卷四十四、大乘阿毗達磨集論卷四、瑜伽論記卷五、雜集論述記卷八、百法問答鈔卷三﹞


