---
title: 齒木
source: deerpark.app
---

### 丁福保佛學大辭典

【物名】刷齒之小木也。寄歸傳一曰：「齒木者，梵憚哆家瑟託Dandakaṣṭha，憚哆譯之為齒，家瑟託即是其木。長十二指，短不減八指。大如小指，一頭緩須熟嚼。」大日經疏五曰：「印度國人，凡請僧食，乃至世人相命，皆先遺其齒木。以種種香華嚴飾而授與之，當知明日請彼飯食也。」



### 佛光大辭典

梵語danta-kāṣṭha，巴利語danta-kaṭṭha，或 danta-poṇa。音譯禪多v瑟插、憚哆家瑟q。又作楊枝。即磨齒刮舌之木片。為印度僧團日常用品。比丘常持十八物之一。五分律卷二十六（大二二·一七六中）：‘有諸比丘，不嚼楊枝，口臭食不消。有諸比丘，與上座共語，惡其口臭，諸比丘以是白佛，佛言：“應嚼楊枝。嚼楊枝有五功德，消食、除冷熱m唾、善能別味、口不臭、眼明。”’可知嚼齒木主要在于除口中臭氣，兼為消化等。

五分律卷二十七舉出關于其嚼法之種種事例。即（大二二·一七七中）：‘諸比丘不住一處嚼楊枝，處處污地，佛言：“不應爾。有阿練若處，比丘住一處嚼楊枝。”（中略）有諸比丘臨井嚼楊枝，佛言：“不應爾。”有諸比丘用楊枝竟不洗，蟲食而死，佛言：“不應爾，用竟，淨洗乃棄。”有諸比丘乏楊枝，佛言：“聽截去已用處，餘更畜用。”有一比丘以盛革屣囊盛楊枝，革屣糞污之，佛言：“應更以餘物盛。”有諸比丘于溫室、講堂、食堂、作食處、和尚、阿^梨、上座前嚼楊枝，佛言：“不應爾。”有諸比丘病，和尚阿^梨上座看之，不敢于前嚼楊枝，佛言：“病時聽。”’關于其長短，有部毗奈耶雜事卷十三載有長、中、短三種。長者十二指，短者八指，介于長、短間之長度為中。玄應音義卷十五載，長者十二指，短者六指。

關于質料，五分律卷二十六載，除漆樹、毒樹、舍夷樹、摩頭樹、菩提樹等五種木不應嚼外，其餘皆可嚼。毗尼日用切要之夾注（d續一○六·六七下）：‘今鹹以柳條當楊枝。柳條垂下，乃小楊也。若無柳處，將何梳齒？須知一切木皆可梳齒，皆名齒木，但取性和有苦味者嚼之，不獨謂柳木一種。’此外，密教特于入灌頂道場時，先于三摩耶戒壇由阿^梨授弟子嚼之。﹝增一阿含經卷二十八、大日經卷一具緣品、十一面觀自在菩薩心密言念誦儀軌經卷中、蕤湟□□砩稀□姆致刪硎□濉□砦迨□、十誦律卷十三、摩訶僧o律卷十六、薩婆多毗尼毗婆沙卷八、有部毗奈耶卷三十六、南海寄歸內法傳卷一朝嚼齒木條﹞


