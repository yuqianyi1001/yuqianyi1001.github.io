---
title: 四土
source: deerpark.app
---

### 陳義孝佛學常見辭彙

又名四佛土，即凡聖同居土、方便有餘土、實報莊嚴土、常寂光土。凡聖同居土是凡夫與為了化度眾生而現身說法的聖人共同居住的國土；方便有餘土是二乘與沒有證得法身的菩薩所住的國土；實報莊嚴土是佛的報身與地上菩薩所住的國土；常寂光土是從佛的清淨法身所示寂的國土。



**來源：三藏法數**

﹝出觀無量壽佛經妙宗鈔﹞ 〔一、同居土〕，同居土者，有穢有淨。謂如此土娑婆世界，沙礫充滿，即同居穢土也。西方安養世界，金寶莊嚴，無四惡趣，即同居淨土也。雖淨穢有異，皆是凡聖共住，故名同居也。（梵語娑婆，華言能忍。四惡趣者，脩羅趣、餓鬼趣、畜生趣、地獄趣也。） 〔二、有餘土〕，有餘土者，謂二乘等已斷三界見、思惑盡，出生彼土，尚餘無明之惑未盡，故名有餘也。（二乘者，聲聞乘、緣覺乘也。三界者，欲界、色界、無色界也。） 〔三、果報土〕，果報土者，亦名實報土。即別教十地，圓教十住、十行、十回向，乃至等覺諸菩薩所居之土也。觀無量壽佛經疏云：行真實法，感得勝報。是也。（十地者，歡喜地、離垢地、發光地、燄慧地、難勝地、現前地、遠行地、不動地、善慧地、法雲地也。十住者，發心住、治地住、修行住、生貴住、方便具足住、正心住、不退住、童真住、法王子住、灌頂住也。十行者，歡喜行、饒益行、無瞋恨行、無盡行、離癡亂行、善現行、無著行、尊重行、善法行、真實行也。十回向者，救一切眾生離眾生相回向、不壞回向、等一切佛回向、至一切處回向、無盡功德藏回向、隨順平等善根回向、隨順等觀一切眾生回向、真如相回向、無縛解脫回向、法界無量回向也。） 〔四、常寂光土〕，常寂光土者，即理性土也。常即法身，寂即解脫，光即般若。此以不遷不變名常，離有離無名寂，照俗照真名光。即妙覺究竟果佛所居之土也。淨名疏云：修於圓教願行之因，因極果滿，道成妙覺，居常寂光。是也。

﹝出華嚴經疏﹞ 〔一、自性身依法性土〕，自性身者，以真如自性為身，即法身也。法性土者，即理土也。謂此身土體無差別，俱非色相所攝，譬如虛空，遍一切處，是名自性身依法性土。 〔二、自受用身依自受用土〕，自受用身者，謂自受用法喜之樂，名自受用身，即自報身也。自受用土者，即實報土也。謂佛以相應淨識，所修成就，從初成佛，盡未來際，相續變為純淨佛土，周圓無際，眾寶莊嚴，自受用身，常依而住，是名自受用身依自受用土。（法喜之樂者，聞法歡喜而快樂也。） 〔三、他受用身依他受用土〕，他受用身者，謂因他機感扣，而現此身，即勝應身也。他受用土者，亦即實報土也。謂佛以大慈悲力，隨十地菩薩所宜，變為淨土，或小或大，或劣或勝。他受用身，依之而住，是名他受用身依他受用土。（十地者，歡喜地、離垢地、發光地、燄慧地、難勝地、現前地、遠行地、不動地、善慧地、法雲地也。） 〔四、變化身依變化土〕，變化身者，改轉不定，名之為變；無而忽有，名之為化。即劣應身也。變化土者，謂佛以大慈悲力，隨諸有緣眾生所宜，化為佛土，或大或小，或淨或穢，佛變化身依之而住，是名變化身依變化土。



### 丁福保佛學大辭典

【名數】台家所立之四種佛土也。一凡聖同居土，人天凡夫及聲聞緣覺等聖者，同居之國土也。此有淨穢二種，如娑婆世界是同居之穢土，如西方極樂是同居之淨土。二方便有餘土，斷見思煩惱出離三界生死之人之生處也。是為修小乘方便道斷見思惑之人之生處，故名方便，塵沙無明之惑未盡，故曰有餘。又為七方便人之所居，故名方便土，七方便人者，即藏教聲聞緣覺二人（藏教中菩薩，三十四心斷結成道，於菩薩之位，似未斷惑，隨而不生彼土，故除之），通教聲緣菩三人，別教菩薩一人，圓教菩薩一人之人種類也。又此土稱為變易土。變化同居土之依身，而易以方便土之依身，故名變易土。又其後變此方便土之依身，而易以實報土之依身，故名變易土。然而生於此方便土者有五人：一須陀洹，二斯陀含，三阿那含，四阿羅漢（前三果，思惑未盡，不能生方便土，故悉為阿羅漢，但從本位立名，於一阿羅漢之上舉四果之別也），五辟支佛。文句六所謂：「五人斷通惑者同生其土皆為菩薩，五人即之四果支佛」是也。此五人生於方便土，如其次第，經八，六，四，二萬，十千劫，而發菩提心，涅槃經之說也。又謂有九人生於方便土。藏教聲緣二人，通教聲緣菩三人，別教三人，圓教一人也，別教三人者，至別教之菩薩第六住，斷見思之煩惱，故六住已上者，生於方便土，此一人也，與十行十迴向共為三人。圓教一人者，圓教十信位之六根淨，以斷見思煩惱故，報命盡，故生於方便土。觀經妙宗鈔上所謂：「九種行人合生彼土」是也。三實報無障礙土。方便土為證空理人之果報土，此上更有證一分中道之理之人之果報土，行真實之法，感得勝報，色心不相防，故名實報無障礙土。純為菩薩之居，無有凡夫二乘，別教十地已上圓教十住已上之菩薩是也。四常寂光土。常有法身，本在常住之體也，寂者解脫，一切諸相永寂也。光者般若，照諸相之智慧也。此三德不縱不橫，名曰秘密藏，是乃諸佛如來之所依所居，故謂之常寂光土。常寂光土有有相無相二義：一寂光土，唯理。淨名經疏一曰：「寂光土者，妙覺極智所照，如如法界之理名之為國。但大乘法性即是真實智性，不同二乘偏真之理。」法華玄義七曰：「寂光理通，如鏡如器，諸土別異，如像如假，業力所隔感見不同。」是如理者為如智之所依，故名曰土，非別有能依所依身土之別相。此一義也。二依圓教之極意，三千諸法，宛然本有，是乃真佛真土，常寂光之名，依之而立，此圓教之實義也。見淨名經疏一等。



### 佛光大辭典

又稱四佛土、四種佛土、四種淨土、四種國土。(一)為天台宗智所立之四種佛土，即凡聖同居土、方便有餘土、實報無障礙土、常寂光土。 (一)凡聖同居土，又稱染淨同居土、染淨國。指人、天兩道之凡夫，與聲聞、緣覺之聖者同居之國土。其中，又可分種：(1)凡居，其內亦有惡眾生所居之‘四惡趣’與善眾生所居之‘人天趣’之別。(2)聖居，亦有實聖與權聖之分別。實聖即聲聞四果、闢支佛、通教之六地、別教之十住等人所居之處。權聖則有方便有餘土中之三乘人、實報無障礙土及常寂光土之法身菩薩、妙覺如來等，應有緣眾生之須而權化生于此土。此外，此凡聖同居土又有淨、穢二種，如娑婆世界是同居之穢土，西方極樂則是同居之淨土。(二)方便有餘土，又稱方便土、有餘土。指阿羅漢、闢支佛、地前菩薩所居之土。此等之人，系修方便道，斷除見、思惑者，故稱方便；但尚餘障覆中道實相之無明根本惑，故稱有餘。(三)實報無障礙土，又稱實報土、果報國。為斷除一分無明之菩薩所生之處。系酬報真實之道的無礙自在國土，故稱實報無障礙土；純屬菩薩之居，無有凡夫二乘，乃別教初地以上、圓教初住以上之菩薩所居之果報土。(四)常寂光土，又稱理性土。為全然斷除根本無明之佛之依處，即妙覺究竟果佛所居之土，乃常住（法身）、寂滅（解脫）、光明（般若）之佛土。

上記四土之說，主要系就所居之人而作區別，然其中亦有佛為教化眾生而權化于其間之情形，故又可稱為‘佛土’。又此四土之說，乃根據淨影寺慧遠之說而來。慧遠于大乘義章卷十九主張淨土有事淨、相淨、真淨三種，真淨之中又分出離妄之真、純淨之真兩種。若與上記智之四土相比照，則‘事淨’相當于智之凡聖同居土，‘相淨’相當于方便有餘土，真淨中之‘離妄’相當于實報無障礙土，真淨中之‘純淨’相當于常寂光土。智立此說後，三論宗嘉祥大師吉藏亦常引用其說，然于名稱略有變更，即方便有餘土改為‘大小同住土’，實報無障礙土改為‘獨菩薩所住土’，常寂光土改為‘諸佛獨居土’。﹝法華玄義卷六下、維摩經文疏卷一、觀無量壽佛經疏卷上﹞（參閱‘佛土’2609）

(二)法常、智儼、道宣及玄惲等所立之四土，即諸佛所居之土有四種：(一)化淨土，為佛所變現七寶、五塵之化土體，以佛之神力，地皆柔軟，無有丘墟、土沙、礫石等，猶如西方極樂淨土，隨諸眾生心所樂見而為示現；乃化身所居之土。(二)事淨土，以上妙七寶，即五塵色聲香味觸為其土相。于此土中，佛週遍光明七寶處，備諸珍寶，具足妙莊嚴，假使世界大火洞燃，如來在中，若依經行、若住坐臥，其處自然八功德水出現于地；乃他受用身所居之土。(三)實報淨土，此土以二空為門，三慧為出入路，奢摩他、毗缽舍那為乘，根本無分別智為用；乃自受用身所居之土。(四)法性淨土，此土以真如為體，以蓮華王為淨土所依；乃法身所居之土。

華嚴孔目章卷一‘十種淨土章’（大四五·五四一上）：‘依小乘義，無別淨土；依三乘義，有別淨土。略準有四：一化淨土，謂化現諸方所有淨土。二事淨土，謂諸方淨土，眾寶所成。三實報淨土，謂諸理行等所成；謂三空為門，諸度等為出入路。四法性淨土，所謂真如；謂以依無住本，立一切法。’﹝法苑珠林卷十五、維摩經義疏庵羅記卷七（凝然）﹞

(三)唯識宗立佛所居之土亦有四種：(一)法性土，又稱自性身依法性土。法性土，即理土；自性身，即法身，以真如自性為身。謂此身土，體無差別，俱非色相所攝，譬如虛空，遍一切處。(二)自受用土，又稱自受用身依自受用土。即實報土，謂佛以相應淨識所修成就，從初成佛，盡未來際，相續變為純淨佛土，週圓無際，眾寶莊嚴，自受用身常依而住。(三)他受用土，又稱他受用身依他受用土。亦即實報土，佛以大慈悲力，隨十地菩薩所宜，變為淨土，或小或大，或劣或勝，他受用身依之而住。(四)變化土，又稱變化身依變化土。佛以大慈悲力，隨諸有緣眾生所宜，化為佛土，或大或小，或淨或穢，佛變化身依之而住。﹝成唯識論卷十、大乘法苑義林章卷七末﹞

(四)日本真宗立佛之四土為法身土、報身土、應身土、化身土。（參閱‘四身四土’ 1700）


