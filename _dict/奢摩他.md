---
title: 奢摩他
source: deerpark.app
---

### 陳義孝佛學常見辭彙

華譯為止，即止息一切雜念的意思。



### 法相辭典

★瑜伽十一卷七頁雲：奢摩他者：謂九種住心，及奢摩他品所攝諸法。謂于自他、若衰若盛、可厭患法，心生厭離、驚恐、惡賤，安住寂靜。

★二解　瑜伽三十八卷十九頁雲：雲何奢摩他？謂諸菩薩、由八種思善依持故；于離言說唯事唯義所緣境中，系心令住；離諸戲論。離心擾亂想作意故；于諸所緣而作勝解。于諸定相，令心內住、安住、等住，廣說乃至一趣、等持。是名奢摩他。

★三解　如菩薩雲何能求奢摩他中說。

★四解　瑜伽六十三卷八頁雲：問：何因緣故，說諸靜慮，名奢摩他？答：為欲寂靜一切煩惱，正安止故。

★五解　瑜伽六十四卷十七頁雲：復次由五種相，立奢摩他。一、近分定所攝世間奢摩他。二、根本色定所攝世間奢摩他。三、根本無色定所攝世間奢摩他。四、聲開獨覺作意所攝出世奢摩他。五、菩薩作意所攝出世奢摩他。

★六解　雜集論十卷十頁雲：奢摩他者：謂于內攝心令住、等住、安住、近住、調順、寂靜、最極寂靜、專注一趣、平等攝持。如是九行、令心安住，是奢摩他。令住者：攝外攀緣，離內散亂，最初系心故。等住者：最初系縛粗動心已；即于所緣，相續系念，微細漸略故。安住者：或時失念，于外馳散，尋復斂攝故。近住者：從初已來、為令其心、于外不散；親近念住故。調順者：從先已來、于散亂因色等法中，起過患想增上力故；調伏其心令不流散故。寂靜者：于擾動心散亂惡覺隨煩惱中，深見過患；攝伏其心，令不流散故。最極寂靜者：或時失念，散亂覺等、率爾現行；即便制伏，令不更起故。專注一趣者：精勤加行，無間無缺，相續安住勝三摩地故。平等攝持者：善修習故；不由加行，遠離功用，定心相續，離散亂轉故。

★七解　集異門論三卷二頁雲：奢摩他雲何？答：善心一境性，是謂奢摩他。



**來源：三藏法數**

梵語奢摩他，華言止。止即止寂之義。謂欲求圓覺者，以淨覺心，取靜為行，而於染淨等境，心不妄緣，即是體真止，義當空觀。故經云：由寂靜故，十方世界諸如來心於中顯現，如鏡中像。此方便者，名奢摩他。（體真止者，謂體達無明顛倒之妄，即是實相之真也。）

梵語奢摩他，華言止。謂止息諸根惡不善法，能滅一切散亂煩惱故也。



### 丁福保佛學大辭典

【術語】Śamatha，又作舍摩他、奢摩陀、舍摩陀。禪定七名之一。譯曰止、寂靜、能滅等。攝心住於緣，離散亂也。大乘義章十三曰：「奢摩他，此翻名止。攝心住緣。目之止。」慧琳音義十八曰：「奢摩他，唐云止。」慧苑音義上曰：「奢摩他，此云止息，亦曰寂靜。謂正定離沈掉也。」圓覺略疏三曰：「奢摩他，此翻云止，定異名，寂靜義也。謂於染淨等境心不妄緣故。若准涅槃經釋，即名能滅、能調、寂靜、遠離、及能清等。」了義燈五本曰：「奢摩他，此云心。」


