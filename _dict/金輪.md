---
title: 金輪
source: deerpark.app
---

### 三藏法數

大地之下有金輪，起世因本經云：水上有風，吹轉此水，於上成金，如熟酥生膏，是名金輪。



### 丁福保佛學大辭典

【雜名】世界之最底為風輪，此風輪依止虛空，其厚為十六億由旬。其堅固如金剛。風輪之上有水輪，深八億由旬。水輪之上有金輪，厚三億二萬由旬。徑十二億三千四百五十由旬。由輪形之金剛而成，故曰金輪。此金輪之上有九山八海，是為地輪。自水面至金輪，其深八萬由旬。可以知地輪之厚矣。見俱舍論十。

轉輪聖王所感得之七寶之一。此輪寶有金銀銅鐵四種之差等，因之而生金輪王乃至鐵輪王之優劣。俱舍論十二曰：「謂鐵輪王王一洲界，銅輪王二，銀輪王三，若金輪王王四洲界。契經就勝但說金輪，故契經言：若王生在剎帝利種紹灑頂位，於十五日受齋戒時，沐浴首身受勝齋戒，升高臺殿，臣僚輔翼。東方忽有金輪寶現，其輪千輻具足轂輞眾相，圓淨如巧匠成，舒妙光明來應王所。此王定是金轉輪王，餘轉輪王應知亦爾。」唐則天稱金輪聖神皇帝，用此事也。

金輪聖王之略。尊帝王而言。



### 佛光大辭典

(一)梵語kāñcana-maṇḍala。構成器世界之風、水、金等三輪之一，或空、風、水、金等四輪之一。又作金性地輪、地輪、地界。古代印度之宇宙論主張，在世界最下為虛空，虛空之上有風輪（梵vāyu -maṇḍala ），風輪之上復有水輪（梵jala -maṇḍala ），水輪之上復有金輪。由有情之業力所感，搏擊水輪，于其上結成金。山、海、島嶼等現實世界，即存立于金輪之上。金輪之最下端，稱為金輪際。﹝長阿含經卷十八、大毗婆沙論卷一三三、瑜伽師地論卷二、俱舍論卷十一﹞（參閱‘三輪’679、‘四輪’1837）

(二)金輪寶之略稱。又作輪、輪寶（梵cakra -ratna ）。指轉輪聖王手持金剛作之輪寶（輪形武器，屬七寶之一）。傳說隨著輪寶之轉動，所向之處悉皆歸伏。持金輪寶之轉輪聖王，稱為金輪王，亦略稱金輪。又千手觀音四十手中，持金輪之手，稱金輪手。﹝雜阿含經卷二

十七、長阿含卷六轉輪聖王修行經、雜譬喻經﹞（參閱‘輪寶’ 6187）


