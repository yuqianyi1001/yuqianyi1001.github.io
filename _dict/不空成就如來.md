---
title: 不空成就如來
source: deerpark.app
---
### 佛光大辭典

梵名Amoghasiddhi  。又作不空成就佛。金剛界五佛之一。位于金剛界曼荼羅五解脫輪中北方月輪之中央。表五智中之成所作智，亦為五部中業部之主尊。在成身會中，不空成就如來身呈金色，左手結拳印，安置膝上，右手舒覆五指當胸，跏坐蓮華。其四方安置金剛業、金剛護、金剛牙、金剛拳等四菩薩。密號不動金剛，種子為奧（aḥ），三昧耶形為十字羯磨杵。胎藏界稱之為天鼓雷音佛。﹝不空I索神變真言經卷二十二、守護國界主陀羅尼經卷

二、諸佛境界攝真實經卷中、菩提心論、秘藏記卷末﹞



### 丁福保佛學大辭典

【佛名】Amoghasiddhi，金剛界五智如來之第五，五大月輪中北方月輪之中尊，隋業護牙拳之四金剛，金色，左手作拳印，右手舒五指當胸，為成所作智所成，成自利利他之事業，故名不空成就。五部中之羯磨部也。羯磨，譯曰成就，與不空成就之義同。以羯磨為三昧耶形，以<img src="gaiji/DF-874B.png"/>字為種子，密號為不動金剛。胎藏界謂之天鼓雷音，其密號同。菩提心論曰：「北方不空成就佛由成成所作智，亦名羯磨智也。」秘藏記末曰：「北輪不空成就如來，金色，左手拳，右手五指舒開當胸。」



