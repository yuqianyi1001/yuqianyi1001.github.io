---
title: 七佛通戒偈
source: deerpark.app
---

### 丁福保佛學大辭典

【術語】謂之通戒或略戒。諸佛出世之初，因弟子清淨，不須別制戒禁，但以一偈通為禁戒，故曰通戒或略戒。即七佛各有一通戒也。增一阿含經四十四十不善品，謂第一毘婆尸佛偈（百歲中但說一偈）：忍辱為第一，佛說無為最。不以剃鬚髮，害他為沙門。第二式詰佛偈（八十年中但說一偈）：若眼見非邪，慧者護不著。棄捐於眾惡，在世為黠慧。第三毘舍羅婆佛偈（七十年中說一偈半）：不害亦不非，奉行於大戒。於食知止足，床座亦復然。執志為專一，是則諸佛教。第四拘樓孫佛偈（六十年中說二偈）：譬如蜂採華，其色甚香潔。以味惠於他，道士遊聚落。不誹謗於人，亦不觀是非。但自觀身行，諦觀正不正。第五拘那含牟尼佛偈（三十年中說一偈）：執志莫輕戲，當學尊寂道。賢者無愁憂，常滅志所念，第六迦葉佛偈（二十年中但說一偈）：「一切惡莫作，當奉行其善。自淨其志意，是則諸佛教。」第七釋迦佛偈（十二年中但說一偈）：「護口意法淨，身行亦清淨。淨此三行迹，修行他人道。」又散見於四分律戒本，五分律戒本及法句經。所記雖略異，而原偈文之同一，則無疑。增一阿含經一曰：「迦葉問言何等偈中出生三十七品及諸法，時尊者阿難便說此偈，諸惡莫作云云。」即七佛中迦葉佛之偈（法句經原本第十二章第百八十三偈）也。法華玄義二，亦有「七佛通戒偈云：諸惡莫作云云。」



### 佛光大辭典

乃指過去七佛通戒之偈頌。迄今仍為佛教徒所傳誦。此偈之義，依增一阿含經卷一序品（大二·五五一上）：‘四阿含義，一偈之中盡具足諸佛之教及闢支佛、聲聞之教。所以然者，諸惡莫作，戒具之禁，清白之行；諸善奉行，心意清淨；自淨其意，除邪顛倒；是諸佛教，去愚惑想。’因諸佛出世之初，弟子清淨，不須別制禁戒，但以一偈通為禁戒，故又稱通戒、略戒。又據增一阿含經卷四十四載，過去七佛之偈頌為：(一)毗婆屍佛：忍辱為第一，佛說無為最，不以剃須發，害他為沙門。(二)試結（屍棄）佛：若眼見非邪，慧者護不著，棄捐于眾惡，在世為黠慧。(三)毗舍羅婆（毗舍婆）佛：不害亦不非，奉行于大戒，于食知止足，座床亦復然，執志為專一，是則諸佛教。(四)拘樓孫佛：譬如蜂採花，其色甚香潔，以味惠施他，道士遊聚落，不誹謗于人，亦不觀是非，但自觀身行，諦觀正不正。(五)拘那含牟尼佛：執志莫輕戲，當學尊寂道，賢者無愁憂，當滅志所念。(六)迦葉佛：一切惡莫作，當奉行其善，自淨其志意，是則諸佛教。(七)釋迦牟尼佛：護口意清淨，身行亦清淨，淨此三行蹟，修行仙人道。後世佛教所通用之通戒偈乃迦葉佛之偈，但文字上略有不同，即增一阿含陘卷一阿難所引‘諸惡莫作，諸善奉行，自淨其意，是諸佛教’四句。﹝出曜經卷二十五、根本薩婆多部律攝卷十四、有部毗奈耶卷五十、四分律卷三十五﹞


