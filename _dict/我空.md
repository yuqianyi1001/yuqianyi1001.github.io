---
title: 我空
source: deerpark.app
---

**來源：陳義孝佛學常見辭彙**

<p>又名生空，或人空，眾生雖然都有一個心身，但那是五蘊假合而成的，沒有實在常一的我體，叫做我空。</p>

**來源：三藏法數**

<p>謂於五蘊之法，強立主宰，名為我執。若推求色受想行識之五法，皆無自性，不見我體，是名我空。（五蘊者，色蘊、受蘊、想蘊、行蘊、識蘊也。）</p>

**來源：丁福保佛學大辭典**

<p>【術語】又曰生空人空。眾生雖盡有心身，而是為五蘊之假和合者，無常一之我體，故謂之我空，又云眾生空。十地論一曰：「無我智者有二種：我空法空，如實知故。」三藏法數十曰：「我空，謂於五蘊法，強立主宰，名為我執。若推求色受想行識之五法，皆無自性，不見我體，是名我空。」同六曰：「人空即我空也，亦曰生空。謂凡夫妄計五蘊是我，強立主宰，引生煩惱，造種種業。佛為破此計故，說五蘊無我。二乘悟之，入無我理，是名人空。」</p>

**來源：佛光大辭典**

<p>梵語ātma-śūnyatā。了知我體乃五蘊之假和合者，稱為我空。又作人空、生空、假名空、人無我、眾生無我。系二空之一。凡夫于五蘊法強立主宰，稱為我執；若推求色、受、想、行、識等五法，皆無自性，不見常一之我體，則為我空。</p><p>大乘義章卷一（大四四·四八五中）：‘眾法成生，故曰眾生；生但假有，無其自性，是故名為眾生無我。眾生性相，一切皆無，說之為空；寄用名人，無我與空，義同前釋。性實名我，陰中無我，故曰我空。’故緣無我而起智，以顯現真如之理，稱為我空真如。﹝放光般若經卷十八、成唯識論卷一、成實論卷十二滅法心品、華嚴經孔目章卷三、成唯識論述記卷一本、大明三藏法數卷六、卷十﹞（參閱‘無我’5087 ）</p>
