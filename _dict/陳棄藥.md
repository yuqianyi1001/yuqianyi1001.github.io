---
title: 陳棄藥
source: deerpark.app
---
### 佛光大辭典

梵語pūtimukta-bhaiṣajya，巴利語pūtimutta-bhesajja。為比丘所應依用的四法（四依）之一。梵語pūtimukta，有惡臭或腐敗的排洩物之意。即指糞便而言。故陳棄藥即指由排洩物所制成之藥物，又稱殘藥、棄藥、殘棄藥、陳腐藥、腐爛藥。十誦律卷二十一（大二三·一五六下）：‘依陳棄藥，比丘出家受具足，成比丘法。’四分律卷四十二（大二二·八七一上）：‘爾時，有比丘病毒，醫教服腐爛藥。若是已腐爛藥墮地者，應以器盛水和之漉受，然後服；若未墮地者，以器承之，水和漉服之，不須受。’南海寄歸內法傳卷三亦載有以豬糞、貓糞、犢糞、牛尿等物來治病之法。

然四分律刪補隨機羯磨疏濟緣記卷十七解釋各律典有關陳棄藥之說，而歸納為二種：(一)指大小便，即以小便治勞，以大便解熱，稱為黃龍湯或黃湯、龍湯。(二)指人所舍棄不用之各種藥材。故亦有以陳棄藥乃他人棄舍之藥物，而非由排洩物制成者。大乘本生心地觀經卷五無垢性品（大三·三一四下）：‘出家佛子于諸醫藥不應貪著，若有病時，佗煎藥已所棄舍藥，訶梨毗梨及阿摩勒，取是等藥即應服之，乃至一生服所棄藥，于諸藥等常生知足。如是名為真實沙門。’﹝四分律卷三十五、摩訶僧o律卷二十三、有部毗奈耶藥事卷一、俱舍論記卷二十二、四分律開宗記卷七﹞



### 丁福保佛學大辭典

【飲食】又云腐爛藥。南山舊律家依僧祇四分所說謂為大小便，義淨新律家依有部律謂為人所遺棄之醫藥。僧祇律四曰：「若被毒，醫言應服大便汁。若自己許不須復受，若他許者當受。比丘病，醫言當服小便者，不得取初後，應取中。若自己許承取即名受，若在地及他許當受。」四分律四十二曰：「爾時比丘病毒，醫教服腐爛藥。若是已腐爛藥墮地者，應以器盛水和之，漉受然後服；若未墮地者，以器受之水和漉服之，不須受。」業疏三曰：「腐爛藥者，世所同棄而實可收，即大小便也。有本說云陳棄藥者，謂世間煮殘渣滓可棄者，取重煮之，得療即止。何須問本？」同濟緣記曰：「腐爛制中有二釋：初釋中，小便治勞，大便解熱，名黃龍湯。次釋，則通眾藥，人所不用，故云陳棄。即腐爛異名。」義淨師極斥之。寄歸傳三曰：「自有方處鄙俗久行，病發即服大便小便。疾起便用豬糞貓糞，或堈盛瓮貯。號曰龍湯，雖加美名，穢惡斯極。（中略）陳棄之言，即是陳故所棄之藥，意在省事，僅可資身。上價自在開中，噉服實成非損。梵云晡堤木底鞞殺社。晡提是陳，木底是棄，鞞殺社，譯之為藥，是陳棄藥也。律開大便小便，乃是犢糞牛尿。（中略）正量部中說其陳棄，既是部別不可同斯。了論雖復見文。元非有部所學。」巴Pūtimutta（mūtra）－bhesahjja（糞便藥）。梵（義淨）Pūtimukti－bheṣajya（陳棄藥）。



