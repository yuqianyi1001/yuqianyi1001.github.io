---
title: 金剛醜女
source: deerpark.app
---
### 丁福保佛學大辭典

【人名】佛在世時，波斯匿王夫人摩利生一女，安波闍羅Vajra，此云金剛。極醜惡，肌體粗澀，猶如駝皮，頭髮粗強，如馬尾。至嫁期，王求豪姓貧士嫁之，舉女婿為大臣。女夫常使其妻閉居深宮，自開閉其戶，使出入人不見妻面貌。醜女深悔責自罪，向佛至誠懺悔。佛忽現前光照其身，化醜女為殊顏，容色微妙如天色。見賢愚經二（波斯匿王女金剛緣品），經律異相三十四。



