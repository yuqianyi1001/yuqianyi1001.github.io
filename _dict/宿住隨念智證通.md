---
title: 宿住隨念智證通
source: deerpark.app
---
### 佛光大辭典

梵語pūrva-nivāsānusmṛti-jñāna，巴利語pubbenivāsānussati-ñāṇa。五通之一，六通之一。又作宿住隨念智通、宿住智通、宿命智通、宿命通證、識宿命通、宿住通、宿命通。謂能隨意知悉自己宿昔住世之生死，姓名、壽命、苦樂等之通力。此智以慧為自性，隨憶念之勢力，能知諸過去生于欲、色界中之自他有漏五蘊，故稱宿住隨念智；又此智因依色引發，故唯局限于欲、色界，不通無色界。能憶之劫數，大毗婆沙論卷一○○謂外道由二萬劫至八萬劫，大智度論卷五謂大阿羅漢、闢支佛可至八萬大劫。俱舍論卷二十七載，修行此通力之加行，先審察滅于次前之心，漸逆觀此生分位以前之差別至結生之心，乃至能憶念中有前之一念。﹝集異門足論卷五、舍利弗阿毗曇論卷十、成實論卷十六、順正理論卷七十六﹞（參閱‘六神通’1290）



### 丁福保佛學大辭典

【術語】俱舍所說六通之一。隨意知宿昔住世之通力也。



