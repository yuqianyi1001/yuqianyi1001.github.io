---
title: 十牛圖序
source: deerpark.app
---
### 丁福保佛學大辭典

【譬喻】一、尋牛序，二、見迹序，三、見牛序，四、得牛序，五、牧牛序，六、騎牛歸家序。七、忘牛存人序，八、人牛俱亡序。九、返本還源序。十、入塵垂手序。十牛圖之作者，不能確定為誰。據會元，似廓庵禪師（大隨靜禪師之法嗣）作此圖與頌，然在四部錄等，見十牛圖序，乃為所謂清居禪師（傳未詳）者所作。或言清居禪師之十牛圖，與今圖不同，依牛之彩色形式，似示進步之次第者，或者廓庵禪師修正之而行於今時也。然而譬心事修練之事以牧牛之事，實有由來。阿含經中說牧牛十二法，智度論明十一事。又禪門之諸祖，有提唱水牯牛之公案者，如馬祖禪師之水牯牛公案是也。又如溈山靈祐禪師上堂曰：老僧百年後向山下作一個水牯牛是也。如是以牛譬說心地之修治，自古已然。案第一尋牛，即發菩提心之位也，第二見迹至第六騎牛歸家五者，修行之位也，第七忘牛存人與第八人牛俱存，成菩提之位也，此忘牛存人為小乘我空之成菩提，人牛俱忘為大乘我法俱空之成菩提也。第九返本還源入涅槃之位也。是通於大小乘而言。第十入塵垂手方便究竟之位也。其頌列下。十牛圖頌一卷，宋師遠述。○十牛圖頌一卷，明胡文煥著。○十牛頌和頌一卷。



