---
title: 淨源
source: deerpark.app
---

### 丁福保佛學大辭典

【人名】趙宋杭州南山慧因寺法師，名淨源，生於晉江楊氏，先世為泉之晉水人，故學者稱晉水。師受具參方，承華嚴於五臺承遷，學合論於橫海明覃，還南，聽楞嚴圓覺起信於長水法師了璿，四方宿學推為義龍。哲宗元祐三年十一月己酉入滅，世壽七十八。見釋氏稽古略四。



### 佛光大辭典

（1011～1088）宋代僧。福建晉江人，俗姓楊。字伯長。號潛叟。受具足戒後，雲遊諸方。初受華嚴于五台承遷，次學于橫海明覃之門。其後還南，師事長水子璇，聽楞嚴經、圓覺經、大乘起信論。四方宿學推為‘教海義龍’，聲譽甚隆。嘗主持泉州之清涼寺、蘇州之報恩寺、觀音寺、杭州之祥符寺。未久即遷秀州青鎮之密印寶閣，又主持華亭普照之善住寺，闡揚圓頓極旨。神宗時，于錢塘之慧因寺，盛弘華嚴宗。時高麗之僧統義天渡海來我國問道，執弟子禮，受教于師。初華嚴一宗之疏鈔久散佚，因義天持至，咨決所疑，遂得復傳于我國。義天歸國後，元v二年（1087）復遣使以金書華嚴經新舊三譯饋贈于師，師乃建華嚴閣安置之。翌年三月，依命改慧因禪院為教院，永為弘布華嚴之道場。同年十一月示寂，世壽七十八。師承子璇之後，振華嚴之宗風，時稱為中興教主。因先世為福建泉州晉水（晉江）人，故學者以‘晉水法師’稱之。著有華嚴妄盡還源觀疏鈔補解、華嚴原人論發微錄等。﹝佛祖統紀卷二十九、佛祖歷代通載卷十九、補續高僧傳卷二、釋門正統卷三﹞


