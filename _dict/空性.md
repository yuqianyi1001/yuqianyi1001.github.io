---
title: 空性
source: deerpark.app
---

**來源：陳義孝佛學常見辭彙**

<p>依空而顯的實性，即真如的別名。</p>

**來源：法相辭典**

<p>★瑜伽九十卷十八頁雲：當知此中于內煩惱，如實了知；有、知為有，無、知為無。是名空性。</p><p>★二解　雜集論二卷九頁雲：何故復說此名空性？一切雜染所不行故。所以者何？由緣此故，能令一切諸雜染事，悉皆空寂。雖復有時，說有雜染，當知但是客塵煩惱之所染污。何等名為客塵染污？謂由未拔所取能取種子故，令依他性心，二行相轉；非法性心。以諸法法性，自性清淨故。</p>

**來源：三藏法數**

<p>空性即空大也。謂虛空藏菩薩，於定光佛所，得無邊身。爾時手執四大寶珠，照明十方，微塵佛剎，化成虛空，身同虛空，不相妨礙，能善入微塵國土，廣行佛事。由是諦觀四大無依，虛空佛國，同一虛妄，於同發明，得入圓通。故云我以觀察虛空無邊，入三摩地，斯為第一。</p>

**來源：丁福保佛學大辭典**

<p>【術語】真如之異名。梵語舜若多Śūnyata，譯曰空性。真如為離我法二執之實體，故修空觀而離我法二執之處，真如之實體躍然而顯，即依空而顯之實性，謂為空性。非謂真如之體是空也。唯識述記一本曰：「梵言舜若，可說如空，名舜若多。如是空性，即是二空所顯實性。故言空者，從能顯說。二空之性，依士釋名。言真如空，未善理故。」同序曰：「空性了義，幾乎息矣！」</p>

**來源：佛光大辭典**

<p>梵語śūnyatā，巴利語suññatā。音譯作舜若多。指空之自性、空之真理，乃真如之異名。依唯識家之說，真如為遠離我、法二執之實體，故修空觀而離我法二執之處，真如實體即躍然而現，亦即依空而顯明實性，非謂真如之體為空。又梵語之 śūnyatā，除譯為空性外，經論中亦譯作無、空門（三解脫門之一）等。﹝大日經住心品、成唯識論述記卷一本、卷七末﹞</p>
