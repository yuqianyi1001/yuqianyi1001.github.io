---
title: 世友
source: deerpark.app
---

### 丁福保佛學大辭典

【人名】菩薩名。佛滅後四百年出世，婆沙四評家之一，迦膩色迦王在迦濕彌羅國，結集薩婆多部之三藏時，五百賢聖之上座也。又著有部宗輪論，敘小乘之二十部。俱舍光記二十曰：「世是天名，與天逐友故名世友。父母愍子，恐惡鬼神之所加害，言天逐友。彼不敢損，故以為名焉。梵名筏蘇密咀羅Vasumitra，筏蘇名世，密咀羅名友，舊云和須密訛也。」西域記三曰：「其王是時與諸羅漢自彼而至居此也。世友曰：諸賢於法無疑，代佛施化，方集大義欲製正論。我雖不敏粗達微言，三藏玄文五明至理，頗亦沈研得其趣矣。諸羅漢曰：言不可以若是，汝宜屏居，疾證無學已而會此時未晚也。世友曰：我顧無學其猶洟唾，志求佛果不趍小徑，擲此縷丸未墜於地，必當證得無學聖果。（中略）於是世友即擲縷丸空中，諸天接縷丸而請曰：方證佛果次補慈氏，三界特尊四生攸賴，如何於此欲證小果？時諸羅漢見是事已，謝咎推德，請為上座。凡有疑議，咸取決焉。」宗輪論述記曰：「異部宗輪論者，佛圓寂後四百許年，說一切有部世友菩薩之所作也。」



### 佛光大辭典

梵名Vasumitra  。音譯婆須蜜多、和須蜜多、筏蘇蜜□蕖□□彰鄱嗦蕖Ｄ慫狄磺杏脅恐□蛔媯□腫魈□選Ｎ□弧□世紀時北印度犍陀羅國人。迦膩色迦王在迦濕彌羅舉行第四次結集時，世友任五百聖賢之指導者，編集阿毗達磨大毗婆沙論，總結說一切有部理論學說，與法救、妙音、覺天等被譽為婆沙四評家或婆沙四大論師。又著有異部宗輪論一卷，敘小乘之二十部。據出三藏記集卷十二載，師為說一切有部之一祖，出生于迦多衍尼子之後、脅比丘等之前。惟日雜難經稱師已證阿羅漢果並預言當來成佛。師子月佛本生經更載，師將次于彌勒成佛，號師子如來。其他稱世友者尚有數人：如俱舍論光記卷一、大唐西域記卷二所說之品類足論與界身足論之作者世友，于俱舍論光記卷五、成業論所說之經部異師世友，及慈恩傳卷二所載玄奘西遊時，于迦濕彌羅國宣揚有部宗義之世友等。﹝俱舍論光記卷二十、大唐西域記卷三、異部宗輪論述記發軔卷上﹞


