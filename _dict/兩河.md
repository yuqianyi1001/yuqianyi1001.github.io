---
title: 兩河
source: deerpark.app
---

**來源：陳義孝佛學常見辭彙**

<p>尼連禪河與跋提河。佛在尼連禪河邊成道，在跋提河邊涅槃。前為有餘涅槃之處，後為無餘涅槃之處。</p>

**來源：丁福保佛學大辭典**

<p>【雜語】尼連禪河Nairañjana，與跋提河也，佛在尼連禪河邊成道，在跋提河Hiraṇyavati邊涅槃。即前為有餘涅槃之處，後為無餘涅槃之處也。因明大疏序曰：「歸真寂於兩河，餘烈光乎沙劫。」寄歸傳一曰：「迹滅兩河，人天掩望，影淪雙樹龍鬼摧心。」</p><p>四大河中以殑河與信度河之二流，流通印度，故印度總稱為兩河。求法高僧傳上玄照贊曰：「愴矣無成，兩河沈骨，八水揚名。」自註曰：「兩河即在西國，八水乃屬東郡。」</p>

**來源：佛光大辭典**

<p>(一)指尼連禪河與跋提河。(一)尼連禪，梵名Nairañjanā  ，巴利名Nerañjarā 。又稱尼連禪江、尼連江水、尼連河，為恆河之支流。據方廣大莊嚴經卷七苦行品載，尼連河之水清冷湍洄皎潔，兩岸平正，林木扶疏，花草鮮榮可愛；河邊村邑處處豐饒，棟宇相接而人民殷盛。河岸多聖蹟，據大唐西域記卷八載，有伽耶山、菩提樹、苦行林、正覺山等。(二)跋提河，全稱阿恃多伐底河。阿恃多伐底，梵名Ajitavatī  。譯為無勝。位于中印度拘屍那揭羅國，因釋尊涅于此河西岸而著稱。大唐西域記卷六稱之為阿恃多伐底河，其下注（大五一·九○三中）：‘唐言無勝，此世共稱耳。舊雲阿利羅跋提河，訛也。典言謂之屍賴伐底河，譯曰有金河。’﹝中阿含卷二十三水淨梵志經、慧琳音義卷二十五、翻譯名義集卷七、佛度佛蹟實寫解說﹞（參閱‘尼連禪河’1891）</p><p>(二)長阿含經卷十八閻浮提洲品所述之四大河中，恆伽河（梵Gaṅgā  ，又譯伽河，即今恆河）及信度河（梵Sindhu  ，即今印度河），流通印度，故印度人總稱之為兩河。﹝求法高僧傳卷上﹞</p>
