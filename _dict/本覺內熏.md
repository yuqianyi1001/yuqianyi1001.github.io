---
title: 本覺內熏
source: deerpark.app
---

### 丁福保佛學大辭典

【術語】真如本覺有內熏外緣之二用，內熏者，真如之體相熏習也，無始以來具無漏之法在內冥冥熏習眾生之妄心，能使眾生不知不識，厭生死之苦，樂求涅槃，自信己身有真如之法，發心修行。自然之作用也。外緣者，真如之用熏習也，自法身垂報化二身，使眾生成見佛聞法之外緣，無作之作用也。起信論曰：「真如熏習義有二種：云何為二？一自體相熏習，二用熏習。自體相熏習者，從無始世來具無漏法，備有不思議業。（中略）恒常熏習，以有熏習力故能令眾生厭生死苦，樂求涅槃，自信己身有真如法，發心修行。（中略）用熏習者，即是眾生外緣力。」


