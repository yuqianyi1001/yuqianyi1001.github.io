---
title: 佛心宗
source: deerpark.app
---

**來源：丁福保佛學大辭典**

<p>【流派】禪宗之別名。以覺悟佛心為禪之體也。佛心何物？心之自性是也。故謂之直指人心見性成佛，人心之性即佛性也，發見佛性謂之成佛。宗鏡錄三曰：「達磨大師云：明佛心宗了無差誤，名之曰祖。」中峰錄五下曰：「禪何物？乃吾心之名也。心何物？即我禪之體也。（中略）惟禪與心異名同體。」</p>

**來源：佛光大辭典**

<p>禪宗之別稱。系出自楞伽經之‘佛語心為宗’而來。禪宗以不立文字、不依經典，直傳佛之心印為宗旨，故又稱佛心宗。碧岩錄第十三則之評唱（大四八·一五三下）：‘第十五祖提婆尊者，（中略）因見第十四祖龍樹尊者，以針投缽，龍樹深器之，傳佛心宗。’然于日本，曹洞宗之祖道元稱其所倡導之禪法乃正傳之佛法，舉凡習禪悟道，皆應以坐禪為宗旨正門，故不應以狹隘之禪宗、佛心宗、達磨宗等名稱來稱謂。﹝六祖壇經機緣品、正法眼藏佛道章、曹洞禪□思想（水野弘元）﹞</p>
