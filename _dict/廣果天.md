---
title: 廣果天
source: deerpark.app
---

### 陳義孝佛學常見辭彙

色界四禪八天中之第三天名。



### 丁福保佛學大辭典

【界名】Vṛhatphala，色界第四禪天八天中第三天之名。在第四禪天為凡夫得生之天最勝處，自此已上五天（八天中）稱為五淨居天。獨為聖者之生處。俱舍頌疏八曰：「於色界中，異生生中，此最殊勝故，名廣果天。」



### 佛光大辭典

廣果，梵名Bṛhatphala  ，巴利名Vehapphala  ，音譯@疑呵破羅、惟于頗羅、惟于幡、比伊波羅、維阿缽。又作果實天、嚴飾果實天、密果天、大果天、廣天、極妙天。為色界十八天之一，位于第四禪天之第三，即福生天之上，無煩天之下。

據長阿含經卷二十一所載，風災劫之時，世間人修第四禪道，身壞命終後得生廣果天；地獄以至遍淨天之眾生，亦來生人間，皆修第四禪道，至身壞命終時，即生廣果天，而後起風災，世界于是壞盡。此天為凡聖雜居之處，關于其壽量，據長阿含經卷二十謂，壽量有四劫；另據立世阿毗曇論卷七則謂，壽量有五百大劫。其身長，依法苑珠林卷三所載，長達五百由延。此天之中有一高處，名為無想天，上座部視之為另一天；然說一切有部及經量部將之並于廣果天中，因同在廣果天之故。﹝起世經卷八、起世因本經卷八、菩薩本業經、道行般若經卷三、大般若波羅蜜多經卷四○二﹞


