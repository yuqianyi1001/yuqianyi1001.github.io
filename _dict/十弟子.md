---
title: 十弟子
source: deerpark.app
---
### 佛光大辭典

即十名弟子。又稱十大弟子。密宗行灌頂等儀式作法時，須有十名（或謂數人）年少之沙彌手持法具等，隨于導師大阿^梨之後，此十人即十弟子。或謂此系比擬于釋尊之十大弟子者。



### 丁福保佛學大辭典

【儀式】如來有十大弟子，此後大法會之大導師或灌頂式之大阿闍梨等擬之，引率十弟子，以是亦曰阿闍梨弟子。陀羅尼集經十二曰：「阿闍梨把香爐出，領六弟子，一一弟子各執一事，一人執華水，二人共輿煮熟五穀，一人擎食盤，一人擎蜜水盞，一人執炬火，隨阿闍梨後行。普施與一切陪從，并及守護諸鬼神等，乃至周徧施與一切餓鬼類，悉使滿足。四方上下，總散施已，阿闍梨洗手漱口，入道場中，三禮已，更作讚唄。作法事竟，門外息樂（作觀世音之曲曲終止），復次阿闍梨把拔折羅，喚十弟子。至堂前使立，一人執蠟燭，一人捉香爐，一人擎華盤，一人擎香盤，一人執巾，此五人等引阿闍梨在前行。其阿闍梨在後出，隨五人後。又使五人從阿闍梨後，一人執澡罐，一人擎三衣，一人擎白芥子盤，一人擎末香盤，一人擎安息香盤，次後音樂次第作行。」



