---
title: 拘留孫佛
source: deerpark.app
---

### 陳義孝佛學常見辭彙

又作俱留孫佛、鳩樓孫佛、拘留秦等，華譯為所應斷已斷、滅累、成就美妙等，是過去七佛中的第四尊佛名。



### 三藏法數

梵語拘留孫，華言所應斷。謂斷一切煩惱，永盡無餘。於賢劫中第九減劫，人壽減至六萬歲時，出世成佛，為千佛首。



### 丁福保佛學大辭典

【佛名】Krakucchanda，又作俱留孫佛，鳩樓孫佛，拘留秦，迦羅鳩餐陀，迦羅鳩村駄，羯洛迦孫駄，羯羅迦寸地，羯句忖那等。譯曰所應斷已斷，滅累，成就美妙等。當於過去七佛之第四佛，現在賢劫一千佛之最首者也。於賢劫中第九減劫人壽六萬歲時出世。慧苑音義上曰：「迦羅鳩村駄，此云所應斷已斷。」同下曰：「拘留孫，具云羯羅迦寸地，此云所應斷已斷，謂惑障已斷也。」慧琳音義二十六曰：「鳩留秦佛，亦名拘樓，亦云迦羅鳩村駄，亦云拘留孫。並梵語訛略不切，正梵音羯句忖那，此云滅累也。」同十八曰：「羯洛迦孫駄，唐言成就美妙，是賢劫中最初佛也。」同卷曰：「羯洛迦孫駄，舊云俱留孫，訛也，正云羯句忖那。」可洪音義四上曰：「鳩羅，佛名也，此云所應斷已斷。」



### 佛光大辭典

梵名Krakucchandha -buddha ，巴利名Kakusandha-buddha  。乃過去七佛中之第四佛，現在賢劫千佛之第一佛。又作迦羅鳩孫陀佛，羯洛迦孫馱佛、迦羅迦村馱佛、拘樓秦佛、俱留孫佛、迦鳩留佛、鳩留秦佛。意譯領持、滅累、所應斷已斷、成就美妙。

依長阿含經卷一載，賢劫中人壽四萬歲時此佛出世，為婆羅門種，姓迦葉。父名記得（巴Aggidatta  ），母名善枝（巴Visākhā  ），子名上勝。時，王為安和（巴Khema  ），王城名安和城（巴Khemavatī  ）。于屍利沙樹（巴Sirīsa  ）下成道，曾有一會之說法，度化弟子四萬人，重要者有薩尼（巴Sañjīva  ）、毗樓（巴Vidhura  ）等，執事弟子名善覺（巴Buddhija  ）。依七佛經所載，于賢劫中第六劫中，此佛出世，父名野倪也那多，母名尾舍搖Ｊ保□蹺□糙由材Γ□敲剎摩。大智慧弟子名散□縛，侍者名沒提u。依佛名經卷八載，該佛之父名功德婆羅門，母名廣，子名上。王名無畏，城亦名無畏。該佛與毗婆屍佛、拘那含佛、世尊等共稱過去七佛，再加當來成佛之彌勒菩薩同受造像供養。

觀佛三昧海經卷十念七佛品（大一五·六九三中）：‘拘留孫佛亦放光明住行者前，其佛身長二十五由旬，圓光三十二由旬，通身光五十由旬，相好具足如紫金山。見此佛者，常生淨國，不處胞胎，臨命終時，諸佛世尊必來迎接。’

關于該佛之遺蹟，據高僧法顯傳載，舍衛城東南十二由延之那毗伽邑（Nābhika）為拘樓秦佛所生處、父子相見處，亦皆立有佛塔。又據大唐西域記卷六劫比羅伐@堵國條載，無憂王（阿育王）在供有迦羅迦村馱佛舍利之@堵波前立有石柱。﹝增一阿含經卷四十五、七佛父母姓字經、四分律比丘戒本、大智度論卷九、翻譯名義集卷一﹞


