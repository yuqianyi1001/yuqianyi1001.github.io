---
title: 摩咥哩制吒
source: deerpark.app
---

**來源：丁福保佛學大辭典**

<p>【人名】Mātṛceṭa，比丘名。譯曰母兒。寄歸傳四曰：「如尊者摩咥哩制吒者，乃西方宏才碩德，秀冠群英之人也。傳云昔佛在時，佛因親領徒眾人間遊行，時有鸎鳥。見佛相好儼若金山，乃於林內發和雅音，如似讚詠。佛乃顧諸弟子曰：此鳥見我歡喜，不覺哀鳴，緣斯福故。我沒世後，獲得人身，名摩咥哩制吒，廣為稱嘆讚我實德也。」同註曰：「摩咥哩是母，制吒是兒也。」</p>
