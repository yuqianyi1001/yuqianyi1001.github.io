---
title: 兩權
source: deerpark.app
---

### 丁福保佛學大辭典

【術語】聲聞緣覺之二乘，對於菩薩乘之一實而曰兩權。法華玄贊序曰：「揚一實而包總太虛，振兩權而遺羅萬象。」



### 佛光大辭典

指聲聞、緣覺二乘；此二乘之人，相對于菩薩乘之一實，稱為兩權。法華玄贊序（大三四·六五一上）：‘揚一實而包總太虛，振兩權而遺羅萬象。’

于傳統佛學所說之三乘中，對三乘之判釋有多種說法，較常見者，多以聲聞、緣覺二乘側重于自利之行，故稱為小乘；以菩薩並重自利、利他，故稱為大乘。另有以聲聞為小乘，緣覺為中乘，菩薩為大乘；或以聲聞為下乘，緣覺為中乘，菩薩為上乘；或以前二乘合稱為下乘，菩薩則稱為上乘。

于三論宗，則依據法華經而謂二乘為‘權乘’，菩薩為‘實乘’，故聲聞、緣覺二權乘相對于菩薩之一實乘，即稱為兩權。權，系指權巧、權假、權宜、暫設等義；實，則為真實、審實、智慧、永施等義。

另于天台、華嚴等宗，則依據法華經提出‘三乘方便，一乘真實’之說，即于三乘之外，別立一佛乘，而謂聲聞、緣覺、菩薩等三乘均為方便之權乘，唯佛乘為實乘，而與三論家之說各異其趣。﹝大寶積經卷九十四、究竟一乘寶性論卷二、大乘莊嚴經論卷四、華嚴經探玄記卷一、華嚴五教章義苑疏卷一﹞（參閱‘三乘’593）


