---
title: 二乘成佛
source: deerpark.app
---

**來源：丁福保佛學大辭典**

<p>【術語】謂舍利弗等二乘之人，既於阿含經說時，得二乘之極果，而中間緣於大乘諸經，其機調熟，終至法華，迴其小心而發大菩提心，由佛受未來成佛之記也。相性二宗，各有異義，法相宗謂五姓各別，定性二乘，永無歸涅槃而成佛者，法華於聲聞授成佛之記者，為欲引一類漸悟之機之方便也。華嚴天台等之法性宗，謂一切皆成佛，即得小果者，又其身已死，入無餘涅槃者，亦更迴小向大，成萬行，得佛果，法華之授記，非方便，乃真實也。</p>

**來源：佛光大辭典**

<p>謂舍利弗等二乘之人，于說阿含經時，得二乘之極果，又于其間緣大乘諸經，至說法華時，回小心而發大菩提心，由佛授未來成佛之記。然有關二乘成佛，相性二宗各有異說：(一)法相宗主張五姓各別，謂定性二乘永無歸涅而成佛者，故視法華經中舍利弗等受記之事為佛所示之方便。(二)華嚴、天台等法性宗主張一切皆可成佛，即使僅得小果之人，或其身已死、入于無餘涅者，亦可回小向大，成就萬行，證得佛果，故視法華經中之授記為真實而非方便。（參閱‘二乘作佛’207）</p>
