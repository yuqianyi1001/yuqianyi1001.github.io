---
title: 二如
source: deerpark.app
---

**來源：陳義孝佛學常見辭彙**

<p>１．隨緣真如和不變真如。隨緣真如是一種不守自性的真如，它隨染緣而生染法，隨淨緣而生淨法；不變真如則是清淨本然，雖隨緣千差萬別的諸法，但它的自性，從無遷變。隨緣真如如波，不變真如如水，不變之水起波相，但隨緣之波並不失水性，以隨緣之故，真如即萬法，以不變之故，萬法即真如。２．有垢真如和無垢真如。有垢真如是眾生所有的真如；無垢真如是諸佛所顯的真如。３．在纏真如和出纏真如。在纏真如是有垢真如的別名；出纏真如是無垢真如的別名。</p>

**來源：丁福保佛學大辭典**

<p>【名數】一、隨緣真如，不守自性隨染緣而生染法隨淨緣而生淨法者。二、不變真如，隨緣而為萬差之諸法，亦不失真如之自性者。隨緣真如如波，不變真如如水，不變之水起波相，而隨緣之波，不失水性，故以隨緣真如之故，真如即萬法也，以不變真如之故，萬法即真如也。小乘不知二種之真如，大乘之權教知不變真如而不知隨緣真如，大乘之實教，二種皆知之。起信論一部，正明此義。起信論義記上曰：「繁興鼓躍，未始動於心源。靜謐虛凝，未曾乖於業果。故使不變於性緣起，染淨恒殊。不捨緣而即真，凡聖致一。」金剛錍論曰：「萬法是真如，由不變故，真如是萬法，由隨緣故。」</p><p>一、離言真如，真如之本體，唯為觀智之境，離一切言說之相者。二、依言真如，真如之相狀可依言說而分別者。見起信論。</p><p>一、空真如，真如之自體，真空虛明，離一切之妄染者。猶如虛空之空。二、不空真如，真如之自體具有一切之性功德者，猶如虛空含有一切萬象。見起信論。</p><p>一、在纏真如，凡夫之真如實性隱沒，而為無量之煩惱所纏縛者，謂之如來藏。二、出纏真如，佛菩薩之真如實性顯現，而出煩惱之纏縛者，謂之法身。勝鬘經曰：「若於無量煩惱藏，所纏如來藏不疑惑者。於出無量煩惱藏法身，亦無疑惑。同寶窟下本曰：「如來藏之與法身，更無有二，只是隱顯之名。」理趣分述讚下曰：「如來藏者，即是真如在纏之名，出纏之時，名法身故。」</p><p>一、有垢真如，自性真如之體，雖覆於煩惱，而原來清淨，譬如泥中之蓮華，不污於泥，名為自性真如，亦名有垢真如，即在纏真如是也。二、無垢真如，佛果所顯之理體，清淨而不覆於惑譬，如望月之清淨圓滿，名曰清淨真如，又名無垢真如。即出纏真如是也。真諦譯之攝論五曰：「論曰：真實性亦有二種：一、自性清淨。釋曰：謂有垢真如。論曰：二、清淨成就。釋曰：謂無垢真如。」</p><p>一、安立真如，真如之體，能生世間出世間之諸法者，即隨緣真如是也。二、非安立真如，真如之體，本來寂滅無為而離諸相者，即不變真如也。見華嚴大疏鈔六。</p>

**來源：佛光大辭典**

<p>(一)即隨緣真如與不變真如。(一)不守自性，隨染緣而生染法，隨淨緣而生淨法者，稱為隨緣真如。(二)隨緣而為萬差諸法，亦不失真如之自性者，稱為不變真如。前者能生世間、出世間一切諸法，是為安立真如；後者本來寂滅無為而離諸相，乃非安立真如。隨緣真如如波，不動真如如水，不變之水起波相，而隨緣之波不失水性。以隨緣真如故，真如即萬法；以不變真如故，萬法即真如。﹝大乘起信論義記卷上﹞</p><p>(二)指離言真如與依言真如。(一)真如之本體唯為觀智之境，離一切言說之相者，稱為離言真如。(二)真如之相狀可依言說而分別者，稱為依言真如。﹝大乘起信論﹞</p><p>(三)一空真如與不空真如。(一)謂其自體真空虛明而離一切諸妄染，如虛空之空。(二)乃其自體具一切之性功德，如虛空含有一切萬象。﹝大乘起信論﹞</p><p>(四)在纏真如與出纏真如。(一)凡夫之真如實性為無量煩惱系縛而不顯者，稱為在纏真如。(二)佛菩薩之真如實性出煩惱之系縛，稱為出纏真如。前者名為如來藏，後者名為法身。﹝勝N經、理趣分述贊卷下﹞</p><p>(五)有垢真如與無垢真如。(一)真如之體，雖覆于煩惱，然其本來清淨，如泥中之蓮，不染于污，此為有垢真如，又稱自性真如，亦即在纏真如。(二)佛果所顯之理體，清淨而不覆于惑，如望月之清淨圓滿，此為無垢真如，又稱清淨真如，亦即出纏真如。﹝攝大乘論卷五（真諦）﹞（參閱‘真如’4197）</p>
