---
title: 華
source: deerpark.app
---

### 三藏法數

華即從喻得名，感果嚴身為義。謂行敷榮，心華開覺，萬行圓成，眾德備體也。



### 丁福保佛學大辭典

【雜名】奉華於佛菩薩又散而供養之也。密教修法時，華為最重要者之一。大日經二具緣品曰：「持真言行者，供養諸聖尊。當奉悅意華，潔白黃朱色。」同疏七說應各隨諸尊之性類及曼荼羅之方位等，分別奉獻之華。又見蘇悉地羯羅經供養花品。



### 佛光大辭典

梵語puṣpa，巴利語puppha，西藏語 me-tog。音譯布瑟波、補逝波。華，俗作花，經典中多作華。指草木之花。獻于佛、菩薩前，稱為獻花；將花散布，則稱散華。花供養為源于印度之佛教儀式之一。密教修法以花為重要供養物之一。大日經卷二具緣品載，真言行者，供養諸聖尊，應奉潔白黃朱色之悅意華。又大日經疏卷七載，花供養應各隨諸尊之性類及曼荼羅之方位，而用不同之花。諸多供養花中，最珍貴者為優缽羅華（青蓮華）、缽特摩華（紅蓮華）、拘勿頭華（白蓮華）與分陀利華〈大白蓮華）四種，或是曼陀羅華、摩訶曼陀羅華、曼殊沙華與摩訶曼殊沙華等四種。前四花據無量壽經卷上載，此四花可莊嚴極樂世界。後四花在法華經卷一則謂，為法華六瑞相中之第三瑞相，乃從天而降之花。除上記草木之花外，後世復有以紙花、金屬制花，供養于佛前。﹝蕤湟□□碇小□鶚讕□磯十七、毗尼母經卷五、蘇悉地羯□□砩瞎□花品、華嚴經探玄記卷一、翻梵語卷十、翻譯名義集卷八﹞


