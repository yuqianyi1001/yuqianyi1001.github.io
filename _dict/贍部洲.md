---
title: 贍部洲
source: deerpark.app
---

### 法相辭典

★瑜伽二卷十二頁雲：又贍部洲、循其邊際，有輪王路，真金所成。如四大王天有情膝量，沒住大海。若輪王出世；如彼膝量，海水減焉。又無熱池南，有一大樹，名為贍部。是故此洲、從彼得名。



### 丁福保佛學大辭典

【界名】此大地之總名。此地中央有贍部樹，以樹名洲。又贍部樹Jambū，下生好金，名為贍部檀金，以此金名洲。舊作剡浮洲，閻浮提洲Jambudvipa等。一洲分四主，雪山以南為象主，以多出象也，以北為馬主，以多出馬也，以西為寶主，以多出寶也，以東為人主，以人文最備也。統此四主者名為輪王。玄應音義二十三曰：「贍部洲，從樹為名，舊言剡浮，或云閻浮，皆一也。」慧琳音義五曰：「贍部洲，此大地之總名也，因金因樹立此名。」釋迦方誌上曰：「右翻此洲云好金地，謂閻浮檀金在洲北海岸中，金光浮出海上，其傍有閻浮樹林，其果極大，得神力者方至於彼。又此一洲四主所統。」


