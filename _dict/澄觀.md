---
title: 澄觀
source: deerpark.app
---
### 佛光大辭典

（738～839）唐代僧。為我國華嚴宗第四祖。越州山陰（浙江紹興）人，俗姓夏侯。字大休。號清涼國師、華嚴菩薩、華嚴疏主。十一歲，依寶林寺霈禪師出家，十四歲得度。乾元元年（758）以後，依潤州棲霞寺醴律師學相部律，又依本州曇一律師學南山律，詣金陵玄璧學鳩摩羅什所譯之三論。大歷年間，在瓦官寺學大乘起信論、涅經，又于淮南法藏受海東起信論疏義，復從天竺法詵等習華嚴經。大歷七年（772）往剡溪，從成都慧量再習三論。大歷十年至蘇州，從湛然習天台摩訶止觀、法華經、維摩經等經疏；又謁牛頭山惟忠、徑山道欽等，究學南宗禪法；復見慧雲，學北宗禪法。此外並兼通吠陀、五明、秘咒儀軌、經傳子史之學，而尤重法藏之華嚴教學。

大歷十一年，遊五台山、峨嵋山，後返居五台山大華嚴寺，專修方等懺法。嘗講華嚴宗旨于大華嚴寺、崇福寺、名震京國，聲達帝聽。貞元十二年（796）應德宗之召入長安，與Y賓三藏般若共譯出烏荼國王貢獻之四十華嚴經，進之于朝，奉敕奏對華嚴大宗，帝大悅，賜紫袍及‘教授和尚’之號；又奉詔于終南山草堂寺制新經之疏十卷，是即貞元新譯華嚴經疏。貞元十五年（一說十一年）德宗聖誕，召入內殿，闡揚華嚴宗旨，帝朗然覺悟，謂‘以妙法清涼朕心’，遂賜號‘清涼國師’。師曾立十願以自勵，依此賜號而稱清涼十願。順宗即位，亦禮之為國師，朝野悉慕高風。憲宗元和五年（810），答憲宗之問，述華嚴法界之義，以深愜帝旨，加號‘僧統清涼國師’，任國師統，並敕有司鑄金印。開成四年示寂，世壽一○二（一說元和年中示寂，壽七十餘）。葬于終南山石室，相國裴休撰碑文。

師身歷九朝，先後為七帝講經，弟子有宗密、僧叡、法印、寂光，其他得法者凡百餘人。著作頗多，有大方廣佛華嚴經疏六十卷、隨疏演義鈔九十卷、華嚴經綱要三卷、五蘊觀、三聖圓融觀門等三十多種。﹝宋高僧傳卷五、釋門正統卷八、佛祖統紀卷二十九、佛祖歷代通載卷十八至卷二十、釋氏稽古略卷三、六學僧傳卷六、指月錄卷二、禪苑蒙求卷中﹞



### 陳義孝佛學常見辭彙

人名，居五台山清涼寺，唐德宗誕辰，講經內殿，以妙法清涼帝心，賜號清涼法師，為華嚴宗之第四祖。



### 丁福保佛學大辭典

【人名】唐代州五臺山清涼寺澄觀，嗣賢首，弘華嚴宗。初居五臺山大華嚴寺，作新華嚴經疏二十卷。自興元元年正月至貞元三年十二月而畢功。四年正月寺主賢林請講新疏。七年河東節度使復請使於崇福寺講新疏。德宗下詔入都。使與罽賓般若三藏譯四十華嚴經。譯成，詔使作疏。師於終南草堂寺編成十卷進呈。天和年中寂，壽七十餘。初德宗誕節，講經於內殿，以妙法清涼帝心，遂賜號清涼法師，禮為教授和上。元和五年。憲宗問華嚴法界之旨，豁然有得，加號大統清涼國師。師身長九尺四寸，垂手過膝，歷九朝，為七帝之門師。師去賢首百餘年，遙稟其旨，所著疏記四百餘卷，宰相裴休奉勅作碑。見宋高僧傳五、佛祖統紀二十九。



