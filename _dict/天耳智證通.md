---
title: 天耳智證通
source: deerpark.app
---

**來源：法相辭典**

<p>★集異門論十五卷十四頁雲：雲何天耳智證通？答：以天耳聞種種音聲，謂人聲、非人聲、遠聲、近聲等。是名天耳智證通。問：此中通者，何所謂耶？答：于天耳境所有妙智。</p>

**來源：丁福保佛學大辭典**

<p>【術語】六通之一。以與天耳相應之智慧證知一切之聲境。而通達無礙者。略云天耳通。俱舍光記廿七曰：「天眼天耳是所依根，智是二識相應慧，智緣二境無壅名通，從根及能證為名天眼智證通天耳智證通。」此天耳通有修得報得二種，修得者在於人界修四禪定，依定力發得彼天界之四大於肉眼上，因使為天耳之用者。報得者座於色界之四禪為彼天之果報而自得之，猶如人界之肉眼者。法界次第中上曰：「修天耳者，若於深禪定中發得色界四大清淨造色，住耳根中，即能聞六道眾生語言及世間種種音聲，是如天耳通。」</p>
