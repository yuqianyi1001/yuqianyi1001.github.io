---
title: 法名
source: deerpark.app
---
### 佛光大辭典

為皈依佛教者所特取之名字。又作法號、法諱、戒名。即僧侶于剃度儀式舉行之後，由師父另取之名字；在家者則于皈依、授戒或葬儀之時授予法名。法名系表示出家或皈依成為釋迦佛之弟子，如‘釋某某’之‘某某’即為出家法名；同時，在家者則以男女、老少之別，而在法名下附加以居士、信士、大姊、信女、童子、童女等稱呼。禪宗于法名之外，為表示他人所得之悟德，復有所謂道號，並多附以庵、堂之字，此即庵、堂之道號，如破庵祖先、晦堂祖心；或亦有別取以表德號者。

于日本，室町時代之一般顯貴在法名上常冠有院號、院殿號等，或亦有冠上庵號、齋號等。又日本淨土真宗單取二字之法名，女子使用妙字即其例，如妙相、妙音、妙智等。﹝廣弘明集卷二十七、大慈恩寺三藏法師傳卷九、佛祖歷代通載卷十、入唐求法巡禮行記卷二、禪林象器箋稱呼門﹞



### 陳義孝佛學常見辭彙

出家僧或是皈依佛教時，師父所賜給的名字。



### 丁福保佛學大辭典

【術語】出家入道時，師所賜之名，謂之法名。又受戒時，受於師者，謂之戒名，但今時法名之名，惟真宗用之，戒名之目，他宗多用之。戒名之字，未見典據。廣弘明集二十八曰：「菩薩戒弟子法名慧炬。」觀經靈芝疏下曰：「棄國出家，法名法藏，發四十八願。」唐高僧傳（僧遷傳）曰：「等觀即梁明帝之法名也。」



