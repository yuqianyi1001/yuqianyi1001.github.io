---
title: 藥石
source: deerpark.app
---
### 佛光大辭典

(一)指療病之藥餌與砭石。即醫藥與醫療器具。祖庭事苑卷一羅漢藥食條（d續一一三·八上）：‘食當作石，取療病義，故曰藥石。夫攻病曰藥，劫病曰石；古以砭石為針也。’﹝玄應音義卷十八﹞

(二)又作藥食。指禪林之晚餐。佛制比丘過午不食，故禪宗寺院稱午後之飲食為藥石，亦即晚食之隱語。意謂服之以療飢渴。敕修百丈清規卷五遊方參請條（大四八·一一四○中）：‘當晚特為湯，披衣赴，住持接入，（中略）湯罷起就爐前謝湯，須兩展三禮，抽衣就坐藥石。’

此外，據傳古代之僧人每日僅兩度用食，至冬日晚間，為禦寒與消飢，常將一塊烘暖之石塊置于腹部，作為療治一切胃腸疾病之萬靈丹，後世遂將每日之第三餐稱為藥石。﹝敕修百丈清規卷二達磨忌條、入眾日用條、行持軌範卷一日分行持、黃檗清規、禪林象器箋飲啖門﹞



### 丁福保佛學大辭典

【雜語】又作藥食。有療病之意味。謂禪林晚間之粥。隱語也。黃檗清規曰：「藥石晚食也，比丘過午不食。故晚食名藥石，為療餓渴病也。」



