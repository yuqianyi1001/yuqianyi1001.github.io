---
title: 鹿車
source: deerpark.app
---

**來源：陳義孝佛學常見辭彙**

<p>三車之一。見三車條。</p>

**來源：三藏法數**

<p>鹿車者，以鹿挽車，故名鹿車。喻緣覺之人，修十二因緣行，求出三界，而略有為他之心，如鹿之馳走，即能回顧後群，故以鹿車喻之。經云：如彼諸子，為求鹿車，出於火宅。是也。（十二因緣者，一無明、二行、三識、四名色、五六入、六觸、七受、八愛、九取、十有、十一生、十二老死。）</p><p>謂緣覺之人，以析空觀。觀十二因緣生滅，破見、思煩惱，覺了真諦之理，得離三界生死；如乘鹿車，出於火宅。故法華經云：為求鹿車，出於火宅。是也。（十二因緣者，一無明、二行、三識、四名色、五六入、六觸、七受、八愛、九取、十有、十一生、十二老死也。）</p>

**來源：丁福保佛學大辭典**

<p>【譬喻】法華所喻三車之一。以譬三乘中之獨覺乘，獨覺者樂獨善寂，不近人眾，似鹿之處山村然也。法華經譬喻品曰：「樂獨善寂深知諸法因緣，是名辟支佛乘，如彼諸子為求鹿車出於火宅。」參照三車條。</p><p>參照：<a href="/dict/三車">三車</a></p>

**來源：佛光大辭典**

<p>梵語mṛga-ratha。系法華經卷二譬喻品所說三車之一。與羊車、牛車，合稱三車。喻指聲聞、緣覺、菩薩三乘中之緣覺乘，以其常樂寂靜，獨居修道，如鹿之處山林，不近人眾。蓋車有運載物品之作用，故以之比喻佛之教法，可度眾生至于涅。若有眾生隨從佛、世尊，聞法信受，殷勤精進，求自然之慧，獨樂善寂而深知諸法因緣者，稱為緣覺乘或闢支佛乘。此即如來為求拔濟眾生，令離三界之苦，所施之方便智慧。（參閱‘三車四車’557）</p>
