---
title: 破法遍
source: deerpark.app
---

### 三藏法數

破法遍者，謂以三觀能破之法，遍破諸惑也。藏通二教但用空觀，破見、思惑，不得言遍。別教先以空觀破見、思惑，次以假觀破塵沙惑，後以中觀破無明惑。無明未盡，亦不得言遍。今圓頓教三觀，秖在一心，心空故一空，一切空即諸法皆空，空則三惑俱破也。心假故一假，一切假即諸法皆假，假則三諦皆立也。心中故一中，一切中即諸法皆中，中則無惑不破，無理不顯，故名遍也。若上善巧安心惑破理顯，不俟更破。由未安故，故須此破法遍也。（三諦皆立者，謂真諦、俗諦、中諦之法，皆建立也。）



### 丁福保佛學大辭典

【術語】十乘觀法之第四。以空假中三觀，徧破諸惑也。



### 佛光大辭典

又作破諸法遍、能破法遍、破遍。為天台宗所立十乘觀法之第四；系以空假中三觀，遍破諸法執之謂。心既安住于法界之理，以其執著故，猶未能悟入，今遍破其執；雖名破法，然僅除其病，非破除其法。﹝摩訶止觀卷五下﹞（參閱‘十乘觀法’463）


