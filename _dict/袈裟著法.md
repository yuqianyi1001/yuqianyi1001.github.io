---
title: 袈裟著法
source: deerpark.app
---

**來源：丁福保佛學大辭典**

<p>【雜語】寄歸傳云：取衣作三襵，其肩頭疊處，安其方帖以安衣[巾*句]，長可兩指，結作同心，向外牽出，十字交繫，便成兩[巾*句]。其胸前疊處緣邊安紐，以紐內於[巾*句]，以衣右角寬搭左肩，垂之背後。此古法也。至於中古，袈裟之著法，甚失古法，其濫觴殆起於宋之靈芝律師，彼著六物圖，引感通傳：「以衣角遶於左角。」誤遶為達，遂於衣之右角施鉤，僅達胸前，與紐合結，於是搭於左肩及遶於左臂之正儀全失。大日經義釋明如來之鉢印云：左手持衣兩角，其法取袈裟近手之尖角及搭肩之角，遶肘迴入手中使二角如雙耳，仍二手相重如承鉢之形，又出入聚落或私營事務，許反被袈裟。</p>
