---
title: 五種比量
source: deerpark.app
---

### 陳義孝佛學常見辭彙

五種的推理法，即一、相比量，即依照所見的去推理其他；二、體比量，如由甲之體性而推乙，由一部之體而推理全部；三、業比量，即由所造之業而推理其造作者；四、法比量，即由一部份的事而推理其他的真理；五、因果比量，即見因而推理其果，見果而推度其因。



### 法相辭典

★如比量中說。



**來源：三藏法數**

﹝出顯揚聖教論﹞ 比量者，謂思惟決擇推度境界定其理也。 〔一、相比量〕，謂隨其所有相貌相屬，或由現在及先所見，推度境界。如以見幢故，比知有車；以見煙故，比知有火。如是以王比國，以夫比妻，以角犎（音封，即橐駝也）比牛。以形軟髮黑，輕舉色美，比知是少；以面皺髮白等，比知是老。以具如來微妙相好，智慧寂靜，勝行辯才，比知如來應正等覺，具一切智。諸如是等，名相比量。 〔二、體比量〕，謂由現見彼自體性，故比類彼物不現見體，或現見一分自體，比類餘分。如以現在比類去來，或以過去比未來事，或以現近事比現遠事。又以一分成熟比餘熟分。如是等類，名體比量。 〔三、業比量〕，謂以作用比業所依。如見遠物，無有動搖，鳥集其上，如是等類，比知是杌；若有動搖等事，比知是人；若見跡步寬長，比知是象；身曳地行，比知是蛇。見比於眼，聞比於耳等；又若見瞑目執杖，蹎（音顛）蹶失路等，比知是盲。高聲側聽，比知是聾。以所作業，比知正信聰睿。如是等類，名業比量。 〔四、法比量〕，謂於一切相屬著法，以一比餘。如屬無常，比知有苦；以屬苦故，比空無我；以屬生故，比有老法；以屬老故，比有死法；以屬有色，有見，有礙，比有處所，及有形質；屬有漏故，比知有苦；屬無漏故，比知無苦；屬有為故，比知是生住異滅之法；屬無為故，比知非生住異滅之法。如是等類，名法比量。 〔五、因果比量〕，謂因果相比。如見物行，比有所至；見有所至，比先有行。若見有人，如法事王，比知當獲廣大祿位；見大祿位，比知先已如法事王。若見備善作業，比知必當獲大財富；見大財富，比知先已備善作業。若見修道，比知當獲聖果；見獲聖果，比知先已修道。如是等類，名因果比量。



### 丁福保佛學大辭典

【名數】五種之推理法也：一、相比量，就所見而推理其他也。顯揚聖教論十一曰：「隨其所有相貌相屬，或由現在及先所見推度境界，如以見幢故比知有車，以見煙故比知有火。」二、體比量，如由甲之體性而推乙，由一部之體而推理全部也。同上曰：「由現見彼自體性故，比類彼物不現見體，或現見一分自體比類餘分，如以現在比類去來。」三、業比量，由業作而推理業作者也。同上曰：「以作用比業所依，如（中略）見迹步寬長比知是象，身曳地行比知是蛇。」四、法比量，由一部之事而推理他之真理也。同上曰：「於一切相屬著法，以一比餘，如屬無常比知有苦，以屬苦故比空無我，以屬生故比有老法，云云。」五、因果比量，見因而推論其果，見果而推度其因也。同上曰：「因果相比，如見物行比有所至，見有所至比先有行，云云。」



### 佛光大辭典

五種推理之方法。即：(一)相比量，就所見而推理其他，如見煙則推知有火。(二)體比量，由此一體性而推知彼之體性，即由一部之體而推理全部，如以現在比類過去、未來。(三)業比量，由活動、作用而推理其主體，如見動物蹟印寬長而推知是象，由身曳地行，比知是蛇。(四)法比量，由相屬著法，以一部之事而推理其他之真理，如見生故知有死。(五)因果比量，見因而推理其結果，反之亦然。如見物行，知其必有所至。﹝顯揚聖教論卷十一﹞


