---
title: 疑蓋
source: deerpark.app
---

### 陳義孝佛學常見辭彙

五蓋之一。見五蓋條。



### 法相辭典

★如五蓋中說。

★二解法蘊足論五卷十八頁雲：雲何疑蓋？謂于佛法僧及苦集滅道生起疑惑、二分、二路、猶豫、疑箭、不決定、不究竟、不審決、非已一趣，非當一趣，非現一趣；總說為疑。如是疑性，覆心蔽心乃至裹心蓋心；故名為蓋。蓋即是疑，故名疑蓋。

★三解集異門論十一卷二頁雲：疑蓋者：雲何疑？答：于佛法僧及苦集滅道，生起疑惑、二分、二路、躊躇、猶豫、猶豫箭，不悅、不悅行、不決度、不悟入、非已一趣，非當一趣，非現一趣，是名疑。雲何疑蓋？答：由此疑故；障心、蔽心、鎮心、隱心、蓋心、覆心、纏心、裹心；故名疑蓋。



### 三藏法數

疑者，猶豫不決之義。即癡惑也。謂諸眾生，無明暗鈍，不別真偽，猶豫之心常無決斷，以此疑惑蓋覆心識，禪定、善法不能發生，沉滯三界，無有出期，故名蓋也。



### 丁福保佛學大辭典

【術語】疑惑之情，蓋覆心識，使不徹見真理也。五蓋之一。法界次第上之上曰：「痴心求理，猶豫不決，名之為疑。蓋者以覆蓋為義，能覆蓋行者清淨心善，不得開發，故名為蓋。」



### 佛光大辭典

梵語vicikitsā-āvaraṇa，巴利語vicikicchā-nīvaraṇa。五蓋之一。蓋為煩惱之異稱。與‘疑煩惱’同義。謂疑惑之情，覆蓋行者心識，使不徹見真理，故稱疑蓋。據大毗婆沙論卷四十八載，所謂‘蓋’，含有障、覆、破、壞、墮、臥等諸義。法界次第初門卷上之上（大四六·六六八上）：‘蓋以覆蓋為義，能覆蓋行者清淨善心，不得開發，故名為蓋。（中略）癡心求理，猶預不決，名之為疑。’（參閱‘五蓋’1194）


