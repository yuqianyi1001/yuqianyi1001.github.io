---
title: 色蘊
source: deerpark.app
---

**來源：陳義孝佛學常見辭彙**

<p>五蘊之一。見五蘊條。</p>

**來源：法相辭典**

<p>★如五蘊中說。</p><p>★二解　五蘊論一頁雲：雲何色蘊？謂四大種，及四大種所造諸色。</p><p>★三解　廣五蘊論一頁雲：雲何色蘊？謂四大種，及大種所造色。</p><p>★四解　俱舍論一卷五頁雲：色蘊者何？頌曰：色者唯五根五境及無表。論曰：言五根者，所謂眼耳鼻舌身根。言五境者，即是眼等五根境界。所謂色聲香味所觸。及無表者：謂無表色。唯依此量，立色蘊名。</p><p>★五解　大毗婆沙論七十四卷八頁雲：問：色蘊雲何？答：如契經說：諸所有色，皆是四大種，及四大種所造。餘經復說：雲何色蘊？諸所有色，若過去，若未來，若現在，若內，若外，若粗，若細、若劣、若勝、若遠，若近，如是一切，略為一聚，說名色蘊。乃至識蘊，廣說亦爾。阿毗達磨作是說言：雲何色蘊？謂十色處，及法處所攝色，是名色蘊。問：此三處說，義有何異？答：各為遮止他宗所說。問：如契經說：諸所有色，皆是四大種及四大種所造；此為遮止何宗所說？答：此為遮止覺天等說。謂佛觀察未來世中，有覺天等，當作是說：四大種外，無別所造。為遮彼意，故作是說：諸所有色，皆是四大種，及四大種所造。顯離大種，有所造色。問：餘經復說諸所有色，若過去若未來若現在；乃至廣說。此為遮止何宗所說？答：此為遮止外道所說。謂佛在世，有出家外道，名為杖髻。撥無過去未來。為遮彼意，故世尊說：諸所有色，若過去，若未來，若現在。乃至廣說。顯有過去未來色等。問：阿毗達磨，作如是言：雲何色蘊？謂十色處，及法處所攝色。此為遮止何宗所說？答：此為遮止譬喻者說。謂譬喻者，撥無法處所攝諸色故。此尊者法救亦言：諸所有色，皆五識身所依所緣。如何是色，非五識身所依所緣。為遮彼意，故作是說：雲何色蘊？謂十色處，及法處所攝色。</p><p>★六解　集異門論十一卷一頁雲：雲何色蘊？答：諸所有色，若過去，若未來，若現在，若內，若外，若粗，若細，若劣，若勝，若遠，若近，如是一切，略為一聚，說名色蘊。此中諸所有色者：雲何名為諸所有色？答：盡所有色。謂四大種及四大種所造諸色，如是名為諸所有色。復次盡所有色。謂十色處及法處所攝色。如是名為諸所有色。若過去若未來若現在者：雲何過去色？答：若色，已起，已等起；已生，已等生；已轉，已現轉；已聚集，已出現；落謝，過去，盡滅離變；過去性，過去類，過去世攝；是名過去色。雲何未來色？答：若色，未已起，未已等起；未已生，未已等生；未已轉，未已現轉；未聚集，未出現，未來性，未來類，未來世攝；是名未來色。雲何現在色？答：若色，已起，已等起；已生，已等生；已轉，已現轉；聚集出現；住，未已謝，未已盡滅，未已離變，和合現前；現在性，現在類，現在世攝；是名現在色。若內若外者：雲何內色？答：若色，在此相續，已得不失。是名內色。雲何外色？答：若色，在此相續，或本未得，或得已失。若他相續。若非情數。是名外色。若粗若細者：雲何施設粗色細色？答：觀待施設粗色細色。復如何等？答：若觀待無見有對色；則有見有對色名粗。若觀待有見有對色；則無見有對色名細。若觀待無見無對色；則無見有對色名粗；若觀待無見有對色；則無見無對色名細。若觀待色界色；則欲界色名粗。若觀待欲界色；則色界色名細。若觀待不系色；則色界色名粗。若觀待色界色；則不系色名細。如是施設粗色細色。如是名為若粗若細。若劣若勝者：雲何施設劣色勝色？答：觀待施設劣色勝色。復如何等？答：若觀待有覆無記色；則不善色名劣。若觀待不善色；則有覆無記色名勝。若觀待無覆無記色；則有覆無記色名劣。若觀待有覆無記色；則無覆無記色名勝。若觀待有漏善色；則無覆無記色名劣。若觀待無覆無記色；則有漏善色名勝。若觀待無漏善色；則有漏善色名劣。若觀待有漏善色；則無漏善色名勝。若觀待色界色；則欲界色名劣。若觀待欲界色；則色界色名勝。若觀待不系色；則色界色名劣。若觀待色界色；則不系色名勝。如是施設劣色勝色。如是名為若劣若勝。若遠若近者：雲何遠色？答：過去未來色。雲何近色？答：現在色。復次雲何遠色？答：若色，過去，非無間滅。若色，未來，非現前起。是名遠色。雲何近色？答：若色，過去，無間已滅。若色，未來，現前正起。是名近色。如是名為若遠若近。如是一切，略為一聚者：雲何一切略為一聚？答：推度思惟稱量觀察，集為一聚。是故名為如是一切略為一聚。說名色蘊者：雲何說名色蘊？答：于此色蘊，顯色顯蘊顯身顯聚。是故名為說名色蘊。</p><p>★七解　法蘊足論九卷十頁雲：雲何色蘊？謂諸所有色，一切皆是四大種及四大種所造，是名色蘊。</p><p>★八解　品類足論二卷十四頁雲：色蘊雲何？謂十色處，及法處所攝。</p>

**來源：三藏法數**

<p>色即質礙之義。謂眼、耳、鼻、舌、身諸根和合積聚，故名色蘊。</p>

**來源：丁福保佛學大辭典**

<p>【術語】五蘊之一。在俱舍為五根五境無表色之十一，在成實為五根五境四大之十四，在唯識為五根五境法處所攝色之十一，此等色法有種種差別，集於一而稱為色蘊。</p>

**來源：佛光大辭典**

<p>梵語rūpa-skandha，巴利語 rūpa-kkhandha。又作色陰、色受陰。為五蘊之一。色，為變礙義；佔有一定空間，且會變壞者，稱之為色。而色之聚集，稱為色蘊；亦即有質礙、變礙諸法之類聚。</p><p>依據俱舍論卷一所載，色系指五根（眼耳鼻舌身）、五境（色聲香味觸）及無表色。五根為眼、耳等五識之所依，為五種淨色。五境為眼、耳等五根所取之五種境界。</p><p>五境中之色，有青黃赤白、長短方圓等二十種。青黃赤白等十二種，稱顯色；長短方圓等八種，稱形色。聲，分為有執受大種因、無執受大種因等八種聲。香，有好香、惡香、等香、不等香四種之別。味，有甘、醋、堿、辛、苦、淡等六種。觸，有地、水、火、風四大種，及滑性、澀性、重性、輕性，並冷、餓、渴等十一種。無表色，謂意識緣于過去所見之境，雖分別明了，而無表對，故稱無表；雖無所表，而于所緣之境執著不忘，故稱為色。</p><p>于上述諸色法中，又可依其一一法之性質而歸納成下列之數種分類。據雜阿含經卷三載，色受陰即所有之色；乃一切四大及四大所造之色。其中，地水火風四大種，是為能造，而色聲等，是為所造。阿毗曇心論經卷一載，色有二種：(一)微塵積聚之色，指眼、耳乃至味、觸等十色入，又稱十色處。(二)非微塵積聚之色，指無教色（無表色），為法入之所攝。又雜阿含經卷十三、集異門足論卷三、俱舍論卷十三等，將色分為有見有對、無見有對、無見無對三種。有見有對，又作可見有對。因其可示現彼此之差別，故為有見；以其有障礙，故為有對；即指極微所成，眼根所取之色境。無見有對，又作不可見有對。雖有障礙而不可見，即指五根及聲香味觸之四境。無見無對，乃不可見無障礙之法，即指無表色。</p><p>依據顯揚聖教論卷五所載，色蘊略有五種相，即：(一)自相，即色身諸法各有不同之自相，如堅是地相，濕是水相，暖是火相，動是風相。(二)共相，即色身諸法和合之相，謂一切色身皆從地水火風和合為相。(三)所依能依相屬相，即色身四大種是所依相，四大造色是能依相。(四)受用相，謂眼等諸根有增上力，故諸色塵境界得以產生，遂有苦樂逆順受用之相。(五)業相，謂色身能作種種業行之相，故一切業行，皆依色身攝受增長。﹝雜阿含經卷二、增一阿含經卷二十六、大毗婆沙論卷七十五、卷七十六、卷一二八、雜阿毗曇心論卷一、卷二、順正理論卷一、大乘阿毗達磨集論卷一、大乘百法明門論、成唯識論卷一、卷二、俱舍論光記卷一、大乘法苑義林章卷五本、止觀輔行傳弘決卷五之一﹞（參閱‘五蘊’1212）</p>
