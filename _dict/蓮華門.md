---
title: 蓮華門
source: deerpark.app
---
### 丁福保佛學大辭典

【術語】金剛界曼荼羅道場所設之門戶也。頂間畫蓮華，故名。秘藏記鈔六曰：「蓮華門者，六卷略出經云：閫闊中如頂形，如丁字。現圖曼荼羅合此文，頂間畫蓮華，故云蓮華門也。口傳云：金剛智，胎藏理也。智以理為能入，理以智為能入，故金剛界曼荼羅安蓮華門，胎藏界曼荼羅安金剛門也。」



