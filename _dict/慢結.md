---
title: 慢結
source: deerpark.app
---
### 三藏法數

自恃凌他曰慢，謂眾生常起我慢、邪慢等，廣行不善，由此能招未來苦果，不得解脫，是名慢結。（我慢者，恃己之能，凌侮於他也。邪慢者，不禮塔廟，不敬三寶，不誦經典也。）

慢者，自恃輕他也。謂上二界眾生，愛染未斷，慢心不息；由此慢心繫縛，不能出離，故名結也。

謂諸眾生為慢、過慢、慢過慢、我慢、增上慢、下劣慢、邪慢故，廣行不善，由此遂招未來生死之苦，流轉三界，不能出離，是名慢結。（慢者，同類相傲也。過慢者，相似法中，執己為勝也。慢過慢者，他本勝己，強謂勝他也。我慢者，恃己凌他也。增上慢者，未得之法，自謂已得也。下劣慢者，己本無能，反自矜誇也。邪慢者，執著邪見，凌慢他人也。）



### 法相辭典

★集論四卷十頁雲：慢結者：即七慢。謂慢、過慢、慢過慢、我慢、增上慢、下劣慢、邪慢。慢者：謂于下劣，計已為勝；或于相似，計已相似；心舉為性。過慢者：謂于相似，計已為勝，或復于勝，計已相似；心舉為性。慢過慢者：謂于勝已，計已為勝。心舉為性。我慢者：謂于五取蘊，觀我我所；心舉為性。增上慢者：謂于未得上勝證法，計己已得上勝證法；心舉為性。下劣慢者：謂于多分勝，計已少分劣；心舉為性。邪慢者：謂實無德，計已有德；心舉為性。慢結所系故；于我我所，不能了知。不了知故；執我我所，廣行不善，不行諸善。由此能招未來世苦，與苦相應。

★二解大毗婆沙論五十卷五頁雲：雲何慢結？謂七種慢。一、慢，二、過慢，三、慢過慢，四、我慢，五、增上慢，六、卑慢，七、邪慢。慢、謂于劣謂已勝，于等謂已等，令心高舉。過慢、謂于等謂已勝，于勝謂已等，令心高舉。慢過慢、謂于勝謂已勝，令心高舉。我慢、謂于五取蘊，謂我我所；令心高舉。增上慢、謂未得勝德，謂己已得；令心高舉。卑慢、謂于他多勝，謂己少劣；令心高舉。邪慢、謂實全無德，謂己有德。如是七慢、總名慢結。

★三解入阿毗達磨論上九頁雲：慢結者：謂三界慢。以自方他德類差別，心恃舉相；說名為慢。如傲逸者、凌逃謁。此復七種。一、慢，二、過慢，三、慢過慢，四、我慢，五、增上慢，六、卑慢，七、邪慢。謂因族姓財位色力持戒多聞工巧等事，若于劣謂已勝，或于等謂已等；由此令心高舉；名慢。若于等謂已勝，或于勝謂已等；由此令心高舉；名過慢。若于勝謂已勝；由此令心高舉；名慢過慢。若于五取蘊，執我我所；由此令心高舉；名我慢。若于未證得預流果等殊勝德中，謂已證得；由此令心高舉；名增上慢。若于多分族姓等勝中，謂已少劣；由此令心高舉；名卑慢。若實無德，謂已有德；由此令心高舉；名邪慢。如是七慢、總名慢結。

★四解品類足論一卷三頁雲：慢結雲何？謂七慢類。即慢、過慢、慢過慢、我慢、增上慢、卑慢、邪慢。慢者：于劣謂已勝，或于等謂已等；由此正慢、已慢、當慢、心高舉、心恃獺９慢者：于等謂已勝，或于勝謂已等；由此正慢、已慢、當慢、心高舉、心恃獺Ｂ過慢者：于勝謂已勝；由此正慢、已慢、當慢、心高舉、心恃獺Ｎ衣者：于五取蘊，等隨觀執我或我所；由此正慢、已慢、當慢、心高舉、心恃獺Ｔ鏨下者：于所未得上勝證法，謂我已得。于所未至上勝證法，謂我已至。于所未觸上勝證法，謂我已觸。于所未證上勝證法，謂我已證。由此正慢、已慢、當慢、心高舉、心恃獺１奧者：于他多勝，謂自少劣。由此正慢、已慢、當慢、心高舉、心恃獺Ｐ奧者：于實無德，謂我有德。由此正慢、已慢、當慢、心高舉、心恃獺



### 陳義孝佛學常見辭彙

九結之一。見九結條。



### 丁福保佛學大辭典

【術語】九結之一。慢惑之繫縛身者。



