---
title: 根本枝末二無明
source: deerpark.app
---

**來源：丁福保佛學大辭典**

<p>【名數】起信論分無明為根本枝末之二、迷於法界理之原始一念，為根本無明，因根本無明而起三細六麤之惑業，為枝末無明。依此判，則小乘之無明局於枝末無明，不問根本無明也。以彼不會真如不斷法執故也。根本無明一名無始無明，真言稱之為無始間隔，台家號之為微細無明與障中無明，勝鬘所說五住地中之無明住地，即謂此也。而此障中微細無明之品數雖為無量，姑分為四十二品，於初住已上至佛果之四十二位斷之，其中第四十二之無明為始覺之智最後所斷者，謂之最後品無明，迷於真如之原始無明，謂之元品無明，是台家圓教之判也。參照無始無明條。</p><p>參照：<a href="/dict/無始無明">無始無明</a></p>
