---
title: 虎丘派
source: deerpark.app
---

**來源：丁福保佛學大辭典**

<p>【流派】禪宗之一派，以虎丘紹隆為祖，紹隆住虎丘山，故有此稱。初楊岐下三世孫有圜悟克勤，門葉頗多，道化布海內。紹隆與宗杲，皆受法於克勤，宗杲之法系，稱大慧派，紹隆之法脈，號虎丘派。紹隆門風孤峻，得法者僅有應庵曇華一人。法孫有密庵，咸傑，禾山，心鑒等八人。密庵下破庵祖先，松源崇岳，曹源道生等輩出，法道大興。元代以後，其門流更奔溢至日本，可謂盛矣。見佛祖通載，五燈會元等。</p>

**來源：佛光大辭典**

<p>臨濟宗楊岐派之支流。以紹隆為開祖。紹隆住于虎丘山，故有此稱。紹隆與大慧宗杲共同師事楊岐方會之下三世孫圓悟克勤，宗杲之法系則稱大慧派。紹隆門風孤峻，得法者僅應庵曇華一人；法孫則有密庵鹹傑、禾山心鑑等八人。密庵之下有破庵祖先、鬆源崇岳、曹源道生等高僧輩出，法道大興。元代以後，該門流更東傳日本。﹝佛祖歷代通載卷三十、五燈會元卷十九、禪宗正脈卷十九﹞</p>
