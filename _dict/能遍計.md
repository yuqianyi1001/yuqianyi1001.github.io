---
title: 能遍計
source: deerpark.app
---

### 法相辭典

★攝論二卷六頁雲：何者能遍計？當知意識、是能遍計。有分別故。所以者何？由此意識，用自名言薰習為種子，及用一切識名言薰習為種子。是故意識、無邊行相、分別而轉；普于一切分別計度；故名遍計。

★二解　成唯識論八卷十六頁雲：初能遍計、自性雲何？有義、八識及諸心所、有漏攝者；皆能遍計。虛妄分別為自性故。皆似所取能取現故。說阿賴耶以遍計所執自性妄執種為所緣故。有義、第六第七心品、執我法者，是能遍計。唯說意識能遍計故。意及意識、名意識故。計度分別、能遍計故。執我法者，必是慧故。二執必與無明俱故。不說無明有善性故。癡無癡等不相應故。不見有執導空智故。執有執無，不俱起故。曾無有執非能燻故。有漏心等、不證實故。一切皆名虛妄分別。雖似所取能取相現；而非一切能遍計攝。勿無漏心亦有執故。如來後得應有執故。經說佛智現身土等種種影像，如鏡等故。若無緣用；應非智等。雖說藏識，緣遍計種；而不說唯。故非誠證。由斯理趣，唯于第六第七心品、有能遍計。識品雖二；而有二三四五六七八九十等遍計不同。故言彼彼。



### 丁福保佛學大辭典

【術語】對所徧計而言。六七二識。徧計度諸法而執實法，名為能徧計。所計之法，謂為所徧計。



### 佛光大辭典

‘所遍計’之對稱。第六識、第七識普遍計度諸法而妄執有實我、實法，故稱能遍計。唯識三性中，遍計所執性之自性系由能遍計與所遍計所共形成。據攝大乘論本卷中之說，意識即是能遍計，此因意識能自行以名言薰習為種子，復于無邊之行相生起分別作用，故對一切萬法亦產生普遍的分別計度之作用。于諸識之中，安慧謂舉凡有漏之八識均為能遍計；護法則主張前五識與第八識無所執著，僅有第六、第七二識方屬能遍計。﹝瑜伽師地論卷七十四、成唯識論卷八、成唯識論述記卷一本﹞（參閱‘末那識’1941、‘意識’5449）


