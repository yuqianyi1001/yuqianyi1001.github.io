---
title: 曇無竭
source: deerpark.app
---
### 佛光大辭典

梵名Dharmodgata  。(一)菩薩之名。全稱達摩鬱伽陀。譯作法盛、法勇、法上、法起。為眾香城之主，常宣說般若波羅蜜多。常啼菩薩得諸佛、菩薩之助力而到彼國，聞此菩薩宣說般若。﹝大智度論卷九十七、華嚴經探玄記卷十五﹞

(二)唐代僧。幽州人，俗姓李。幼為沙彌，勤修苦行。聞法顯等躬踐佛國，慨然有西行之志，乃入流沙，經龜茲、疏勒諸國，進至Y賓，求得觀世音受記經之梵本。後西入月氏國天竺界一帶，唯齎石蜜為糧，隨舶泛海，達廣州而歸。其後不知所終。生卒年不詳。﹝梁高僧傳卷三﹞



### 丁福保佛學大辭典

【菩薩】菩薩名，具名達摩鬱伽陀。譯曰法盛，法勇，法上，法起等。於眾香城為王，常宣說般若波羅蜜多。常啼菩薩到此聞般若。智度論九十七曰：「鬱伽陀，秦言盛。達磨，秦言法。此菩薩在眾香城中，為眾生隨意說法，令眾生廣種善根，故號法盛。其國無王，此中人民皆無吾我，如鬱單越人，唯以曇無竭菩薩為主。其國難到，薩陀波崙（譯為常啼）不惜身命，又得諸佛菩薩接助能到。大菩薩為度眾生，故生如是國中。」華嚴疏鈔四十五曰：「曇無竭，此云法生，亦云法勇，亦云法尚。今言法起，與生勇義同。」般若經三十卷行瑫音義曰：「曇無竭，此云法上。」

【人名】比丘名。高僧傳三曰：「曇無竭，此云法勇。」梵Dharmodgata。



