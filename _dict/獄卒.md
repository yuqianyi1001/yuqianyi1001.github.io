---
title: 獄卒
source: deerpark.app
---
### 佛光大辭典

梵語naraka-pāla。即指地獄之鬼卒。又作地獄卒、那洛迦卒。即于地獄呈現牛頭、馬頭等可畏形相，而迫害呵責罪人之鬼卒。大智度論卷十六（大二五·一七六上）：‘惡羅剎獄卒，作種種形，牛、馬、豬、羊、獐、鹿、狐、狗、虎、狼、師子、六駁、大鳥（象）、雕、鷲、鶉鳥，作此種種諸鳥獸頭，而來吞啖、咬囓、■掣罪人。’又獄卒是否有情，諸部之間各持異說。據唯識二十論述記卷上載，諸部之中，大眾部、正量部主張獄卒實為有情之說，薩婆多部、經部等則主張非有情之說。正法念處經卷十七（大一七·九八上）：‘專行暴惡，心無慈愍，不行正理，為諸賢善之所輕毀。如是惡人，身壞命終，受閻羅王執杖鬼身，于鬼世界為閻羅王趨走給使。若有眾生造諸惡業，時閻羅王即令此鬼錄其精神。’是為主張有情之說。﹝觀佛三昧海經卷二、卷五、大毗婆沙論卷一七二、俱舍論卷十一、順正理論卷三十一、唯識二十論、俱舍論光記卷十一﹞



### 丁福保佛學大辭典

【術語】在地獄之內，現種種可畏之形，以種種之苦具，殘害罪人者。然是非實之有情，則於罪人之業力而見之如有情也。俱舍論十一曰：「諸地獄卒是有情不？有說非情如何動作？有情業力，如成劫風，若爾云何？通彼大德法善現說：如彼頌言，心常懷忿毒，好集諸惡業。見他苦欣悅，死作琰魔卒。琰魔王使諸邏剎婆，擲諸有情置地獄者，名琰魔卒。是實有情，非地獄中害有情者，故地獄卒非實有情。」



