---
title: 黃檗山
source: deerpark.app
---
### 佛光大辭典

(一)位于福建福清縣城西十七公裡處。又稱南山。以盛產黃檗（其樹皮可作藥用與染料用）而得名。唐貞元五年（789），正幹禪師開山建寺，名般若堂。其後大闢堂宇，歷時八年，改稱建福寺。旋有希運禪師

住山，黃檗之名頓顯，該寺遂成為我國禪宗臨濟派之大道場，宋時頗為興盛。其後，歷經興衰。明神宗曾賜以萬福禪寺之額。至崇禎十四年（1641），隱元始重興。後隱元東渡日本，開創宇治大和山，即取其規模，並取名為黃檗山萬福禪寺。﹝景德傳燈錄卷九、宋高僧傳卷二十、釋氏稽古略卷三、黃檗山志﹞（參閱‘萬福寺’5545）

(二)位于江西宜豐縣西五十七公裡處。又稱鷲峰山。唐末，希運禪師至此開山。以其出家于福州黃檗山，故世稱此山為黃檗山，寺名黃檗寺，又稱靈鷲寺。不久，四方學者望風雲集，往來常有千餘人。唐宣宗曾幸此山，與希運同觀瀑布，並相對賦詩，從此黃檗宗風盛于江南。又希運之後，有法濟、志因、惟初、惟勝、道全、永泰等相繼住此，山名益著。南宋紹興九年（1139），高宗曾賜名‘報恩光孝禪寺’，以為追念其父徽宗之所。至明中葉曾廢毀，然明思宗時，常愚、昭通等曾復興之。﹝黃檗禪師傳心法要序、隆興佛教編年通論卷二十六、佛祖歷代通載卷二十三﹞

(三)位于江西餘幹東南四十六公裡。又稱小廬山。

(四)為日本黃檗宗之大本山萬福寺之山號。（參閱‘萬福寺’5545）



### 丁福保佛學大辭典

【地名】在福建福清縣西二十餘里。其山多產黃檗，故名。唐貞元五年，正幹禪師開創此山，建立一宇，名云般若堂。其後歷八年，大闢堂宇，改號建福寺。尋希運禪師住山，黃檗之名頓顯。自後遂為臨濟一派之大道場，宋代最盛，幾閱星霜，漸即零落，明洪武二十三年，莆陽心鑑周公為檀越，請大休禪師革新一山之制規，重建殿宇。然至嘉靖三十四年，遇倭寇之亂，堂宇盡為灰燼，田地殆歸烏有。隆慶初有中天正圓結茅庵於黃檗之荒址，以圖恢復。萬歷二十九年，奏請藏經，孤苦八年，未蒙命而病歿。其徒興壽興慈等繼其志。越六年，相國葉文忠公奏賜萬福禪寺之號。四十二年，勅賜藏經全部并帑金三百兩。於是募化重建諸堂。崇禎二年，隆宓隆瑞等，亦續其業，與諸檀越謀，謀金粟密雲。六年冬，費隱繼其席，九年夏，隱元承之，寺門之興建，於是得全備。隱元復渡日本，弘傳黃檗之教義，故日本亦有所謂黃檗山萬福禪寺焉。出黃檗山志。

江西宜豐縣西北一百里鷲峰山。一名黃檗山。唐宣宗微時，嘗與黃檗僧同觀瀑布云。案黃檗僧似即斷際禪師也。



