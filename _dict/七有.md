---
title: 七有
source: deerpark.app
---
### 佛光大辭典

一切有可分為七類。即：(一)地獄有，又作不可有。(二)畜生有，又作傍生有。(三)餓鬼有，又稱鬼界有。(四)人有。(五)天有。(六)業有，又作行有。(七) 中有。此七種稱為有，乃因地獄等五趣，依果報存在之義而為有；業有，乃彼果報之因，故稱有；中有，則為趣彼果之方便，故稱有。﹝長阿含十報法經卷上、大毗婆沙論卷六十﹞



### 三藏法數

﹝出長阿含十報法經﹞ 因果不亡曰有，謂由身口意所作善惡之因，能招六趣生死之果。因果相續，故名七有。（六趣者，天趣、人趣、修羅趣、餓鬼趣、畜生趣、地獄趣也。） 〔一、地獄有〕（亦名不可有），地獄者，此獄在地之下也。謂眾生由過去惡逆之因，感現在地獄之果，因果不亡，故名地獄有。 〔二、畜生有〕，畜生者，禽獸之類也。謂眾生由過去愚癡之因，感現在畜生之果，因果不亡，故名畜生有。 〔三、餓鬼有〕，餓鬼者，常受饑餓也。謂眾生由過去慳吝之因，感現在饑餓之果，因果不亡，故名餓鬼有。 〔四、天有〕，天者，天然自然樂勝身勝也。謂眾生由過去戒定之因，感現在快樂之果，因果不亡，故名天有。 〔五、人有〕，人者，忍也。於世違之境能安忍故。謂眾生由過去戒善之因，感現在人倫之果，因果不亡，故名人有。 〔六、業有〕（亦名行有），業者，謂身口意所作善惡之業因，能招未來善惡之業果，因果不亡，故名業有。 〔七、中有〕，中有，亦名中陰。謂諸眾生此身死後，識未託胎，現在所作善惡業因，必取當來善惡諸趣之果，因果不亡，故名中有。



### 法相辭典

★瑜伽十卷一頁雲：問：依何義故建立七有？所謂那落迦傍生餓鬼人天有、業有、中有。答：依三種所作故。一、能引有。謂一。二、趣有有。謂一。三、受用果有。謂五。



### 陳義孝佛學常見辭彙

地獄有、畜生有、餓鬼有、天有、人有、業有、中有。



### 丁福保佛學大辭典

【名數】又云七生。人界之七生與欲天之七生，合而云七有。故開之則為十四生，而各有中有生有，故為二十八有。預流果之聖者，欲界九品之修惑祇潤生七有即二十八生，更不受第八有（即二十九有），見潤生條。

參照：<a href="/dict/潤生">潤生</a>

一地獄有。二傍生有。即畜生也。三餓鬼有。四天有。五人有。六業有。七中有。是數五趣之果（初分）與其因（第六）及五趣之方便也。見長阿含十報法經。



