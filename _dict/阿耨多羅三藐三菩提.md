---
title: 阿耨多羅三藐三菩提
source: deerpark.app
---

### 陳義孝佛學常見辭彙

佛智名，華譯為無上正等正覺，即是真正平等覺知一切真理的無上智慧。



### 丁福保佛學大辭典

【術語】Anuttara－samyak－saṁbodhi，佛智名。舊譯曰無上正徧知，無上正徧道。真正徧知。一切真理之無上智慧也。維摩經佛國品肇註曰：「阿耨多羅，秦言無上。三藐三菩提，秦言正徧知。道莫之大，無上也。其道真正，無法不知，正徧知也。」淨土論註曰：「佛所得法，名為阿耨多羅三藐三菩提。阿為無，耨多羅為上，三藐為正，三為徧。菩提為道，統而譯之，名為無上正徧道。」新譯曰無上正等正覺。真正平等覺知一切真理之無上智慧也。法華玄贊二曰：「阿云無，耨多羅云上，三云正，藐云等。又，三云正，菩提云覺，即是無上正等正覺。」智度論八十五曰：「唯佛一人智慧為阿耨多羅三藐三菩提。」



### 佛光大辭典

梵語anuttara-samyak-saṃbodhi，巴利語 anuttara-sammāsambodhi 之音譯。略稱阿耨三菩提、阿耨菩提。意譯無上正等正覺、無上正等覺、無上正真道、無上正遍知。‘阿耨多羅’意譯為‘無上’，‘三藐三菩提’意譯為‘正遍知’。乃佛陀所覺悟之智慧；含有平等、圓滿之意。以其所悟之道為至高，故稱無上；以其道週遍而無所不包，故稱正遍知。大乘菩薩行之全部內容，即在成就此種覺悟。菩薩發阿耨多羅三藐三菩提心，則譯為‘無上正真道意’。

又梵語anuttara-samyak-saṃbuddha，音譯阿耨多羅三藐三佛陀，意指完成阿耨多羅三藐三菩提之人，故一般譯為‘無上正等覺者’。此系佛陀之尊稱。又可省略阿耨多羅，而僅作三藐三佛陀，或三耶三佛、三耶三佛陀等。﹝大智度論卷二、卷八十五、往生論注卷下、法華經文句卷二上、法華經玄贊卷二本、慧苑音義卷上、慧琳音義卷二十六、卷二十七﹞（參閱‘正遍知’2001、‘正覺’2005）


