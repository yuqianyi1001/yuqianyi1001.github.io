---
title: 眼識
source: deerpark.app
---
### 佛光大辭典

梵語cakṣur-vijñāna，巴利語cakkhu-viññāṇa。即以眼根為所依，了別色境之識，隨根而立名。五識之一，六識之一，十八界之一。眼根雖有二處，眼識則唯一。大毗婆沙論之正義，以眼根能見色，而立‘眼根見’之說；法救主張眼識能見色，而立‘眼識見’之說；唯識家則立‘根識和合見’之說。其中，有部宗之本義，世稱眼見家；對此，大眾部法救等論師則稱為識見家。唯識家以萬法為唯識所變現，眼識與色之相分相合，產生分別，故其識顯現似色之識。﹝大毗婆沙論卷十三、卷七十一、大乘阿毗達磨雜集論卷二、成唯識二十論述記卷上﹞（參閱‘眼根’4743）



### 三藏法數

謂眼根由對色塵即生其識，此識生時，但能見色，是名眼識。

謂眼根若對色塵，即生眼識。眼識生時，但能見色，而未起分別也。

謂眼以色為緣，而生眼識。眼識依根而生，眼根因識能見，而能見者，是名眼識。

謂眼與色為緣而生眼識，眼識依根而生，眼根因識能見，是能見者，名為眼識。



### 法相辭典

★集論一卷十二頁雲：何等眼識？謂依眼，緣色，了別為性。

★二解如識差別中說。

★三解品類足論一卷二頁雲：眼識雲何？謂依眼根各了別色。

★四解五事毗婆沙論下十七頁雲：眼識雲何？謂依眼根者：顯眼識所依。各了別色者：顯眼識所緣。復次謂依眼根者：說眼識因。如世尊說：芻當知；因眼緣色，眼識得生。問：眼與眼識，為何等因？答：此為依因。譬如大種、與所造色、為依因義。各了別者：說眼識相。識以了別為其相故。此中意說：依眼緣色，有了別相，名為眼識。廣說乃至依意緣法，有了別相；名為意識。問：何不但說謂依眼根等，或不但說各了別色等？答：若隨說一；義不成故。謂若但說依眼根等；則彼相應受等諸法、亦依眼根等；應名眼等識。若復但說各了別色等；既有意識，亦了別色等：則應意識名眼等識。然此中說依眼根等，遮能了別色等意識。復說各能了別色等，遮眼等識相應受等。問：眼色及作意為緣生眼識。何故但說眼識非餘？答：眼根勝故。如舞染書。眼不共故，如其種芽。眼所依故。如鼓聲等。眼鄰近故。如說覺支。



### 陳義孝佛學常見辭彙

六識之一。見六識條。



### 丁福保佛學大辭典

【術語】六識之一。以眼根為所依而生，了別色境者。隨能生之眼根而立眼識之名。三藏法數二十一曰：「眼根由對色塵，即生其識。此識生時但能見色，是名眼識。」唯識論五曰：「眼識乃至意識，隨根立名。」



