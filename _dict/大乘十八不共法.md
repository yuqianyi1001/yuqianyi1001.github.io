---
title: 大乘十八不共法
source: deerpark.app
---

### 丁福保佛學大辭典

【名數】智度論二十六曰：「一身無失；二口無失；三念無失；四無異想，於一切眾生平等而無異想也；五無不定心，行住坐臥不離禪定也；六無不知已捨，佛照了一切法捨離之，而不執著也；七欲無減，欲度諸眾生而心無厭足也；八精進無減；九念無減；十慧無減；十一解脫無減；十二解脫智見無減；十三一切身業隨智慧行，佛以清淨之勝相隨智慧而行，利益一切眾生也；十四一切口業隨智慧行；十五一切意業隨智慧行；十六智慧知過去世無礙；十七智慧知未來世無礙；十八智慧知現在世無礙也。」次下之結文云：「問曰：若爾者，迦旃延尼子（小乘師）何以言十力四無所畏大悲三不共意止，名為十八不共法？若前說十八不共法是真義者，迦旃延尼子何以故如是說？答曰：以是故名迦旃延尼子，若釋子則不作是說，釋尊說者是真不共法。」又出大乘義章二十末，法界次第下之下，止觀七。


