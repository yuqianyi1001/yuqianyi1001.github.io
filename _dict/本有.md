---
title: 本有
source: deerpark.app
---

### 法相辭典

★俱舍論九卷二頁雲：三者，本有。除生剎那，死前餘位。

★二解　大毗婆沙論一百九十二卷三頁雲：此中有聲，說屬眾同分有情數五蘊名有。雲何本有？答：除生分死分諸蘊，中間諸有。此則一期五蘊四蘊為性。問：何故此有，說名本有？答：此是前時所造業生，故名本有。問：若爾，餘有亦是本有。皆前時所造業所生故。答：若是前時所造業生，粗顯易覺，明了現見者；說名本有。餘雖前時所造業生；而微隱難覺，非明了現見；是以不說。

★三解　發智論十九卷十六頁雲：雲何本有？答：除生分死分諸蘊，中間諸有。



**來源：三藏法數**

謂已生之後，未死之前，於其中間，所有五蘊色身，是業報之本，是名本有。



### 丁福保佛學大辭典

【術語】對於修成或修生之稱。謂本來固有之性德也。依性宗之談，則不論有情非情，其本性萬德圓滿，在聖不增，在凡亦不滅，譬如礦中之金，暗中之寶，是為本有。法華玄義七曰：「本有四德，隱名如來藏。修成四德，顯名為法身。」涅槃經十曰：「本有今無，本無今有。三世有法，無有是處。」

四有之一。生後死前，現在之生活，謂之本有。



### 佛光大辭典

(一)指本來固有之性德。與‘修成’、‘修生’相對。二者並稱為‘本有修生’。即不論有情非情，其本性萬德圓滿，在聖不增，在凡不減。相對于此，若依修行始產生或成立者，稱為修生、修成。法華玄義卷七下（大三三·七七四上）：‘本有四德，隱名如來藏；修成四德，顯名為法身。’

又唯識學之阿賴耶識中，稱先天存在之種子為‘本有種子’，稱後天因現行所薰者為‘新薰種子’，兩者相合即產生現行法與一切現象。此外，自肯定面以顯揚真如者，稱為‘本來有’；自否定面言一切事物為假相、無實在之體者，即謂‘本來空’。

(二)為四有之一。從受生後，到死前，其間之現身，稱為本有。（參閱‘四有’1688）


