---
title: 平等大慧
source: deerpark.app
---

### 丁福保佛學大辭典

【術語】以名佛說法華經之實智，是即諸佛之實智也。能證平等之理性，故曰平等。眾生齊得此智慧，故曰平等。法華經見寶塔品曰：「爾時寶塔中出大音聲嘆言：善哉善哉，釋迦牟尼世尊，能以平等大慧教菩薩法佛所護念妙法華經為大眾說。」法華科註四曰：「平等有二：一者法等，即中道理。二者眾生等，即一切眾生同得佛慧也。」



### 佛光大辭典

指唯有一乘之佛慧；即佛宣說法華經之實智，此智亦為諸佛之實智。蓋以此智能證平等之理性，故稱平等；又以眾生皆可齊得此智慧，故稱平等。法華經見寶塔品（大九·三二中）：‘爾時寶塔中出大音聲嘆言：“善哉！善哉！釋迦牟尼世尊能以平等大慧教菩薩法佛所護念妙法華經，為大眾說。”’法華經科注卷四（d續四八·四五四下）：‘平等有二：一法平等，即大慧所觀中道理也；二眾生平等，謂一切眾生皆用因理以至于果，同得佛慧也。’


