---
title: 十一面觀自在法
source: deerpark.app
---
### 丁福保佛學大辭典

【修法】此道場觀，當金剛合掌而觀想，妙高山之頂，有寶樓閣，其殿以無量之眾寶而成，處處懸列珠鬘瓔珞鈴鐸繒絲，微風搖激，出和雅之音，以種種之摩尼半滿月等校飾之。復有無量之諸供養具，徧滿樓中。於其殿內觀大曼荼羅，曼荼羅之中心，有蓮華臺，蓮上有月輪，輪內有<img src="gaiji/DF-8770.png"/>字，字變為賢瓶，賢瓶變為十一面觀世音菩薩。具足十一面。左手執紅蓮華與軍持，展右臂以掛數珠，及作施無畏之印。蓮華部之眷屬圍繞之。見百二十尊法觀音部。



