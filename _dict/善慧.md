---
title: 善慧
source: deerpark.app
---

**來源：丁福保佛學大辭典**

<p>【人名】東陽烏傷居士，傅翕，字玄風，年十六、娶劉氏，生二子，云普建普成。年二十四、遇梵僧嵩頭陀知往因，結菴松山之雙檮樹間，自稱當來解脫善慧大士。苦行七年，宴坐之間，見釋迦金粟定光三佛。翕有神異，梁武帝敬重之。嘗創輪藏，令轉之者得大利。後世作輪藏者安父子三人之像。陳大建元年四月二十四日示寂。大士之心要，全為天台之一心三觀。荊溪之止觀義例曰：「東陽大士，位居等覺，尚以三觀四運而為心要，故獨自詩曰：獨自精，其實離聲名。三觀一心融萬品，荊棘叢林何處生？獨自作，問吾心中何所著？推撿四運并無生，千端萬累何能縛？（中略）故知一家教門遠稟佛經。復與大士宛如符契。」見佛祖統紀二十三，常云傅大士。</p>

**來源：佛光大辭典**

<p>（1881～1945）台灣基隆人，俗姓江。字常覺，別號露堂。幼值甲午戰亂之際，因感世事無常，十六歲即隨母皈依龍華教。光緒三十年（1904），內渡大陸，依景峰和尚出家，受具足戒，並繼承曹洞宗法脈。半年後，返回台灣。次年，與善智著手創建靈泉寺于基隆月眉山。嗣後，任該寺住持，致力于創辦佛教中學林（泰北中學之前身），並招選青年僧伽赴日留學。其後，曾赴日本、印度、南洋等地傳戒弘法。抗日期間，一度任上海佛教會會長。民國三十四年十二月示寂，世壽六十五，僧臘四十二。有心經直解一書傳世。</p>
