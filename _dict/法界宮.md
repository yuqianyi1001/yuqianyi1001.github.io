---
title: 法界宮
source: deerpark.app
---

### 丁福保佛學大辭典

【雜語】胎藏大日如來之宮殿也，依處在摩醯首羅天。是古佛成菩提之處，具云廣大金剛法界宮。金剛喻實相智，法界為智性（即理體），即理智妙合之處也。大日經一曰：「一時薄伽梵住如來加持廣大金剛法界宮。」同疏一曰：「金剛譬實相智，（中略）法界者金剛廣大智體也。（中略）妙住之境，心王所都，故曰宮。此宮是古佛成菩提處，所謂摩醯首羅天宮。」


