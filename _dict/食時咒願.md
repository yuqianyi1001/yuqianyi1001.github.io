---
title: 食時咒願
source: deerpark.app
---
### 丁福保佛學大辭典

【術語】願施食之咒文也。盂蘭盆經曰：「時佛勅十方眾僧，皆先為施主家咒願，願七世父母，（中略）然後受食。」資持記下三之三曰：「咒願即為施主求願也。」禪苑清規赴粥飯曰：「粥云：粥有十利（見粥條），饒益行人，果報昇天，究竟常樂。又云：粥是大良藥，能除饑渴消，施受獲清涼，共成無上道。齋云：三德六味，施佛及僧。法界人天，普同供養。饡飯云：施者受者，俱獲五常，色力命安，獲無礙辯。已上並引聲高喝也。」南禪規式曰：「僧堂齋粥咒願，第一座唱之，若闕則書記或藏主代之。」義淨南海寄歸傳第九於受齋軌則中詳說之。

參照：<a href="/dict/粥">粥</a>



