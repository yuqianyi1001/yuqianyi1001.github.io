---
title: 瞻病五德
source: deerpark.app
---

**來源：丁福保佛學大辭典**

<p>【名數】看護有病之人，當行五種之德：一知病人之可食不可食，二不嫌惡賊病人之大小便利唾吐，三有慈悲心不為衣食，四能經理湯藥等，五能為病人說法。見四分律四十一。</p>

**來源：佛光大辭典**

<p>又作看病五德。據四分律卷四十一載，看護病人之五法為：(一)知病人之可食與不可食，可食之物方與之。(二)不嫌惡病人之尿屎及唾吐之穢物。(三)以慈悲心看護病人，而不欲求病人衣食之報酬。(四)能調理湯藥等事。(五)能為病人說法，令其歡喜，並使自己之善法亦有所增進。</p><p>又據五分律卷二十載，世尊曾瞻視久病之比丘，親自為之洗浴除穢，浣濯其衣，清掃住處，並扶臥床上，為其說法；後即制戒，令諸弟子見一切疾病之人，皆當瞻視供養，如佛無異。另據梵網經卷下載，諸功德中，以看護病人之功德最大，屬八福田中之第一福田。﹝摩訶僧o律卷二十八、釋氏要覽卷下﹞（參閱‘看病’3897）</p>
