---
title: 華嚴時
source: deerpark.app
---

**來源：陳義孝佛學常見辭彙**

<p>佛說華嚴經的時期，即佛初成道三七日間在菩提樹下說法的時期。</p>

**來源：三藏法數**

<p>華嚴，經名也。時者，謂初說此經，如日照高山之時也。蓋如來初為大乘根熟者，首談此經。唯是無盡法界，性海圓融，空有齊彰，色心俱入；湛森羅於海印，現剎土於毫端。但化大乘菩薩，是名華嚴時也。（海印者，即三昧之名。喻佛智也。謂如來之智，鑑照諸法，如海能現萬像也。剎，梵語具云剎摩，華言土田，此云剎土者，華梵兼舉也。）</p>

**來源：丁福保佛學大辭典**

<p>【術語】天台判教五時之一。謂佛成道最初在三七日中說華嚴經之間也。彼宗所謂前分華嚴，乃七處八會中之前七會也。然此華嚴經之說時異說甚多。華嚴宗之說，如探玄記二曰：「是知此經定是第二七日說。」華嚴疏鈔一上舉三解中，其第二解謂「九會皆在二七日後」法相宗之說，如同學鈔一之一曰：「宗家意。第二七日說前七會。鹿苑以後說第八會。」此等說皆依十地經論一所舉「如是我聞，一時婆伽婆，成道未久。第二七日，在他化自在天中自在天王宮摩尼寶殿，與大菩薩俱。」之經文，及世親「何故不初七日說？思惟行因緣行故」之釋，淨影亦據之。大乘義章一曰：「若依大乘，第二七日宣說華嚴修多羅也。」而天台一家定為成道日已後三七日間之說，是取法華經方便品所謂「我始坐道場，觀樹亦經行，於三七日中，思惟如是事」，以此思惟時，正為華嚴之說時故也。言心者，如來成道，不立其座，直對大乘菩薩於三七日間說華嚴之大法，感見彼小機為觀樹經行而作思惟者也。玄義十下以為華嚴頓說之證文，引方便品三七思惟文了，乃曰：「我始坐道場，即是明頓也。（中略）寂滅道場，始成正覺，為諸菩薩，頓說大乘。如日初出，前照高山，此明最初釋迦頓說也。」同釋籤曰：「約大機即寂場之時，約小機即成已思惟未說之時。」（寂場之時者，謂於寂滅道場說華嚴之時）。文句記曰：「小見三七停留，大都終始無改。」然華嚴疏鈔一上所舉三解中之第一解，全不準於台宗之義。其文曰：「初七說前五會。第二七日說十地等。第九一會乃至後時。以祇園身子皆後時故。」（此依唐經七處九會，故曰第九會，依晉經則第八會也）。要之華嚴宗決為第二七日之說不定其長短，又不分前分後分。法相宗取第二七日之說，而分前分與後分，天台宗定為初成道後三七日，而亦分前分後分，其後分為三七日已後至涅槃之長時說（是曰時長華嚴）。</p>

**來源：佛光大辭典**

<p>天台宗所立判教‘五時’之一。五時系判如來一代聖教之說時，其中華嚴時指佛陀成道之後，三七日中宣說華嚴經之期間；即七處八會中之前七會。然關于華嚴經之說時，異說頗多。華嚴宗謂為佛陀成道後第二七日之說法，乃不定其長短，又不分前分後分，八會一時俱說。法相宗亦謂華嚴經系佛陀于成道後第二七日之說法，然別有前後二分，‘後分華嚴’為後時之說法，與天台宗所說同。天台宗謂華嚴經一部八會，別為前後二分，‘前分華嚴’指第一會至第七會，為佛陀成道三七日間之說法，‘後分華嚴’指第八會，為三七日以後至涅之長時所說，是名‘時長華嚴’。﹝法華經方便品、華嚴經探玄記卷二，華嚴疏鈔卷一上、法華玄義卷十下﹞（參閱‘五時八教’1132 、‘時長華嚴’4123）</p>
