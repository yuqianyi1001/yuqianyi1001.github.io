---
title: 越三昧耶
source: deerpark.app
---

**來源：丁福保佛學大辭典**

<p>【術語】如來之本誓名三昧耶，違越如來之本誓曰越三昧耶。漫授受秘法者之罪名也。不得傳授，私誦真言，又授未灌頂人以秘法，皆得越三昧耶之罪。又名越法罪。大日經四曰：「若異此者同謗諸佛菩薩，越三昧耶，決定墮於惡趣。」同十四曰：「不爾者即得越三昧耶罪，三昧耶者是自誓也。一切如來所立誓願，（中略）以方便故而立此法。是故猶如世間大王之教勅不可過越，為過者必獲重責也。觀智軌曰：「一一印契儀軌真言，應當於灌頂阿闍梨處躬親稟受。若不從稟受決擇，而專擅作者，是即名為越三昧耶，受及授者俱獲重罪。」參照越法罪條。</p><p>參照：<a href="/dict/越法罪">越法罪</a></p>
