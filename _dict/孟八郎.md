---
title: 孟八郎
source: deerpark.app
---

### 丁福保佛學大辭典

【雜語】孟者孟浪之義，八郎者生子之行次，如李四張六之類。亂暴之野郎曰孟八郎。傳燈錄八南泉章曰：「孟八郎漢，又恁麼去也。」碧巖第二十八則著語曰：「孟八郎作什麼？」同鈔曰：「不依道理作事者云。」



### 佛光大辭典

禪林用語。指不依道理行事者。孟，孟浪；八郎，乃排行之次序。禪林中，常以孟八郎形容強橫暴戾之粗漢。景德傳燈錄卷八南泉普願章（大五一·二五七下）：‘孟八郎又恁麼去也！’﹝碧岩錄第二十八則﹞


