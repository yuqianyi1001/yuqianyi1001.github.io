---
title: 藥草
source: deerpark.app
---
### 丁福保佛學大辭典

【譬喻】法華經藥草喻品以佛之教法譬之雨，眾生之機類譬之草木。佛教之雨，雖為一味，然隨眾生之種類，而滋生各自之智性，因而治惑，稱為藥草。此中雖有三草二木之差別，然木為二而少，草為三而多，故廢少而取多。又三草中之中草為聲緣之二乘，此品所明，正在聲緣之二乘，故舉藥草而兼他也。經曰：「譬如三千大千世界山川谿谷土地所生卉木叢林及諸藥草種類若干，名色各異。密雲瀰布徧覆三千大千世界，一時等濧，其澤普洽卉木叢林及諸藥草，小根小莖小枝小葉，中根中莖中枝中葉，大根大莖大枝大葉。諸樹大小隨上中下各有所受，一雲所雨，稱其種性，而得生長。草實敷實，雖一地所生，一雨所潤，而諸草木各有差別。迦葉當知！如來亦復如是。出現於世，如大雲起。以大音聲普徧世界天人阿修羅，如彼大雲徧覆三千大千國土。」



