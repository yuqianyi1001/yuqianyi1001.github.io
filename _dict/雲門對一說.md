---
title: 雲門對一說
source: deerpark.app
---
### 佛光大辭典

禪宗公案名。又作雲門一代時教。為一僧與雲門文偃禪師關于‘何為釋迦佛一代教法’之機緣問答。碧岩錄第十四則（大四八·一五四下）：‘僧問雲門：“如何是一代時教？”雲門雲：“對一說。”’世尊住世八十年，其中四十五年間說法度眾，故知釋尊一代教說非一時得以述說。雲門答以‘對一說’三字，已超出言詮，直指心性，函蓋乾坤，而將顯、密、禪、淨之一代時教包含無遺。然若僅從語言文字或理論義解作揣測，絕不能探知雲門禪師之真意。故圜悟禪師評唱本則公案，謂人多錯會‘對一說’之意，或謂系對一時機宜所說之法；或道森羅萬象皆是一法之所印，故謂之對一說。殊不知，古人意不如此。故永嘉大師于‘證道歌’中嘆道（大四八·三九六下）：‘粉骨碎身未足酬，一句了然超百億。’﹝五燈會元卷十五﹞



### 丁福保佛學大辭典

【公案】「僧問雲門：如何是一代時教？雲門云：對一說。」圓語評唱曰：「一大藏教，只消三個字。四方八面，無儞穿毉處。人多錯會卻道，對一時機宜之事故說。又道森羅及萬象，皆是一法所印，謂之對一說。更有道，只是說那個一法，有什麼交涉，非唯不會。更入地獄如箭，殊不知古人意不如此。」見碧巖十四則，種電鈔二本。



