---
title: 王三昧
source: deerpark.app
---

**來源：丁福保佛學大辭典**

<p>【術語】又名三昧王三昧。又曰三昧王。三昧中之最勝者。首楞嚴定之異名也。放光般若經一曰：「其三昧名三昧王，一切三昧，悉入其中。」智度論七釋之曰：「云何名三昧王三昧？此三昧於諸三昧中最第一自在，能緣無量諸法，如諸人中王為第一。（中略）一切諸三昧，皆入其中，故名三昧王三昧。譬如閻浮提眾川萬流，皆入大海，亦如一切民人皆屬國王。」又選擇集下，以念佛為王三昧。坐禪用心記，以坐禪為王三昧。</p>

**來源：佛光大辭典**

<p>指三昧之王。全名三昧王安立三昧（梵samādhi -rāja-supratiṣṭhito nāma samādhiḥ ），又作三昧王三昧、三昧王。即三昧中之最勝者。為首楞嚴定之異名。據大智度論卷七釋之，謂王三昧于諸三昧中最第一自在，能緣無量諸法，一切三昧皆入于其中。又選擇本願念佛集以念佛為王三昧，坐禪用心記則以坐禪為王三昧。﹝放光般若經卷一、大品般若經卷五、念佛三昧寶王論卷上﹞</p>
