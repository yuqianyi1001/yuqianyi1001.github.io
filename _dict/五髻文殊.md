---
title: 五髻文殊
source: deerpark.app
---

**來源：丁福保佛學大辭典**

<p>【菩薩】頂上結五髻，為童子形。常云文殊之本體，為此五髻文殊，其他之文殊以之為本，五髻表五智五佛，童形取天真也。是為五字文殊法之本尊。五字即五髻。五髻即五智五佛。以<img src="gaiji/DF-8740.png"/>阿字為種子，密號云吉祥金剛。大日經一曰：「次至第三院先圖妙吉祥，其身鬱金色，五髻冠其頂，猶如童子形。左持青蓮華，上表金剛印。慈顏徧微笑，坐于白蓮臺。」同疏五曰：「文殊師利，身鬱金色，頂有五髻作童子形，左持泥盧鉢羅，是細葉青蓮華，華上有金剛印，極熙怡微笑，坐白蓮臺。（中略）首有五髻者為表如來五智久已成就，以本願因緣故示作童真法王子形。」金剛頂經曼殊室利菩薩五字心陀羅尼品曰：「即於壇心畫曼殊室利菩薩，作童子形，右手持金剛寶劍左手持摩訶般若梵筴，壇輪四周梵寫阿囉跛者娜字。」</p><p>【菩薩】見文殊條。</p><p>參照：<a href="/dict/文殊">文殊</a></p>
