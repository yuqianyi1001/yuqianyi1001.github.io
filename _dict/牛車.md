---
title: 牛車
source: deerpark.app
---

### 三藏法數

牛車者，以牛挽車，故名牛車。喻三藏教菩薩之人，修六度行，但欲度人出於三界，而不求自出，如牛之荷負，安耐一切普運，故以牛車喻之。經云：如彼諸子，為求牛車，出於火宅。是也。（三藏者，經藏、律藏、論藏也。六度者，一布施、二持戒、三忍辱、四精進、五禪定、六智慧也。）

謂三藏教菩薩，發四弘誓，修六度行，化導眾生，同出三界生死，究竟至於真空涅槃；如乘牛車，出於火宅，故法華經云：為求牛車，出於火宅。是也。（三藏者，經藏、律藏、論藏也。四弘誓者，眾生無邊誓願度、煩惱無數誓願斷、法門無量誓願知、佛道無上誓願成。六度者，一布施、二持戒、三忍辱、四精進、五禪定、六智慧也。梵語涅槃，華言滅度。）



### 丁福保佛學大辭典

【譬喻】法華經譬喻品說羊鹿牛三車。成佛之道。譬如牛車。見火宅條附錄。

參照：<a href="/dict/火宅">火宅</a>



### 佛光大辭典

梵語go-ratha。三車之一，四車之一。法華經譬喻品舉出羊、鹿、牛三車及大白牛車，牛車比喻菩薩乘。（參閱‘火宅喻’1495）


