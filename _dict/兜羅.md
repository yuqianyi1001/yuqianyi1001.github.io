---
title: 兜羅
source: deerpark.app
---

**來源：丁福保佛學大辭典**

<p>【物名】Tūla，又作妒羅、堵羅、蠹羅。譯曰楊華、絮、野蠶繭、綿。常曰兜羅綿、兜羅毦。又樹名。慧琳音義三曰：「堵羅綿，細綿絮也。沙門道宣注四分戒經云：草木花絮也。蒲臺花，柳花，白楊，白疊花等絮是也。取細耎義。」同六十四曰：「兜羅貯，草木花絮，木綿也。」飾宗記六末曰：「兜羅者，草木花絮之總名也。」俱舍光記十一曰：「妒羅，是樹名。綿從樹果中出，名妒羅綿，如言柳絮。」瑜伽倫記八上曰：「野蠶繭，名妒羅綿。」</p>

**來源：佛光大辭典**

<p>梵語tūla，巴利語同。又作堵羅、妒羅、蠹羅、兜羅綿、兜羅貯。意譯綿、細綿。乃總稱草木所生之花絮。種類頗多，四分律卷十九列舉白楊樹華、楊柳華、蒲台三種；五分律卷九列舉柳華、白楊華、蒲梨華、婆華等四種；十誦律卷十八列舉柳華、白楊華、阿鳩羅華、波鳩羅華、鳩舍羅華、間^華、波波^華、雜摩華等八種。惟俱舍論光記卷十一、翻譯名義集卷七等，均以兜羅為樹名，謂兜羅綿為兜羅樹所生之綿，如柳絮。又佛八十種相好之一，即手足柔軟似兜羅綿。﹝大般若經卷三一一眾喻品、薩婆多毗尼毗婆沙卷九、俱舍論卷十一、摩訶止觀卷五上、慧琳音義卷六十四﹞</p>
