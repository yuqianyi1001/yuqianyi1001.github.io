---
title: 二法身
source: deerpark.app
---
### 三藏法數

﹝出華嚴經疏﹞ 〔一、理法身〕，理即性德也。謂性淨明體，本來離念，等虛空界，無所不遍。諸佛眾生皆同一相，是名理法身。 〔二、智法身〕，智即修德也。謂究竟始覺之智，契合清淨本覺之理。理智互融，色心不二，智所現故，是名智法身。

﹝出無著論﹞ 〔一、智相法身〕，謂具足智慧，方能演說諸法，是則說法為智慧之相，由此智相，得至法身住處，故名智相法身。 〔二、福相法身〕，謂以大千世界七寶布施，不如受持一四句偈，故金剛經云：於此經中受持乃至四句偈等，為人演說，其福勝彼。由此福相，得至法身住處，故名福相法身。（七寶者，金、銀、琉璃、玻璃、硨磲、碼瑙、赤真珠也。）

﹝出起信論疏﹞ 〔一、言說法身〕，謂法身無相，本離言說，雖離言說，非言莫顯，故名言說法身。 〔二、證得法身〕，謂法身體遍，物物皆具，但以迷故，不能究顯，若不造修，何由證得。故以始覺之心，契於本覺之理，始本不二，即究竟覺；是名證得法身。



### 陳義孝佛學常見辭彙

１．金光明經所說的理法身和智法身。理法身者，諸佛與眾生同具的本覺理性，在眾生為無明所隱沒，在諸佛則為始覺之智而顯現；智法身者，始覺之智究竟，與本覺之理契合。２．菩薩瓔珞經所說的果極法身和應化法身。果極法身就是法性法身；應化法身就是方便法身。３．瓔珞經所說的自性法身與應化法身。自性法身就是真身；應化法身就是應身。４．曇鸞所立的法性法身和方便法身。法性法身是證得法性理體之佛的真身，攝在三身中之法身與報身中；方便法身即是由法性法身而示現的種種方便化益眾生的應化身。５．元照所立的理法身和事法身。理法身就是如來所證的真理；事法身就是戒定慧等五分功德法。



### 丁福保佛學大辭典

【名數】有五種（一）金光明經所說。一理法身，本覺之理性，諸佛眾生所具，同一如如之理也。但在眾生，為無明隱沒，在諸佛為始覺之智顯現者，名之為理法身。二智法身，始覺究竟如如之智也。始覺之智究滿，與本覺之理契合者，名之曰智法身。金光明經曰：「唯有如如如如智，是名法身。」（如如者平等之義）。（二）菩薩瓔珞經所說。一果極法身，即法性法身也。二應化法身，即方便法身也。瓔珞經下曰：「有二法身：一果極法身，二應化法身。其應化法身如影隨形，以果身常故應身亦常。」（三）瓔珞經所說。一自性法身，即前之真身也。二應化法身，即前之應身也，以應化而名法身者，全攬法身為應化也。是依理事不二之大乘實相。瓔珞經上曰：「從初地至後一地，有果報神變二種法身：一法性身，二應化法身。」（四）曇鸞所立。一法性法身，證得法性理體之佛之真身也，攝於三身中之法身報身中。二方便法身，由法性法身，示現眾生化益方便之佛之應化身也。此二法身即真應之二身，法性生身之二身也。論註下曰：「諸佛菩薩有二種法身：一者法性法身，二者方便法身。由法性法身生方便法身，由方便法身出法性法身。此二法身異而不可分，一而不可同。」（五）元照所立。一理法身，如來所證之真理也。二事法身，戒定慧等五分之功德法也，是大小二乘相對之二法身也。資持記上一之三曰：「法身亦二：一理法身，即所證理顯。二事法身，即五分德圓。」

【名數】有種種。見法身條。

參照：<a href="/dict/法身">法身</a>



