---
title: 聲聞三釋
source: deerpark.app
---

### 丁福保佛學大辭典

【術語】大乘義章十七本云：聲聞之名義，汎解有三：一，就得道之因緣而釋，聞如來所說之言教而悟解，故曰聲聞。地持論曰：「從他聞聲而通達，故名聲聞。」二，就所觀之法門而釋，如地持論所說：我，眾生，人等，唯有名而無實，故目之為聲。觀此聲（即我眾生等）而聞解無我無眾生之義，謂之聞。三，就化地之佛說而釋，佛所說一乘之法旨為聲，眾生聞而悟解，名為聞。法華經所謂：「以佛道聲令一切聞。」是也（愚案台家五種聲聞中之大乘聲聞是也）。見大乘義章十七本，大經淨影疏上。


