---
title: 開示悟入
source: deerpark.app
---

### 陳義孝佛學常見辭彙

開是開佛知見，示是示佛知見，悟是悟佛知見，入是入佛知見，此開示悟入乃是佛出世的本懷。



### 丁福保佛學大辭典

【術語】開佛知見，示佛知見，使悟佛知見，入佛知見也。是顯佛出世本懷之語。法華經方便品曰：「舍利弗！云何名諸佛世尊，唯以一大事因緣故，出現於世？諸佛世尊欲令眾生開佛知見，使得清淨故，出現於世。欲示眾生佛之知見故，出現於世。欲令眾生悟佛知見故，出現於世。欲令眾生入佛知見道故，出現於世。舍利弗！是為諸佛唯以一大事因緣故，出現於世。」開者如始開藏戶也。示者如現藏內之寶也。悟者如一一記得藏內寶物也。入者如入藏取寶物也。此開悟之淺深，次第配之於大乘之階位四十位。文句四上曰：「知見者，智知於理，見諦法。諦法無為則無分別。以無為故而有差別。約此知見，論開示悟入，以略擬廣則有四十位。（中略）開者，即是十位。初破無明，開如來藏，見實相理。示者，惑障既除，知見體顯，體備萬德，顯示分明，故名為示。悟者，障除體顯，法界行明，事理融通，更無二趣。入者，事理既融，自在無礙，自在流注，任運從阿到荼，入薩婆若海。」



### 佛光大辭典

開，開發之意；即破除眾生之無明，開如來藏，見實相之理。示，顯示之意；惑障既除則知見體顯，法界萬德顯示分明。悟，證悟之意；障除體顯後，則事（現象）、理（本體）融通而有所悟。入，證入之意；謂事理既已融通，則可自在無礙，證入智慧海。

依法華經卷一方便品載，諸佛為一大事因緣而出現世間，即為令眾生開示悟入佛之知見而出現于世間。關于‘開示悟入’之解釋，法華文句卷四上，以四位、四智、四門、觀心等四種不同立場，闡釋開示悟入之理，並一一配列之：(一)就四位而言，四位系指菩薩修行過程中之十住、十行、十回向、十地等四大階段。(1)以‘開’配當十住位；謂于此階位之初，能破除無明，開顯如來藏，而見實相之理。(2)以‘示’配當十行位；謂于此階位，惑障既除，知見之體亦自彰顯，此‘體’圓備萬德，故舉凡法界之眾德，無不一一顯示分明。(3)以‘悟’配當十回向位；謂于此階位，既已除障顯體，明了法界眾德，則必事理融通。(4)以‘入’配當十地位；于此階位，事理既融，故自在無礙，任運自如，而入薩婆若（一切智）海。

(二)就四智而言，(1)以‘開’配當道慧；謂于‘實性’之中得以開發佛之智見。(2)以‘示’配當道種慧；謂能了知十法界中諸道之種別，並了知解惑之相，一一皆為佛之知見所顯示者。(3)以‘悟’配當一切智；謂了知一切法之‘一相寂滅’即了悟佛之知見。(4)以‘入’配當一切種智；謂了知一切法之‘一相寂滅相’而識知種種行類相貌，此即入于佛之知見。

(三)就四門而言，四門系指天台圓教所立之四法門。(1)以‘開’配當空門；謂于空門所詮‘一空一切空’之理中得以開發佛之知見。(2)以‘示’配當有門；謂有門所詮‘一有一切有’之理即顯示佛之知見。(3)以‘悟’配當亦空亦有門；謂了達‘一切亦空一切亦有’之理即體悟佛之知見。(4)以‘入’配當非空非有門；謂證得‘一切非空一切非有’之理即入于佛之知見。

(四)就觀心而言，此系由天台宗所說‘一心三觀’中來直接闡釋此開示悟入之理。三觀，指空、假、中三觀。(1)謂了觀‘心性三諦’之理不可思議，且此觀明淨，無有疑滯，故名為‘開’。(2)又此一觀境雖不可思議，然能于空、假、中之心中宛然分別而不濫，故名為‘示’。(3)謂空、假、中之心，即三而一，即一而三，故名為‘悟’。(4)空、假、中之三觀並非個別存其空、假、中三者，而系齊照空、假、中于一心之中，故名為‘入’。﹝法華經論卷下、法華經義記卷三、法華經玄義卷五上、維摩經玄疏卷四、法華義疏卷三（吉藏）、法華經玄贊卷三末、天台四教儀集注卷上、台宗二百題卷十五﹞


