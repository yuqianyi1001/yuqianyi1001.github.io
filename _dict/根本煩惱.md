---
title: 根本煩惱
source: deerpark.app
---

### 陳義孝佛學常見辭彙

即貪、瞋、痴、慢、疑、惡見等六大煩惱。



### 三藏法數

根本煩惱者，即無明惑也。謂此根本無明之惑，能出生一切煩惱也。



### 丁福保佛學大辭典

【術語】又曰本惑，本煩惱。謂大乘百法中貪、瞋、痴、慢、疑，惡見之六大煩惱也。惡見以外，謂為五鈍使。開惡見之一，則有身、邊、邪、取、戒之五見，此謂為五利使。合而為十。謂之十隨眠或十使。共為根本煩惱。其他為隨煩惱。又五住地之中，第五之無明住地為根本煩惱。其他之四住地為枝末。



### 佛光大辭典

梵語mūla-kleśa。又作本惑、根本惑。略稱作煩惱。與‘隨煩惱’對稱。指諸惑之體可分為貪、嗔、癡、慢、見、疑等六種根本之煩惱。其中，見復分為五，稱為五利使；其他之五煩惱則稱為五鈍使。兩者合之，即為十隨眠。此外亦有八十八使或九十八使之分類。反之，枝末煩惱乃從屬于根本煩惱，具有染污心之作用（染污之心所），又稱隨煩惱、隨惑。

俱舍宗主張枝末煩惱共有十九種，乃大煩惱地法中之放逸、懈怠、不信、昏沉、掉舉（癡除外）；大不善地法之無慚、無愧；小煩惱地法之忿、覆、慳、嫉、惱、害、恨、諂、誑、x；不定地法中之睡眠、惡作等。唯識宗則在十九種中除去不定地法（二），而在大煩惱地法加入失念、散亂、不正知（三）；以上共為二十種，稱二十隨煩惱。復次，大煩惱地法又稱大隨煩惱（大隨惑）、大不善地法稱中隨煩惱（中隨惑）、小煩惱地法稱小隨煩惱（小隨惑）。﹝俱舍論卷十九、卷二十、成唯識論卷六、瑜伽師地論卷六十六﹞（參閱‘見惑’2997、‘煩惱’5515）


