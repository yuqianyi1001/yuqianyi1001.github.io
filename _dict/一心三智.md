---
title: 一心三智
source: deerpark.app
---
### 佛光大辭典

指一心之中同時證得一切智、道種智、一切種智等三智之果。又作三智一心、不思議三智。天台宗謂修習空、假、中三觀，即可得三智；若依別教之次第三觀，則依序可得一切智、道種智、一切種智。但圓教之不次第三觀，則可于一心之中同得三智，稱為一心三智。摩訶止觀卷五上（大四六·五五中）：‘若因緣所生一切法者，即方便隨情道種權智。若一切法一法，我說即是空，即隨智一切智。若非一非一切，亦名中道義者，即非權非實一切種智。例上一權一切權、一實一切實、一切非權非實，遍歷一切，是不思議三智也。’大智度論卷二十七（大二五·二六○中）：‘一心中得一切智、一切種智，斷一切煩惱習。’昔北齊之慧文讀此文，豁然悟圓理之極致，以之授慧思，慧思以之傳智，智乃依之證得一心三觀、一境三諦等之圓理，遂成天台一宗之核心教義。﹝觀無量壽佛經疏妙宗鈔卷二、佛祖統紀卷六﹞



### 陳義孝佛學常見辭彙

謂人如果在一心之中同時修習空假中三觀，就可以在一心之中同時證得一切智、道種智和一切種智等三種智。



### 丁福保佛學大辭典

【術語】三智於一心之上同時發得也。蓋在別教，修空觀得一切智，修假觀得道種智，修中道觀得一切種智，由如是次第之三觀，次第發得三智。而在天台圓教，則三觀融於一心，故即所發之三智，亦同時於一心證得，無前後並別云。原出大智度論二十七，彼文自為問答曰：「一心中得一切智，一切種智，斷一切煩惱習，今云何言以一切智具足得一切種智，以一切種智斷煩惱習？答曰：實一切智一時得，此中為令人信般若波羅蜜故，次第差別品說，欲令眾生得清淨心，是故如是說。」即是也。昔北齊之慧文，讀此文，豁然悟圓理之極致，以之授慧思，慧思以之傳智顗，智顗依之證得一心三觀一境三諦等之圓理，遂為開立天台一宗之基。此所以同宗以龍樹為高祖師也。



