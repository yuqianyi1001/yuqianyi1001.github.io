---
title: 世俗
source: deerpark.app
---

### 法相辭典

★大毗婆沙論九十七卷十一頁雲：何故名世俗？為可變壞故名世俗？為貪依處故名世俗？若可變壞故名世俗者；聖道亦可變壞，應名世俗。若貪依處故名世俗者；亦是嗔癡依處，何獨說貪？答：應作是說：是可變壞故名世俗。問：若爾；聖道亦可變壞；應名世俗？答：若可變壞，能續諸有，增長有者；名為世俗。聖道雖可變壞；而不能續諸有，乃令諸有損減；故非世俗。復次若可變壞，能令生死流轉無窮，生老病死恆相續者；名為世俗。聖道雖可變壞；而不令生死流轉無窮，乃斷生老病死，令不相續；故非世俗。復次若可變壞，是趣苦集行，亦是趣有世間生老病死集行者；名為世俗。聖道雖可變壞；而非趣苦集行，亦非趣有世間生老病死集行；故非世俗。復次若可變壞，是有身見處，是顛倒處，愛處，隨眠處；是貪恚癡安立足處，有垢，有毒，有過，有刺，有濁，有染，隨有世間隨苦集諦者；名為世俗。聖道雖可變壞；而與彼相違。故非世俗。復有說者，是貪依處故名世俗。問：若爾；亦是嗔癡依處，何獨說貪？答：彼雖亦是嗔癡依處；而貪初勝，是故偏說。然契經中說可變壞故名世俗。如契經言：具壽豐贍來詣佛所，頂禮雙足，而白佛言：世尊所說世俗；世俗義、何謂耶？佛告豐贍，是可變壞故名世俗。具壽豐贍復白佛言：何謂可變壞？佛告豐贍：眼處可變壞，色處可變壞，乃至意處可變壞，法處可變壞。由可變壞，故名世俗。問：何故世尊說十二處，是可變壞，故名世俗；非餘法耶？答：觀受化者，宜聞諸處是世俗言而得悟解；故偏說處。如餘經中，說取蘊等，名為世俗。此經亦然。復次十二處教，是處中說，而攝法盡；故偏說之。問：諸變壞者，皆世俗耶？答：應作四句。有是世俗，而非變壞。謂過去未來苦集二諦。有是變壞，而非世俗。謂現在道諦。有是世俗，亦是變壞。謂現在苦集二諦。有非世俗，亦非變壞。謂過去未來道諦，及一切無為。



### 丁福保佛學大辭典

【術語】世有隱覆真理之義，可毀壞之義。俗有顯現流世之義，顯現順於人情之義。世事即俗法，三界之事法，悉具此二義，故曰世俗。唯識述記一本曰：「世謂覆障，可毀壞義。俗謂顯現，隨世流義。」俱舍光記一本曰：「言世俗者，有徧之法隱障真理名世，事相顯現隨順俗情名俗。又解，有徧之法可毀壞故有對治，故名為世，俗即世名俗。」



### 佛光大辭典

梵語saṃvṛti，巴利語sammuti。略稱世或俗，即世間通俗之義，與‘勝義’相對。為施設安立虛妄假有之法。又‘世’有隱覆真理、可毀壞之義；‘俗’有顯現流世、顯現順于人情之義。世事，即俗法；舉凡三界之事法，皆具此二義。顯揚聖教論卷十六（大三一·五五九上）：‘宣說我法用，皆名為世俗。’成唯識論卷一（大三一·一中）：‘境依內識而假立，故唯世俗有。’此言我法等非真實有，唯隨世情而假設其名，故稱世俗。

顯揚聖教論卷六舉出三種安立之俗，即：(一)世間俗，如田、宅、瓶等物。(二)道理俗，如五蘊、十二處、十八界等。(三)證得俗，如預流果、一來果等四沙門果。成唯識論卷八亦舉出三種世俗：(一)假世俗，屬于遍計所執之妄有。(二)行世俗，屬于依他起性之假有。(三)顯了世俗，屬于圓成實性之實有。此外，諸論中每以有漏之心稱為世俗心；以緣世俗之境而生起之有漏智，稱為世俗智；以世俗智斷除諸染，稱為世俗道。﹝大毗婆沙論卷七十七、成唯識論卷九、俱舍論卷二十六﹞（參閱‘勝義’4865）


