---
title: 造塔功德經
source: deerpark.app
---
### 佛光大辭典

全一卷。唐代地婆訶羅譯。收于大正藏第十六冊。內容闡說建立大小之塔，或安置佛之舍利、發牙髭爪、十二部經，或書寫法身偈等，其功德廣大，命終後當生梵世，或更得生五淨居天。經文簡短，唯十數行。依卷首之序載，此經于唐高宗永隆元年（680）十二月，地婆訶羅三藏與西明寺圓測等五人，于長安弘福寺譯出。然武週之刊定眾經目錄卷一則稱于東太原寺譯出。﹝開元釋教錄卷九、大藏聖教法寶標目卷五、至元法寶勘同總錄卷四﹞



### 丁福保佛學大辭典

【經名】一卷，唐地婆訶羅譯，說佛在忉利天為觀音菩薩分別：「諸法因緣生，我說是因緣。因緣盡故滅，我作如是說。」之一偈，書寫之而安置於塔內。



