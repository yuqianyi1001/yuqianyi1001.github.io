---
title: 四種四諦
source: deerpark.app
---

**來源：丁福保佛學大辭典**

<p>【名數】四諦之法，雖為初對小乘淺近之機之法門，然其理則通於大小一切佛法，故天台從涅槃經聖行品所說，而安立四種之四諦。以配藏通別圓之四教：一生滅四諦，苦集道之三諦，依因緣而有實之生滅，滅諦者可視為實之滅法，如此立於實生實滅上之四諦，謂之生滅四諦。是小乘教即三藏教所說也。二無生四諦，苦集道之三諦，如幻即空，無實之生，無滅，滅諦本來自空，不生不滅，了此苦集道之因果當體即空，而不見生滅，故謂之無生四諦。即通教之所說是也。三無量四諦，於苦諦涉於界之內外，而有無量之相，乃至就道諦而有無盡之差別，此是乃大菩薩之所修學，故謂之無量四諦，是別教之四諦也。四無作四諦，煩惱即菩提，故無斷集修道之造作，生死即涅槃，故不須滅苦證滅之造作，如此離斷證造作之四諦，故謂之無作四諦。是圓教之四諦也。法華玄義三曰：「四種四諦者：一生滅，二無生滅，三無量，四無作。其義出涅槃聖行品。」同釋籤曰：「其義出涅槃聖行品者，第十一第十二經廣明聖諦，今多依彼。然聖行中明四諦義，兼合大小。若解生滅及以無量，其文則顯。無生無作，文稍隱略。」</p><p>【名數】見四諦條。</p><p>參照：<a href="/dict/四諦">四諦</a></p>

**來源：佛光大辭典**

<p>(一)為天台宗智所創，即指生滅四諦、無生四諦、無量四諦、無作四諦等四種四諦。其義出自北本涅經卷十一聖行品，智安立此四種四諦以配于藏、通、別、圓四教。此四種四諦與涅經德王品之生生等四不可說，以及中論四諦品之因緣所生法等之四句偈，共為建立天台四教之所依據。﹝南本涅經卷十一、法華經玄義卷二下﹞（參閱‘四諦’1840）</p><p>(二)為淨影寺慧遠所立之有作、無作、有量、無量等四種四諦。此系慧遠依勝N經法身章之說而立。其中，有作、有量四諦為小乘之四諦，無作、無量四諦為大乘之四諦。有作，為作造修之義；無作，任運進修之義；此乃就‘行’之分別。而有量、無量則就‘法’之寬狹、深淺、粗細上分別之。﹝大乘義章卷三本﹞</p>
