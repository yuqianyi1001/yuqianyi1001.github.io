---
title: 華嚴經三譯
source: deerpark.app
---

**來源：丁福保佛學大辭典**

<p>【雜語】華嚴經有三譯。一六十卷，東晉佛馱跋陀羅譯，一名六十華嚴，或名晉經，或名舊經。智儼造五卷之疏，名曰搜玄記，賢首造探玄記二十卷。二八十卷，唐實叉難陀譯，一名八十華嚴，或曰唐經，或名新經。慧苑造刊定記十六卷，清涼作疏二十卷。演義鈔四十卷，三四十卷，唐般若譯，一名四十華嚴。清涼造十卷之疏。此中前二經，具略相違，而終始略同，後一經但詳說前二經入法界品之一品。</p>
