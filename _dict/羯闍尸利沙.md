---
title: 羯闍尸利沙
source: deerpark.app
---
### 丁福保佛學大辭典

【地名】Gajaśirṣa，又作揭闍尸利沙。山名。譯曰象頭山。舊稱伽耶，伽種。有二處：一在靈鷲山附近，提婆成破僧罪之處。一在佛成道處附近。俱舍光記十八曰：「羯闍尸利沙山，此云象頭山。山頂如象頭，故以名焉。去鷲峰山北可三四里，同一界內。天授住彼，而破僧。（中略）舊云伽耶山者訛也，以羯闍之與伽耶音相近故，故謬傳爾。然西方別有伽耶山，去鷲峰山一百五十餘里，非同一界，非破僧處。」開宗記九末曰：「伽種山名，文中錯舉。應言揭闍尸利沙山，此云象頭，以山頂似象頭故。此山在鷲峰山北，可三四里，同一界內。（中略）文言伽種者，梵音相似也，但以譯人謬錯故耳。然彼實有伽種山，此山在鷲峰山東北可一百五十餘里，非同一界，豈得破僧。」見伽耶山條。

參照：<a href="/dict/伽耶山">伽耶山</a>



