---
title: 十如三轉
source: deerpark.app
---
### 丁福保佛學大辭典

【術語】三轉者，一讀為如是相，如是性，乃至如是本末究竟等，顯假諦之義。相性體力等不同者，以為假諦故也。二讀為是相如。是性如。乃至是本末究竟等，如，顯空諦之義。相性體力等，諸法皆如，一味平等者，以為空諦故也。三讀為相如是。性如是。乃至本末究竟如是，顯中諦之義。此時如作想像解，是對於非而言。以中道實相，諸法皆是而無非故也，即性相等法一一如於其是法也。因知佛之知見，為一心三諦。南岳得其意，初發之，而天台承之也。



