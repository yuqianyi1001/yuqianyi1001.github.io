---
title: 僧伽婆羅
source: deerpark.app
---

### 丁福保佛學大辭典

【人名】Saṁgha－pāla，譯曰眾養。扶南國僧，來齊都，住於正觀寺，為求那跋陀羅之弟子。梁天監五年，勅召於楊都，譯出大育王經解脫論等十一部。普通五年寂於正觀寺，壽六十五。見續高僧傳一。



### 佛光大辭典

（460～524）梵名Saṃghavarman   或 Saṅghapāla。南齊譯經僧。意譯僧養、僧鎧、眾鎧。扶南國人。幼而穎悟，十五歲出家，專學阿毗曇，稱譽海南之地。受具足戒後廣習律藏，志于遊方。聞齊國弘法，隨舶至楊都，住于正觀寺。後為天竺沙門求那跋陀羅之弟子，精研方等經，博涉多通，並解數國書語。後值齊亡，佛法陵夷，乃潔身，絕外交，閒養素質。梁武帝天監二年（503），曼陀羅仙自扶南國來，師奉敕與之共事譯經。五年奉敕于楊都壽光殿、華林園、正觀寺、佔雲館及扶南館等五處譯經，至普通元年（520），有寶唱、慧超、僧智、法雲等名僧參與筆受。師于壽光殿譯經時，武帝曾親自列座，筆受其文，後付託譯人盡其經本。帝待師甚厚，引為家僧。師不蓄私財，以甘□□□□隆Ｆ脹ㄎ迥曄炯龐謖觀寺，世壽六十五。師所譯之經論，據歷代三寶紀卷十一載，有阿育王經十卷、孔雀王陀羅尼經二卷、文殊師利問經二卷等十餘部。﹝梁高僧傳卷三求那毗地傳、歷代三寶紀卷三、續高僧傳卷一、大唐內典錄卷六、開元釋教錄卷六﹞


