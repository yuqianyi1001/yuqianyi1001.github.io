---
title: 粉骨碎身
source: deerpark.app
---

### 丁福保佛學大辭典

【雜語】為法恩碎其身粉其骨也。證道歌曰：「粉骨碎身未足酬。」止觀五曰：「香城粉骨，雪嶺投身。」粉骨者，如常啼菩薩於香城學般若時。大品般若菩薩陀波崙品曰：「常啼既得法已，自恨無供世尊者，忽遇城中豪富長者不安，欲人骨髓合藥，即時敲骨出髓，賣與長者，以所得金，買種種花香供養於佛。」碎身者如釋迦於因中在雪山，為羅剎捨全身以求半偈。出於涅槃經十四。見雪山童子條。

參照：<a href="/dict/雪山童子">雪山童子</a>



### 佛光大辭典

為法而碎其身、粉其骨之謂。證道歌（大四八·三九六下）：‘粉骨碎身未足酬。’經中多處載有為法粉骨碎身之例，粉骨者如常啼菩薩于香城學般若時，敲骨出髓，賣與長者，以所得金，買種種香花供養于佛。碎身者如釋迦文佛在因地修行時，為求半偈而舍身。﹝大品般若經薩陀波侖品、北本涅經卷十四﹞（參閱‘常啼菩薩’4530、‘雪山大士’4828）


