---
title: 妙觀察智
source: deerpark.app
---

### 陳義孝佛學常見辭彙

法相宗所立如來四智之一，即轉第六意識，妙觀諸法之相，眾生之機，而施展說法斷疑之用。



### 法相辭典

★佛地經論三卷四頁雲：妙觀察智者：謂于一切境界差別，常觀無礙。攝藏一切陀羅尼門三摩地門諸妙定等。于大眾會，能現一切自在作用。斷一切疑，雨大法雨。如是名為妙觀察智。

★二解　世親釋九卷二十頁雲：妙觀察智者：謂如藏主、如其所欲，隨于何等陀羅尼門三摩地門、作意思惟；即能自在無礙智轉。

★三解　成唯識論十卷九頁雲：三、妙觀察智相應心品。謂此心品、善觀諸法自相共相，無礙而轉。攝觀無量總持之門、及所發生功德珍寶。于大眾會，能現無邊作用差別，皆得自在。雨大法雨，斷一切疑；令諸有情，皆獲利樂。又雲：妙觀察智相應心品、生空觀品、二乘見位，亦得初起。此後展轉至無學位，或至菩薩解行地終，或至上位，若非有漏，或無心時；皆容現起。法空觀品，菩薩見位，方得初起。此後展轉乃至上位，若非有漏、生空智果、或無心時；皆容現起。又雲：妙觀察智相應心品，緣一切法自相共相，皆無障礙，二智所攝。



### 三藏法數

謂如來善能觀察諸法，圓融次第；復知眾生根性樂欲，以無礙辯才，說諸妙法，令其開悟，獲大安樂，是名妙觀察智。



### 丁福保佛學大辭典

【術語】顯教所說四智之一。轉凡夫之第六識而得至於佛果，觀察諸法而說法之智也。心地觀經二曰：「妙觀察智轉分別識得此智慧，能觀諸法自相共相，於眾會前說諸妙法，能令釋生得不退轉，以是名為妙觀察智。」

密教所說五智之一。配於西方無量壽佛之智德。菩提心論曰：「西方阿彌陀佛由妙觀智，亦名蓮華智，亦名轉法輪智也。」



### 佛光大辭典

梵語pratyavekṣaṇā-jñāna。為顯教四智之一，密教五智之一。即巧妙觀察諸法而自在說法之智，乃轉第六意識所得者。配于密教五部中之蓮華部，以彌陀如來為主。又若配以五大，以此智明辨邪正，故應配于水大。﹝成唯識論卷十、菩提心論、秘藏記﹞（參閱‘五智’1161、‘四智心品’1771）


