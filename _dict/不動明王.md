---
title: 不動明王
source: deerpark.app
---
### 佛光大辭典

不動，梵名Acala  ，音譯阿遮羅。又作不動金剛明王、不動使者、無動尊、無動尊菩薩。為密教五大明王、八大明王之主尊。位列現圖胎藏界曼荼羅持明院之最南端。密號常住金剛。三昧耶形為利劍、I索，利劍表佛智，I索表煩惱業障，即以智劍摧斷種種纏縛而生大智之義。又此劍、索表定慧、理智，俱利迦羅龍王即為此三昧耶之表象。此尊受如來之教命，示現忿怒之相，領眾多使者，常晝夜擁護行者，令起菩提心，斷惡修善，具有令得大智成佛之功能。又能入火生三昧，摧滅罪障，焚燒穢垢。以其菩提心寂定不動，故稱不動尊。

據大日經疏卷五載，此尊坐磐石座，呈童子形。頂上有七髻，辮發垂于左肩，左眼細閉，下齒囓上唇，現忿怒相，背負猛火，右手持利劍，左手持I索，作斷煩惱之姿。此外，另據底哩三昧耶不動尊威怒王使者念誦法、金剛頂瑜伽護摩儀、一切如來金剛三業最上秘密大教王經卷三等載，另有一面四臂、四面四臂、三面二臂等種種形像，亦有從儀軌而來之密教圖像，但以自由創作之傑作為多。

眷屬除衿羯羅、制吒迦二童子侍立外，並有八大童子，即上記二童子外，另有慧光菩薩、慧喜菩薩、阿耨達羅菩薩、指德菩薩、烏俱婆哦童子、清淨比丘等。又勝軍不動明王四十八使者秘密成就儀軌載，其眷屬有俱哩迦羅龍王乃至一切諸神王等四十八使者；聖不動經載有矜迦羅、制吒迦、不動慧等三十六童子為侍者。

據大日經卷四密印品載，其印契以左手為拳，舒展中指、食指，以拇指加于小指、無名指之上；伸右手食指、中指，入于左手掌中，亦以拇指加于無名指、小指之上。此外，不動立印軌、不動使者法、底哩三昧耶經等另舉出根本秘密印乃至三鈷金剛印等十四根本印。

其真言有殘食咒、火界咒、慈救咒、一字心真言等之別，其中，殘食咒為：曩莫三曼多縛日羅赧（namaḥsamanta vajrānāṃ，歸命普遍諸金剛）怛羅吒（traṭ，殘害破障）阿謨伽戰（amogha caṇḍa，不空暴惡）摩賀路灑（mahā roṣaṇa ，大忿怒）娑頗吒野（sphaṭaya，破壞）耍hūṃ，恐怖）怛羅麼野（tramaya，堅固）耍hūṃ）怛羅吒（traṭ）i□（hāṃ māṃ，種子），此出自底哩三昧耶不動尊聖者念誦秘密法卷中。火界咒為：曩莫薩縛怛他孽帝毗藥（ namaḥ sarva tathāgatebhyaḥ，歸命一切如來）薩縛目契毗藥（sarva mukhebhyaḥ，一切諸面門）薩縛他（sarvathā，一切處）咀羅吒（traṭ，叱呵破障）贊（caṇḍa，暴惡）摩訶路灑（mahāroṣaṇa，大忿怒）欠（khaṃ）洌khahi khahi？）薩縛尾覲南（sarva vighnaṃ，一切障礙）耍hūṃ，摧破）怛羅吒（traṭ）憾□（hāṃ māṃ，種子），乃出自金剛手光明灌頂經最勝立印聖無動尊大威怒王念誦儀軌法品。慈救咒為：曩莫三曼多縛日羅赧　戰摩訶路灑（caṇḍa mahā roṣaṇa，暴惡大忿怒）薩頗吒也（sphaṭaya，破壞）耍hūṃ，恐怖）怛羅迦（ traka，堅固）悍漫（hāṃ māṃ，種子）；一字心真言為‘南麼三曼多伐折羅赧悍’，此二者均出自大日經卷二普通真言藏品。

又不動法為息災、增益之修法，祈國泰民安則稱為安鎮法。﹝大日經疏卷十、卷十三、聖無動尊安鎮家國等法﹞（參閱‘不動十四根本印’986）



### 丁福保佛學大辭典

【菩薩】Aryaacalanātha，梵名阿遮羅曩他。譯言不動尊，又翻無動尊。又阿奢囉逝吒Acalaceṭa，亦謂之不動使者。密教諸尊，依三輪身之分類而總判之：則大日如來為一切諸尊之總體，為自性輪身，而此尊為一切諸佛之教令輪身。故又稱為諸明王之王，五大明王之主尊。在密教諸尊中與大日如來相並，享多數之祭祀。約金胎兩部，而分別其德，則五方之五佛各有三輪身：中央者毗盧遮那如來，為自性輪身，金剛波羅蜜多菩薩為正法輪身，不動明王為教令輪身。是奉大日如來教令示現忿怒形，降伏一切惡魔，有大威勢之真言王也。又稱明王，明王者與稱真言王同（是約於金剛界，見教令輪身條）。又，此尊於大日華臺雖久已成佛，而以其本誓之故，現初發心之形，為如來之童僕而給使諸務，且給使於真言行者，故稱使者。使者即使役於人之義也。不動使者，不動即使者而非不動者，不動之使者如二童子，八大童子等（是約於胎藏界）。大疏五曰：「此尊於大日華臺久已成佛，以三昧耶本誓願故，示現初發大心諸相不備之形，為如來僮僕給使，執作諸務。」立印軌曰：「無動尊現身奉事修行者，猶如婆誐鍐。」諸部要目曰：「此經中不動尊等四十二地如來僮僕使者。」此尊之密號，謂之常住金剛。其本地於大體為大日尊勿論，而在稱為釋迦不動者，則以釋尊為直接之本地佛云。不動愛染二明王，為密教的本尊，受最多之祭祀，其中不動尤為密宗所重。至於行法之祈禱的目的，則降伏，愛敬，鉤召等一切通用之。

參照：<a href="/dict/教令輪身">教令輪身</a>



