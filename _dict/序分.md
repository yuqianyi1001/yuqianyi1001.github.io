---
title: 序分
source: deerpark.app
---

**來源：三藏法數**

序即序述，亦次序也。有通序、別序。通序者，謂如是我聞。一時，佛在某處，與某大眾俱。此是通序。以一切經初同有此序，故名通也。別序者，蓋佛說經，必有由致。如楞嚴經由阿難遭摩登伽幻術之緣，佛因提獎阿難及摩登伽歸來佛所，故說是經，是名別序。而言別者，以諸經所說，各有緣起不同，故名別也。雖分通別，總名序分。



### 丁福保佛學大辭典

【術語】諸經三分之一。見序正流通三分項。

參照：<a href="/dict/序正流通三分">序正流通三分</a>



### 佛光大辭典

為諸經三分之一。與正宗分、流通分合稱一經三段、三分科經。一部經之內容可分三段，初段敘述該經之由來、因緣，稱為序分；次段講說該經之宗旨，稱正宗分；末段則論及未來普及之法，稱流通分。此種三段分法系自劉宋以來經典中所使用者。傳系東晉道安所立，然于道安所著之‘人本欲生經注’中，未見如是分段，故知或為傳說之誤。唐朝玄奘所譯之佛地經論，內分教起因緣分、聖教所說分、依教奉行分等三部分，與上記之序分、正宗分、流通分之分法相符，可謂三段分法之運用典型。此種分法適用于大部分經典，若般若心經等極短之經，則僅有正宗分。﹝仁王般若經疏卷上一﹞（參閱‘三分科經’531）


