---
title: 如來禪
source: deerpark.app
---
### 佛光大辭典

(一)為四種禪之一。指佛地之禪定。出自大乘入楞伽經卷三集一切法品。即入于如來地，證得聖智三種樂，為利益眾生而示現不思議之廣大妙用者，稱為如來禪。

(二)為五種禪（五味禪）之一。據宗密之禪源諸詮集都序卷上之一，將禪分為五種，其中，‘最上乘禪’稱為如來清淨禪（略稱如來禪），又稱一行三昧、真如三昧。此禪之旨趣，系頓悟自心本來清淨無有煩惱，具足無漏之智性，且此種清淨心與佛無異，此心即佛，故宗密稱之為如來清淨禪，並以之為達磨門下相傳之禪。然自中唐以後，禪宗因盛行以棒喝、坐禪等不立文字、見性成佛之方式接化眾生，又當時如來禪僅滯于義解名相，而未至達磨祖師西來所傳之真禪味，故仰山慧寂禪師另立‘祖師禪’之名稱，以此為達磨所傳之心印，表示祖祖相傳、以心印心之意，以別于教內其他諸禪。﹝景德傳燈錄卷十一仰山慧寂章﹞（參閱‘五味禪’1105、‘祖師禪’4240）



### 陳義孝佛學常見辭彙

經教裡的禪法，因它是如來所說，後人因名之為如來禪。至於禪宗中的禪法，因它是祖師所倡，後人因名之為祖師禪。其實祖師禪也是如來所傳，並非祖師所發明，釋尊在靈山會上，把正法眼藏，涅槃妙心，咐囑摩訶迦葉，便是祖師禪的來源。



### 丁福保佛學大辭典

【術語】又名如來清淨禪。楞伽經所說四種禪之一。如來所得之禪定，即首楞嚴定也。依此禪定窮究法身般若解脫三德秘藏之大涅槃，而起無作之妙用，別於外道二乘菩薩所得之涅槃，謂之如來禪。楞伽經二曰：「云何如來禪？謂人如來地得自覺聖智相三種樂住，成辦眾生不思議事，是名如來禪。」同經註解二曰：「如來禪者即首楞嚴也。」證道歌曰：「頓覺了如來禪，六度萬行體中圓。」禪源都序上一曰：「若頓悟自心本來清淨元無煩惱，無漏智性本來具足，此心即佛畢竟無異。依此而修者，是最上乘禪，亦名如來清淨禪，亦名一行三昧，亦名真如三昧。此是一切三昧根本，若能念念修習，自然漸得百千三昧。達磨門下展轉相傳者是此禪也。」此以如來禪為至極之心法，達磨所傳之宗旨名。唐仰山初立祖師禪之目，以祖師禪為達磨所傳之心印，以如來禪為未了之名。見祖師禪條。

參照：<a href="/dict/祖師禪">祖師禪</a>



