---
title: 長生庫
source: deerpark.app
---
### 佛光大辭典

指貯存長生錢之庫藏，為寺院所經營之貸款機關，其收入為唐宋時代寺院經濟主要來源之一。唐代稱無盡藏院，宋代稱長生庫，又稱解庫、解典庫。

上記所說之長生錢，又稱無盡財、無盡藏、庫質錢。系寺院積集之金錢，用于貸與他人而生利息以供養三寶；由于母金生子息，輾轉相生，綿延不已，故謂之長生或無盡。後世遂轉稱當鋪為長生庫。

宋代陸遊所撰之老學庵筆記卷六載：‘今僧寺輒作庫，質錢取利，謂之長生庫。梁甄彬嘗以束苧就長沙寺庫質錢，後贖苧還，于苧束中得金五兩，送還之。’﹝釋氏要覽卷下﹞（參閱‘無盡藏’5134）



### 丁福保佛學大辭典

【堂塔】貯長生錢之庫藏。今俗呼典當為長生庫。老學庵筆記曰：「今僧寺輒作庫，質錢取利，謂之長生庫。梁甄彬嘗以束苧就長沙寺庫質錢，後贖苧還，於苧束中得金五兩，送還之。」則此事亦已久矣。



