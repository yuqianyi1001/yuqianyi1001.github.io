---
title: 周羅髮
source: deerpark.app
---

### 丁福保佛學大辭典

【雜名】一作周羅，首羅，譯言小髻，小髻云周羅髮。沙彌得道時，頂留五三小髻，至和尚前，互跪，和尚乃剃除此小髻也。行事鈔下四曰：「與剃髮時，當頂留五三周羅髮，來至和尚前互跪。和尚問云：今為汝去頂髮可？答言爾便為除之。」同資持記曰：「周羅，經音義云：此翻為小，梵僧云小髻也。留五三者趣舉其數，留一亦得。准知落髮亦是和尚，恐其煩久，故令闍梨為除餘者，但留少許和尚親落。」起世因本經一曰：「周羅，隋言髻也。外國人頂上結少許長髮為髻。」玄應音義十八曰：「周羅，此譯云小也，謂小髻也。」探玄記八曰：「周羅此云頂髮。」釋氏要覽上曰：「周羅髮，即今親教和尚最後為剃頂上髮也。梵語周羅，此云小結。」梵Sūrya。


