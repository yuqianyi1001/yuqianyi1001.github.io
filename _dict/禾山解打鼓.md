---
title: 禾山解打鼓
source: deerpark.app
---
### 佛光大辭典

禪宗公案名。又作禾山四打鼓、解打鼓、禾山打鼓。即唐末五代禾山無殷禪師（884～960）對于學人之參問，四次均答以‘解打鼓’，開示真正之解脫唯在于領會此一包含所有事實而始終同一之‘解打鼓’。碧岩錄第四十四則（大四八·一八○下）：‘禾山垂語雲：“習學謂之聞，絕學謂之鄰；過此二者，是為真過。”僧出問：“如何是真過？”山雲：“解打鼓。”又問：“如何是真諦？”山雲：“解打鼓。”又問：“即心即佛即不問，如何是非心非佛？”山雲：“解打鼓。”又間：“向上人來時，如何接？”山雲：“解打鼓。”’

或謂解打鼓，即響在後面之意，亦即寓玄旨于言外之意。蓋真正體會諸佛悟境之人，視無味之言語，無關于慧解；若能于此理會，則當下猶如桶底脫落，執情盡除而驀然開悟。雪竇重顯頌之，雲（大四八·一八一中）：‘一拽石，二般土，發機須是千鈞弩。象骨老師曾輥攏□似禾山解打鼓？報君知，莫莽滷，甜者甜兮苦者苦。’﹝宗要統要續集卷十七、五燈會元卷六、拈評三百則卷中﹞



### 丁福保佛學大辭典

【故事】禾山一日，引僧肇寶藏論之語埀示曰：「習學謂之聞，絕學謂之鄰，過此二者，是為真過。」僧出問如何是真過：「山云解打鼓。」又問如何是真諦。山：「解打鼓。」又問即心即佛即不問，如何是非心非佛。山：「解打鼓。」又問向上之人來時如何接。山：「解打鼓。」此為禾山之四打鼓。見碧巖四十四則，會元六。



