---
title: 會三歸一
source: deerpark.app
---
### 佛光大辭典

又稱會三入一。即開三乘之方便歸入一乘之真實。系天台宗就法華經之教義所立之名目。天台宗謂，佛于法華以前之諸經，說聲聞、緣覺、菩薩等三乘，此系應未熟之根機而方便施設者，故未開顯真實以前為權法；逮根機圓熟，則為之開顯一乘，若隔歷之情執脫落時，則權即實，三即一，是為唯一佛乘。如此開三乘會歸入一乘，稱為會三歸一。與‘開權顯實’、‘廢權立實’其事相同，然開權顯實系就教體而立，廢權立實就教用而立，會三歸一則就所修之行而立。又于天台宗、華嚴宗，以羊、鹿、牛等三車比喻三乘，三車之外，別立大白牛車以為一乘，故倡會三歸一之旨；然嘉祥、慈恩等三車家則以三乘中之菩薩乘為佛乘，否認四車之說，而謂法華經系會聲聞、緣覺等二乘而歸入菩薩乘，稱為‘會二歸一’。﹝法華經藥草喻品、法華經義記卷一（法雲）、法華玄義卷九下﹞（參閱‘開權顯實’5315、‘開顯’5316）



### 陳義孝佛學常見辭彙

佛最初以聲聞緣覺菩薩等三乘法，教化眾生，到最後皆教令成佛，會三乘於一佛乘，是名會三歸一。



### 丁福保佛學大辭典

【術語】佛於法華經說爾前所說三乘之法，為一佛乘之方便，所歸者，一佛乘耳。一佛乘之外，無二乘三乘，是為會三歸一。法華玄義七曰：「華合未開，譬隱一乘，分別說三。華葉正開，譬會三歸一，但說一乘。華落蓮存，譬絕教冥理。」四教儀曰：「開前頓漸，會入非頓非漸。故言開權顯實。又言廢權立實。又言會三歸一。」



