---
title: 一切智智
source: deerpark.app
---

**來源：陳義孝佛學常見辭彙**

<p>一切智中之智，亦即佛智。</p>

**來源：丁福保佛學大辭典**

<p>【術語】三智中之一切智，混聲聞緣覺之智，故為分別彼一切智，而名佛智為一切智智。大日經疏一曰：「梵云薩婆若那Sarvajñāna，即是一切智，今謂一切智智，即是智中之智也。」又「一切智智，如實了知，名為一切智者。」又謂一切智智，譬如虛空界，離一切分別，又如大地，為一切眾生所依，又如火界，燒一切無智之薪，又如風界，除去一切諸煩惱之塵，又如水界，一切眾生依之歡樂。又謂此智，菩提心為因，大悲為根，方便為究竟。菩提心為因者，謂行者如實知自心也。大悲為根者，謂行者發悲願，拔眾生之苦，與以樂也。方便為究竟者，為一切智智之果，即以利他之行而名之也。仁王經中曰：「自性清淨，名本覺性，即是諸佛一切智智。」</p>

**來源：佛光大辭典**

<p>梵語sarvajña-jñāna。指佛陀之智慧是一切智中之最殊勝者。音譯作薩婆若那。一切智通于聲聞、緣覺、佛三者，今為區別佛智與前二者，故稱佛智為一切智智。仁王護國般若波羅蜜多經卷上（大八·八三七上）：‘自性清淨，名本覺性，即是諸佛一切智智。’大日經卷六（大一八·四一中）：‘離一切分別及無分別，而彼無盡眾生界，一切去來，諸有所作，不生疑心；如是無分別一切智智，等同虛空。’可知一切智智是智中之智，猶如虛空界，離一切分別；又如大地，為一切眾生所依；又如風界，除去一切煩惱塵；又如火界，能燒一切無智之薪；又如水界，眾生依之而歡樂；非但以一切種遍知一切法，亦知此法為究竟之常不壞相，不增不減，猶如金剛，故為究竟實際之實智，亦唯如來自證之解脫味。﹝大日經卷一住心品、大日經義釋卷一、大毗盧遮那經住心鈔卷四）</p>
