---
title: 曉公四教
source: deerpark.app
---

**來源：丁福保佛學大辭典**

<p>【名數】海東元曉，立四教：一三乘別教，如四諦緣起經等為聲聞緣覺菩薩三乘所共學，其中二乘又明法空，異於菩薩，故曰三乘別教。二三乘通教，如般若深密經等為聲緣菩三乘所共學，其中皆說二空，故曰三乘通教。三一乘分教，如梵網經等，菩薩不與二乘共學，名為一乘，其中未顯法之周徧圓融，故名分教。四一乘滿教，如華嚴經等，具明法界之理，故名一乘滿教。見華嚴玄談四。</p>

**來源：佛光大辭典**

<p>新羅元曉判釋諸經所立之四教。即：(一)三乘別教，如四諦教、緣起經等。所說為聲聞、緣覺、菩薩三乘所共學，其中二乘僅知人空之理，未明法空之理，與菩薩別異，故稱三乘別教。(二)三乘通教，如般若經、深密經等。所說為聲聞、緣覺、菩薩三乘所共學，三乘皆明人、法二空之理，故稱三乘通教。(三)一乘分教，如瓔珞經、梵網經等。所說獨為一乘，即菩薩不與二乘共學，故稱一乘；又以所說未能顯現法之週遍圓融，故稱分教。(四)一乘滿教，如華嚴經等。亦獨為一乘，而所說具明法界之理，週遍圓融，故稱一乘滿教。澄觀于華嚴經疏鈔玄談卷四評之，謂此四教與天台宗所立藏、通、別、圓四教大致相同，所異者在于元曉合別教與圓教為一，而另加一乘分教而已。﹝華嚴經探玄記卷一﹞</p>
