---
title: 眾喜瑞
source: deerpark.app
---
### 三藏法數

謂大眾既見雨華動地，知佛世尊必說大法，欣躍內充，以表大機當發。經云：大眾得未曾有，歡喜合掌，一心觀佛。是也。且喜怒人之常情，何得為瑞？蓋天華悅眼，地動震心，是外瑞；心喜是內瑞，非常之喜昔雖曾有，而不為喜所動，今為喜動，而能一心觀佛，故名眾喜瑞。



### 丁福保佛學大辭典

【術語】法華六瑞中之心喜瑞也。見六瑞條。

參照：<a href="/dict/六瑞">六瑞</a>



