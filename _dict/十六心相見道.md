---
title: 十六心相見道
source: deerpark.app
---

### 丁福保佛學大辭典

【術語】三心相見道之後，又有十六心相見道。此亦有二種：一、法智與類智配於上下二界而成十六心，如前之小乘。二、不分上下二界，法智與類智配於所觀之理與能觀之智，而成十六心。即一、苦法智忍，緣三界之苦諦而正斷善惡之無間道智也。二、苦法智，斷善惡已，證真如之解脫道智也。三、苦類智忍，前二智各別內證之無間道智也。四、苦類智，審定印可苦法智忍之解脫道智也。集滅道之三，其例亦然。故此雖為所取（是理）能取（是智）之十六心，亦謂之總作之十六心，是限於菩薩之觀相也。已上三心十六心，皆生於真見道根本智之後，後得智上分別之思想也。見百法問答抄。


