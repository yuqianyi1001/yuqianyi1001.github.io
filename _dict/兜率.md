---
title: 兜率
source: deerpark.app
---
### 陳義孝佛學常見辭彙

華譯上足、妙足、知足、喜足等，謂於五欲境，知止滿足，為欲界六天中之第四天名，分內外二院，內院為彌勒菩薩的淨土，外院為天人享樂的地方。



### 丁福保佛學大辭典

【界名】天名。舊作兜率、兜率陀、兜率哆、兜術等、新作都史多、覩史多、鬥瑟哆、珊覩史多等。譯曰上足、妙足、知足、喜足等。欲界之天處，在夜摩天與樂變化天之中間，下當第四重，分天處內處之二，其內院為彌勒菩薩之淨土，外院則天眾之欲樂處也。四阿含暮抄下曰：「兜率陀，此云上足天。」西域記三曰：「覩史多天，舊曰兜率佗，又曰兜術他，訛也。」玄應音義十八曰：「兜率哆，或作兜駛多，或言兜率陀，皆訛也。正言覩史多，此云知足天，亦云妙足也。」可洪音義一曰：「[冉*寸]兜率陀，上所奸反。大般若作珊覩史多。勝天王經作[冉*冉]兜術率陀。應和尚音義作[月*冉]兜，並先安反。此云正喜。人云正知足也。」佛地論五曰：「覩史多天。後身菩薩，於中教化，多修喜足，故名喜足。」俱舍寶疏八曰：「覩史多，此云喜足。於五欲樂生喜足心故。舊云知足。」瑜伽略纂二曰：「都史多，名知足，受樂知足故。」法華經勸發品曰：「若有人受持讀誦，解其義趣。是人命終。（中略）即往兜率天上，彌勒菩薩所。」梵Tuṣita。



