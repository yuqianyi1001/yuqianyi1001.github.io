---
title: 破邪顯正
source: deerpark.app
---

**來源：丁福保佛學大辭典**

<p>【術語】破邪道顯正理也。</p>

**來源：佛光大辭典**

<p>為破邪與顯正之並稱。又作破邪申正、摧邪顯正、破顯、破申。即破斥邪道，彰顯正理。宇宙森羅萬象，諸法無量無邊，概括之不外邪、正二者。滯邪者流轉于黑暗世界；會正者逍遙于光明世界。故先聖前賢以慈愍破其邪、顯其正，以了轉迷開悟之大事。</p><p>佛教諸宗無不以破邪顯正為要旨，然三論宗之主要立意，特重破邪顯正。該宗破邪顯正之說，與諸宗有異。諸宗之通說對邪道加以排斥，于正理加以彰顯，故破邪之外另須顯正。三論宗則主張立破同時，謂破邪即顯正，破邪之外不須另有顯正，既已破邪道、邪見、邪執等諸邪論，則無所得之中道、諸法實相之真理即自然而顯。並認為他宗則破邪之外有顯正，為顯正而反生偏執，破其他之邪，而己不免亦墮于邪，故難謂真破邪。三論宗嘉祥大師于三論玄義一書中，嘗將破邪顯正分為破不收、收不破、亦破亦收、不破不收等四種加以說明，其末項之‘不破不收’即破顯之極致作法。﹝大乘玄論卷五、大乘義章卷五、中觀論疏卷一、卷三、卷十、百論疏卷上、卷中、三論遊意義﹞</p>
