---
title: 焚香
source: deerpark.app
---
### 丁福保佛學大辭典

【雜語】焚香之始。李相之賢己集。謂始於佛圖澄。吳曾能改齋漫錄。謂始於漢。曲園雜纂曰：「禮郊特牲云：周人尚臭，蕭合黍稷，臭陽達於牆屋，故既奠，然後焫蕭合羶薌。鄭注曰：蕭，薌蒿也。染以脂，合黍稷燒之。羶當為馨，聲之誤也。然則焫蕭合馨香，即燒香之權輿。後世焚香以降神，自是周人尚臭之遺意。」



