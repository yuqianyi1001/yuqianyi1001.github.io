---
title: 放逸
source: deerpark.app
---
### 佛光大辭典

梵語pramāda。心所（心的作用）之名。略稱逸。俱舍七十五法之一，唯識百法之一。即放縱欲望而不精勤修習諸善之精神狀態。俱舍宗謂放逸系與一切染污心（不善心與有覆無記心）相應而起之心所，系屬大煩惱地法；唯識宗謂此屬八大隨惑之一。反之，防杜諸惡而專注于修善之精神作用，稱為不放逸。俱舍宗以不放逸為一切善心生起的心所，系屬大善地法；唯識宗亦以之為善心所。﹝成唯識論卷六、品類足論卷三、入阿毗達磨論卷上、順正理論卷十一﹞（參閱‘大隨煩惱’890）



### 法相辭典

★瑜伽八十九卷八頁雲：于諸善品，不樂勤修；于諸惡法，心無防護；故名放逸。

★二解　此中放逸、是現前觀四障之一。瑜伽九十五卷十六頁雲：雲何放逸？謂略而言，若邪思惟，若邪尋思，若邪戲論，是名放逸。當知若于不應思處而強思惟；名邪思惟。謂或思惟我于過去世，為曾有耶？乃至廣說。于未來世，于內猶豫、我為是誰？誰當是我？今此有情，從何而來？于是沒已，當往何所？或思世間。謂世間常。乃至廣說。如是或謂世間有邊。乃至廣說。或思有情。謂命即身。乃至廣說。或思有情業果異熟，謂妄思惟此作此受。乃至廣說。或復思惟諸靜慮者靜慮境界。或思諸佛諸佛境界。如來滅後，若有若無。乃至廣說。彼由世俗勝義善巧，于是一切，二因緣故；不應思惟。一、非思惟所緣境故。二、由其事無所有故。若有思求非思境事，或有思求無所有事；如是一切，皆無所得。唯有令心轉增迷亂。若于此中不如正理強思惟者；雖有一類，由宿因力，或起厭離，或起厭離相應作意，緣實境界，于其中間暫爾現行；而復于彼、見為過患，生不實想。如是思惟世間等法，能引無義。邪尋思者：當知即是欲等尋思。邪戲論者：復有六種。謂顛倒戲論，唐捐戲論，諍競戲論，于他分別勝劣戲論，分別工巧養命戲論，耽染世間財食戲論。如是一切，總名放逸。為欲斷除此放逸故；如來親自為教誨者。為堪受化，補特伽羅、聞已，速能斷諸放逸。

★三解　顯揚一卷九頁雲：放逸者：謂總貪嗔癡懈怠為體。由依此故，心不制止惡不善法：及不修習彼對治法；障不放逸為業。乃至增長放逸為業。如經說：夫放逸者，是生死蹟。乃至廣說。

★四解　成唯識論六卷十九頁雲：雲何放逸？于染淨品，不能防修，縱蕩為性。障不放逸，增惡損善所依為業。謂由懈怠及貪嗔癡，不能防修染淨品法；總名放逸。非別有體。雖慢疑等，亦有此能；而方彼四，勢用微劣障三善根、遍策法故。推究此相，如不放逸。

★五解　集論一卷九頁雲：何等放逸？謂依懈怠及貪嗔癡，不修善法；于有漏法，心不防護為體？憎惡損善所依為業。

★六解　五蘊論五頁雲：雲何放逸？謂即由貪嗔癡懈怠故；于諸煩惱，心不防護；于諸善品，不能修習；為性。

★七解　廣五蘊論十一頁雲：雲何放逸？謂依貪嗔癡懈怠故，于諸煩惱，心不防護；于諸善品，不能修習為性。不善增長，善法退失，所依為業。

★八解　俱舍論四卷五頁雲：逸、謂放逸。不修諸善。是修諸善所對治法。

★九解　法蘊足論八卷九頁雲：雲何放逸？謂于斷不善法，集善法中、不修，不習，不恆作，不常作，舍加行，總名放逸。

★十解　品類足論一卷三頁雲：放逸雲何？謂不修善法性。

★十一解　品類足論三卷二頁雲：放逸雲何？謂于斷惡法具足善法中，不修不習，不別修習，不堅作，不常作，不勤修習性；是名放逸。

★十二解　界身足論上三頁雲：放逸雲何？謂于斷不善法，引集善法，不堅住作，不恆常作，不親不近，不修不習；是名放逸。

★十三解　入阿毗達磨論上八頁雲：不修善法，名為放逸。違前所說不放逸性。即是不能守護心義。



### 陳義孝佛學常見辭彙

放縱心思，任性妄為。



### 丁福保佛學大辭典

【術語】唯識論二十隨煩惱之一。不守規矩也。大乘義章二曰：「離善方便名放逸。」



