---
title: 王古
source: deerpark.app
---

### 丁福保佛學大辭典

【人名】宋東都人。字敏仲。官尚書禮部侍郎，世稱王侍郎。仁慈寬容，大好佛教。初寓京師時。與禪門耆宿結道交。及游江西，與黃龍翠岩晦堂楊岐等諸師締清遊，深契禪旨。又悟淨土法門之勝義。博考諸經，大有所發明。元豐七年著新修往生淨土傳三卷，補戒珠之遺，凡列傳一百九人。又撰直指淨土決疑集三卷，鼓吹禪淨一致之旨義。自亦修觀念之心，持念佛，手嘗不釋數珠。與楊傑次公齊名，遙繼廬山高士之遺風。臨終不覺苦痛，光明滿室，端坐而卒。見佛祖統記二十八，廬山蓮宗寶鑑四等。



### 佛光大辭典

宋代開封人。字敏仲。宋徽宗時為禮部侍郎，崇尚新法，唯與宰相蔡京不合，遂出知成都府，後復被貶為別駕。其居京師時，多與禪門耆宿道交。及遊江西，復與黃龍、翠岩、晦堂、楊岐等諸師締交，深契禪旨。其後又與楊傑共悟淨土法門之勝義，博考諸經，遂撰往生淨土傳、直指淨土決疑集各三卷，高倡禪淨一致之旨。既離都，終日修觀念佛，精進不息，遙追廬山高士之遺風。臨終，不覺苦痛，滿室生光明，端坐而逝，年壽不詳。﹝元v黨人傳卷四、宋元學案卷九十六﹞


