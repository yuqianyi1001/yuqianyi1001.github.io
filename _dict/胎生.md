---
title: 胎生
source: deerpark.app
---
### 三藏法數

胎生者，謂含藏而生也。謂世間之人，含藏於母胎之中，滿足十月而生是也。

胎生金翅鳥王，居樹南面，欲取龍時，飛往樹上，乃即飛下，令水開四百由旬，取龍食之。此鳥王惟能取卵、胎二生龍，不能取濕、化二生龍也。

胎生龍，居樹南面，所居宮殿，皆七寶莊嚴。

謂若於天中，降德貶墜，生於彼道。其所卜居，鄰於日月。此阿脩羅從胎而出，人趣所攝。

胎生者，從胞胎而出生也。謂此類有情，因愛欲雜染之惑，起橫、豎亂想之業，惑業相滋，故感此生之報，即人畜龍仙之類是也。（橫、豎者，人身豎，而畜生橫也。因行正道，得為人類，故身豎；因行邪道，感生畜類，故身橫也。）



### 法相辭典

★如四生中說。

★二解　俱舍論八卷十一頁雲：雲何胎生？謂有情類，生從胎藏，是名胎生。如象馬牛豬羊驢等。

★三解　集異門論九卷三頁雲：雲何胎生？答：若諸有情、從胎而生。謂在胎藏、先為胎藏之所纏裹；後破胎藏、方得出生。此復雲何？如象馬駝牛驢羊鹿水牛豬等、及一類龍，一類妙翅。一類鬼，一類人。復有所餘諸有情類、從胎而生。謂在胎藏、先為胎藏之所纏裹；後破胎藏、方出生者；皆名胎生。



### 陳義孝佛學常見辭彙

四生之一，即由母胎而生，如人類在母胎之內完成身體之後才出生是。劫初的人類，男女未分，所以都是化生，後來因為發生淫情，生出男女二根，才變為胎生。



### 丁福保佛學大辭典

【術語】四生之一。如人類在母胎內完具身體而生者，劫初之人，男女未分，皆為化生，其後發婬情而生男女二根，始為胎生也。俱舍論八曰：「有情類生從胎藏是名胎生，如象馬牛豬羊驢等。」

極樂有胎生化生二類，或生邊地，或生蓮內，而花不開，為不能見聞三寶恰如胎生之人在胎內，故名胎生。疑佛之他力而自力修行之人，受此報云。無量壽經下曰：「其胎生者，所處宮殿或百由旬，或五百由旬，各於其中受諸快樂，如忉利天上。（中略）壽五百歲常不見佛，不聞經法，不見菩薩聲聞聖眾。是故於彼國土謂之胎生。」略論曰：「於五百歲中常不見聞三寶，安樂國土謂之邊地，亦曰胎生。」



