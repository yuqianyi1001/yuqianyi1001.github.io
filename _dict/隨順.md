---
title: 隨順
source: deerpark.app
---
### 佛光大辭典

謂隨從他人之意而不拂逆。法華經卷一序品有供養諸佛、隨順（梵ānulomikī  ）行大道、具六波羅密之說。同經卷四‘五百弟子受記品’亦說，世尊甚奇特，所為極希有，隨順（梵anuvartayante  ）世間若幹之種性，以方便知見而為說法，拔出眾生處處之貪著。

新華嚴經卷三十七中亦有菩薩如是觀一切法之自性清淨，隨順（梵anu=loma  ）不違），得入第六現前地，得明利之隨順忍（梵anulomikī kṣān=tiḥ  ），而未得無生法忍等之記載。

隨順一語，在佛、眾生、教法皆可用之。于瑜伽師地論卷二十八舉出十種隨順學法，即不淨想、無常想、無常苦想、苦無我想、厭逆食想、一切世間不可樂想、光明想、離欲想、滅想、死想；並言欲修習十想，須斷十種障礙學法與違逆學法。又舉出宿因、隨順教、如理加行、無間殷重所作、猛利樂欲、持瑜伽力、止息身心粗重、數數觀察、無有怯弱、離增上慢等十種隨順學法，並一一加以解說。﹝廣博嚴淨不退轉輪經卷二、瑜伽師地論卷三十七成熟品、大乘莊嚴經論卷二成熟品、俱舍論卷四、法華經文句卷二上﹞



### 法相辭典

★瑜伽八十一卷三頁雲：隨順者；謂解釋次第故。

★二解　瑜伽八十三卷八頁雲：言隨順者：隨順證得諸沙門果，及餘所有勝功德故。

★三解　瑜伽八十三卷二十頁雲：隨順者：由作意思惟故。

★四解　如增上戒學差別中說。

★五解　世親釋一卷十頁雲：言隨順者，謂于證得勤修行時，隨順住故。如隨導師所說正道，隨順而住。又雲：言隨順者。謂與三量。不相違故。

★六解　無住釋一卷八頁雲：言隨順者，是能對向；是能順義。



### 陳義孝佛學常見辭彙

隨之順之的意思。



### 丁福保佛學大辭典

【術語】信他之教，從他之意也。文句二曰：「供養諸佛者，祇是隨順佛語。」



