---
title: 五比丘
source: deerpark.app
---

### 陳義孝佛學常見辭彙

指佛最初所度的五比丘，即憍陳如、額鞞、跋提、十力迦葉、摩訶俱男。



### 丁福保佛學大辭典

【雜名】佛最初所度之五個比丘。皆為佛之姻戚。一、憍陳如，二、額鞞，三、跋提，四、十力迦葉，五、摩男俱利。是為文句四之三之說，而諸經論諸家之義皆同。然列為一、陳如（又拘鄰），二、頞鞞（又濕鞞阿說示馬勝），三、拔提（又摩訶男），四、十力迦葉，五、俱利太子。又玄義釋籤六之二列為：一、頞鞞，二、跋提，三、俱利，四、釋摩男，五、十力迦葉。是摩男於俱利為別人，一摩男為跋提之異名（文句），一摩男為陳如之異名。除陳如之名而以釋摩男之名加於第四，皆誤也。摩男為摩訶那摩之略，大名之義，拘利太子之尊稱也。是為釋氏，故亦云釋摩男。非別人。



### 佛光大辭典

梵語pañca bhikṣavaḥ，巴利語pañca-vaggiyā bhikkhū。又作五群比丘。乃釋尊成道後，初轉法輪所度化之五位比丘。悉達多太子u城出家，其父淨飯王大驚，乃遣使追還，然因太子發心堅固，王乃從王師中選出x陳如等五人，伴隨侍奉太子學道，此五人遂與太子共修苦行。太子以六年苦行，未能達到

解脫，故放棄苦行，于尼連禪河沐浴，並接受牧羊女乳粥之供養，x陳如等五人以為太子退失道心，遂離開太子，赴鹿野苑苦行林繼續苦修。釋尊成道後，因念此五人，當先度脫，故至鹿野苑為說四聖諦、八正道、布施、持戒、生天等法，令得法眼淨。五人之中，x陳如與阿說示為釋尊母系之親屬，餘三人為釋尊父系之親屬。今印度加爾各答博物館尚藏刻有釋尊初轉法輪教化五比丘之石板。五比丘之譯名，諸經所舉互有出入，列舉如上表。

此外，法華玄義釋簽卷六之二列為O@、跋提、俱利、釋摩男、十力迦葉，以摩男與俱利為不同之二人、摩男為陳如之異名，皆誤謬之論。又有以摩男為跋提之異名者，亦誤。因摩男為摩訶那摩之略稱，意為大名，乃拘利太子之尊稱，其為釋氏，故亦稱釋摩男。﹝中阿含卷五十六、增一阿含卷三、卷十四、過去現在因果經卷三、佛本行集經卷三十四、五分律卷十五、四分律卷十四、卷三十二、毗奈耶破僧事卷六、法華文句卷一上、法華經玄贊卷四、佛祖統紀卷二、法苑珠林卷十一﹞


