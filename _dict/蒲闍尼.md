---
title: 蒲闍尼
source: deerpark.app
---
### 丁福保佛學大辭典

【術語】Bhojaniya，又作蒲饍尼。譯言正食。新譯噉食。米飯等可噉食之五種正食也。行事鈔下二曰：「四分中有五種蒲闍尼（此云正食），謂麨、飯、乾飯、魚、肉也。」玄應音義四曰：「蒲闍尼食，譯云可食。」有部毘奈耶三十六曰：「有五種蒲饍尼食（是含噉義也）成足食。云何為五？一餅，二麥豆飯，三麨，四肉，五飯。噉此五時名為足食。」寄歸傳一曰：「律云：半者蒲饍尼，蒲饍尼以含噉為義，半者謂五也。半者蒲饍尼應譯為五噉食，舊云五正者准義翻也：一飯，二麥豆飯，三麨，四肉，五餅。」



