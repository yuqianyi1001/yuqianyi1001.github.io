---
title: 無生法忍
source: deerpark.app
---

**來源：陳義孝佛學常見辭彙**

<p>簡稱無生忍，即把心安住在不生不滅的道理上。</p>

**來源：法相辭典**

<p>★顯揚六卷六頁雲：問：如經中說無生法忍；彼雲何建立？答：由三自性故。謂由遍計所執自性故；說本來無生忍。由依他起自性故；說自然無生忍。由圓成實自性故；說煩惱苦垢無生忍。此三種忍，在不退轉地，應知。</p>

**來源：三藏法數**

<p>理本不生不滅，今但言不生，故名無生。謂菩薩於無生之法，忍可忍樂，不動不退，是名無生法忍。</p>

**來源：丁福保佛學大辭典**

<p>【術語】略云無生忍。無生法者，遠離生滅之真如實相理體也，真智安住於此理而不動，謂之無生法忍。於初地或七八九地所得之悟也。寶積經二十六曰：「無生法忍者，一切諸法無生無滅忍故。」註維摩經一曰：「肇曰：無生忍，同上不起法忍，法忍即慧性耳。見法無生，心智寂滅，堪受不退，故名無生法忍也。」智度論七十三曰：「無生忍者，乃至微細法不可得，何況大。是名無生。得此無生法，不作不起諸業行，是名得無生法忍。得無生法忍菩薩，是名阿鞞跋致。」</p>

**來源：佛光大辭典**

<p>梵語anutpattika-dharma-kṣānti。謂觀諸法無生無滅之理而諦認之，安住且不動心。又作無生忍、無生忍法、修習無生忍。為三忍之一，仁王經所說五忍之第四。大智度論卷五十（大二五·四一七下）：‘無生法忍者，于無生滅諸法實相中，信受通達，無礙不退，是名無生忍。’大乘義章卷十二（大四四·七○一中）：‘從境為名，理寂不起，稱曰無生；慧安此理，名無生忍。’</p><p>據大智度論卷八十六載，于聲聞之八人地乃至已辦地、闢支佛地等觀四諦，一切智斷僅得菩薩無生法忍之部分，苦集滅道之四諦實乃分別諸法實相之一諦，以聲聞為鈍根，故觀四諦而得道；以菩薩為利根，故直觀諸法實相而入道。由此可知，無生法忍，即聲聞于入見道位時見四諦之理；菩薩則于入初地時諦認諸法無生無滅之理，以住不退轉地。</p><p>據瑜伽師地論卷七十四載，不退轉地之菩薩依遍計所執性、依他起性、圓成實性等三性，得本性、自然、煩惱苦垢三種之無生忍：(一)本性無生忍，又作本來無生忍。謂觀遍計所執之體性均無，而忍知本性無生者。(二)自然無生忍，謂觀依他之諸法因緣生，忍知非自然而生者。(三)煩惱苦垢無生忍，又作惑苦無生忍。謂諸法實性之真如法性，系安住無為與一切雜染不相應，忍知本來寂靜者。此乃忍知三無性之理，故稱無生忍。又六十華嚴經卷二十五‘十地品’謂，第七地之菩薩，三業清淨，修無相行，得無生法忍，照明諸法。另仁王般若波羅蜜經卷上菩薩行品列舉伏忍、信忍、順忍、無生忍、寂滅忍等五忍，前四忍分上、中、下三品，而寂滅忍僅分上、下二品，信忍之三品配初、二、三地，順忍之三品配以四、五、六地，無生忍之三品配以七、八、九地。﹝大般若波羅蜜多經卷四四九轉不轉品、無量壽經卷上、大寶積經卷二十六、大品般若經卷二十二、入楞伽經卷三、成唯識論卷八、大智度論卷六、卷十五、卷七十三、淨土論卷上、大乘義章卷十四﹞（參閱‘三法忍’571、‘五忍’1097）</p>
