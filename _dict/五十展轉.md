---
title: 五十展轉
source: deerpark.app
---

**來源：丁福保佛學大辭典**

<p>【術語】法華經隨喜功德品曰：「如來滅後，若比丘等，聞此經，隨喜已，從法會出，至於餘處，若為父母，若為善友，隨力演說，是諸人等聞已隨喜，復行轉教，餘人聞已，復隨喜轉教。如是展轉至第五十。其第五十善男善女隨喜功德，我今說之。有大施主，滿八十年布施一世界人以種種娛樂之具，知八十年後將死，集八十年間施與之眾生，我當以佛法教訓之，令一時皆得羅漢果。其所得功德，不如是第五十人聞法華經一偈，隨喜功德，百分千分百千萬億分不及其一。如是第五十人，展轉聞法華經，隨喜功德，尚無量無邊阿僧祇。何況最初於會中聞而隨喜者。其福復勝無量無邊阿僧祇，不可得比。」</p>
