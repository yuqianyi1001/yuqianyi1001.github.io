---
title: 色界十八天
source: deerpark.app
---

**來源：陳義孝佛學常見辭彙**

<p>在色界中一共有十八層天。</p>

**來源：三藏法數**

<p>初禪三天：一、梵眾天。梵，淨也，以無染欲故。眾，猶民也。謂此天是初禪天主之民眾也。二、梵輔天，輔，佐也。謂此天是初禪天主之輔佐臣僚也。三、大梵天，謂此天是初禪天之主也。名尸棄，劫初先生，劫盡後滅，主領三千大千世界也。（梵語尸棄，華言火。三千者，大千、中千、小千也。言三千大千者，總別雙舉也。）二禪三天：一、少光天，謂此天光明少故。二、無量光天，謂此天光明增勝無限量故。三、光音天，謂此天以光明為語音故。三禪三天：一、少淨天，謂此天意識樂受清淨故。二、無量淨天，謂此天淨勝於前不可量故。三、遍淨天，謂此天樂受最勝，淨周遍故。四禪九天：一、無雲天，以前諸天空居，依雲而住。此天在雲之上，居無雲之首，故號無雲。二、福生天，謂此天修勝福力而生其中，從因得名故。三、廣果天，謂此天果報廣大，無能勝故。四、無想天，謂此天一期果報，心想不行故。（一期者，謂從生至死也。）五、無煩天，謂此天離欲界苦，及色界樂，苦樂兩滅，無煩惱故。六、無熱天，謂此天研究心境，無依無處，清涼自在，無熱惱故。七、善見天，謂此天妙見十方世界圓澄無塵垢故。八、善現天，謂此天空無障礙，精見現前故。九、色究竟天，謂此天於諸塵幾微之處，研窮究竟故。</p>

**來源：丁福保佛學大辭典**

<p>【名數】見三界條。</p><p>參照：<a href="/dict/三界">三界</a></p>

**來源：佛光大辭典**

<p>據大毗婆沙論卷一三六載，色界之初禪、二禪、三禪、四禪共十八天。初禪三天，梵輔天、梵眾天、大梵天；二禪三天，少光天、無量光天、光音天；三禪三天，少淨天、無量淨天、遍淨天；四禪九天，小嚴飾天、無量嚴飾天、嚴飾果實天、無想天、無造天、無熱天、善見天、大善見天、阿迦尼吒天。然亦有經論主張色界有二十二天、二十一天、十七天、十六天者。﹝立世阿毗曇論卷六、雜阿毗曇心論卷二、大乘阿毗達磨雜集論卷六）（參閱‘色界’2545）</p>
