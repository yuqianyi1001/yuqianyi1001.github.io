---
title: 眾生心
source: deerpark.app
---
### 佛光大辭典

即眾生所有之心，亦指眾生所具之如來藏心。大乘起信論（大三二·五七五下）：‘摩訶衍者，總說有二種，雲何為二？一者法，二者義。所言法者，謂眾生心，是心則攝一切世間法、出世間法，依于此心顯示摩訶衍義。何以故？是心真如相，即示摩訶衍體故；是心生滅因緣相，能示摩訶衍自體相用故。’即謂眾生心含攝一切世間及出世間之法，此眾生心即如來藏心。此心之體即真如之相，其自體之相用即生滅因緣之相。大乘以此一心為諸法之自體，即說明以此心為‘摩訶衍’之意；小乘則以為諸法各有自體，此乃別于大乘一心之說。﹝大乘起信論義記卷上、起信論疏卷一（元曉）、大乘起信論義疏卷上之上（慧遠）、起信論疏筆削記卷一﹞



### 陳義孝佛學常見辭彙

一切眾生所有的心。眾生心約有二種，即真心與妄心。見二心條。



### 丁福保佛學大辭典

【術語】一切眾生所有之心也。起信論曰：「摩訶衍者，總說有二種。云何為二？一者法，二者義。所言法者，謂眾生心。」眾生心有真妄二者，依嚴家則以真心為大乘之體，即如來藏心也。義記上曰：「眾生心者出其法體，謂如來藏心。」依台家則以妄心為大乘之法體，所謂介爾陰妄之心是也。依相宗則是阿賴耶之一心。



