---
title: 防護律儀
source: deerpark.app
---
### 佛光大辭典

指受戒後，順于戒體而能受持戒相。蓋正攝受遠離戒，是為攝受律儀，其後，依五根之增上力，遠離思與種子俱行，而不作罪，即稱防護律儀。大毗婆沙論卷一二三載稱，離飲酒戒能總防護諸餘律儀，如塹垣城能總防護。瑜伽師地論卷五十三（大三○·五九○中）：‘若正攝受遠離戒時，名攝受律儀。從是已後，此遠離思，五根攝受增上力故，恆與彼種子俱行，于時時間，亦與現行俱行。即由五根所攝善思，如先所受律儀，防護而轉；由此思故，或因親近惡友，或因煩惱增多，隨所生起，惡現行欲，即便慚羞，速能舍離，勿彼令我違越所受，當墮惡趣，是名防護律儀。’﹝大乘義章卷十﹞（參閱‘戒’2896）



### 法相辭典

★如律儀有八種中說。



### 丁福保佛學大辭典

【術語】受戒後，順於戒體能受持戒相也。又保護離飲酒戒，諸餘之律儀也。大乘義章十曰：「始心納法名之為受，順法防護說以為持。」義林章三本曰：「於罪不作名防護律儀。」婆沙論百二十三曰：「離飲酒戒能總防護，諸餘律儀，如塹垣城能總防護。」



