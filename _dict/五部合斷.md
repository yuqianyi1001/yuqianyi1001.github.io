---
title: 五部合斷
source: deerpark.app
---

### 丁福保佛學大辭典

【術語】五部者，迷於四諦之理之四部見惑，與迷於世上事相之一部修惑也。三界九地各有此五部。依薩婆多部之義，則佛與獨覺先於凡夫地以有漏智之六行觀，合斷下八地之見修五部也（不能以有漏智斷第九地之惑見六行觀條），合斷此之法，八地之五部，分上上品乃至下下品之九品，先自上上品始，終於下下品。每一品正斷之位，謂之無見道。既斷之位，謂之解脫道。每一斷惑必要此二道也。故總為九無間九解脫之十八心。許以六行觀之有漏智斷五部即見修二惑者，唯小乘之有部宗耳。大乘不許以有漏智斷迷理之見惑也。

參照：<a href="/dict/六行觀">六行觀</a>



### 佛光大辭典

又作五部雜斷。謂佛與獨覺在凡夫位以六行觀合斷下八地見修五部之惑。五部指迷于四諦之理之四部見惑與迷于世間事相之一部修惑，乃三界九地所俱有者。異生凡夫不能入見道位見諦理，亦不能分別五部，故唯修有漏之六行觀，至修道位時，總斷下八地之見修五部，但猶未能以有漏智斷第九地之惑。此系小乘有部之說，大乘則不許以有漏智斷迷理之見惑。﹝大毗婆沙論卷五十、俱舍論卷十九﹞


