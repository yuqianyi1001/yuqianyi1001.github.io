---
title: 金人
source: deerpark.app
---

**來源：丁福保佛學大辭典**

<p>【雜名】黃金色之人，指佛而言。又以金屬造之佛像也。僧史略上曰：「案釋老志曰：釋氏之學，聞於前漢。武帝元狩年中，霍去病獲毘邪王金人。帝以為大神，列甘泉宮，燒香跪拜，此佛法流傳之始也。」瑯琊代醉編三十一曰：「漢武故事云：渾邪王殺休屠王以其眾來降，得其金人之神，置之甘泉宮。金人皆長丈餘，其祭不用牛羊，唯燒香禮拜。上使依其國俗祠之，此神全類於佛。」釋門正統四曰：「後漢明帝永平七年，帝夢金人頂佩日光飛至殿庭。旦以問群臣，大學士傅毅奏曰：西方有聖人號佛，陛下所夢必此也。」後漢佛老志曰：「明帝寢南殿，夢金人身長丈六，頂佩日光，胸題卍字。」</p>

**來源：佛光大辭典**

<p>又作金神。本指金銅之像，後因佛身常敷以金色，故金人又指佛，或佛像。佛教傳入中國之情形，曾有多種議論。據載，西漢武帝元狩二年（121 B.C.），曾由西方獲得金人而禮拜之。又東漢永平十年（67），明帝因夢金人，故遣使至月氏國，請回佛像、經典、僧伽等，此即為金人之傳入。佛教初傳時，有關金人之名詞與性格的看法，大多留傳至今。﹝佛祖統紀卷三十四、歷代三寶紀卷一、廣弘明集卷一、魏書釋老志第一一四、史記卷一一一衛將軍驃騎列傳、漢書列傳第二十五、後漢書西域傳第七十八﹞</p>
