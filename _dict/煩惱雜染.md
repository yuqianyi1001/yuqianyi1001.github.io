---
title: 煩惱雜染
source: deerpark.app
---

### 法相辭典

★瑜伽八卷一頁雲：當知煩惱雜染、由自性故，分別故，因故，位故，門故，上品故，顛倒攝故，差別故，過患故；解釋應知。即由彼論一頁至九頁、廣釋其相。

★二解顯揚一卷十八頁雲：煩惱雜染者：謂一切煩惱、及隨煩惱、合名煩惱雜染。煩惱者：略有十種。一、薩迦耶見，二、邊執見，三、邪見，四、見取，五、戒禁取，六、貪，七、嗔，八、無明，九、慢，十、疑。或復二種。一、見所斷，二、修所斷。或復三種。一、欲界系，二、色界系，三、無色界系。復有七種顛倒行。一、邪解行，二、不解行，三、非解非不解行，四、執邪解行，五、彼因依處行，六、彼怖生行，七、任運起行。邪解行者：所謂薩迦耶見、邊執見、邪見。于所知事，起邪執故。不解行者：所謂無明。非解非不解行者：所謂疑也。執邪解行者：所謂見取、戒禁取、及于諸見所起貪等。彼因依處行者：謂見苦集所斷。彼怖生行者：謂見滅道所斷。任運起行者：謂修所斷。見所斷、有百一十二煩惱，修所斷、有十六煩惱。如是見修所斷、合有一百二十八煩惱。如是煩惱雜染、種種義差別故，立種種名。所謂結、縛、隨眠、隨煩惱、纏、暴流、軛、取、系、蓋、株杌、垢、燒、害、箭、所有、惡行、漏、匱、熱惱、鬥諍、熾然、火、稠林、拘礙。如是等義名差別。

★三解世親釋二卷十七頁雲：此中煩惱、即是雜染。是故說名煩惱雜染。



### 三藏法數

煩惱雜染者，亦名惑雜染，謂身見、邊見及貪瞋癡等一切煩惱，皆能染汙心識，令不清淨故也。



### 丁福保佛學大辭典

【術語】三雜染之一。見思之諸煩惱，能染污眾生之心識，而使不清淨。故云。


