---
title: 五結
source: deerpark.app
---

### 陳義孝佛學常見辭彙

貪結、恚結、慢結、嫉結、慳結。結是煩惱的別名，因煩惱能結縛眾生，使流轉於三界。



### 法相辭典

★大毗婆沙論四十九卷一頁雲：有五結。謂貪結，嗔結，慢結，嫉結，慳結。問：此五結以何為自性？答：以三十七事為自性。謂貪結，慢結，各三界五部為三十事。嗔結，欲界，五部為五事。嫉結，慳結，各欲界修所斷為二事。由此五結以三十七事為自性。已說自性；所以今當說。問：何故名結？結、是何義？答：系縛義，合苦義，雜毒義，是結義。此廣如上三結中說。



### 三藏法數

﹝出阿毗達磨集論﹞ 結即繫縛之義。謂眾生因煩惱妄惑造諸惡業，而為眾苦繫縛，流轉三界，不能出離，故云結也。（三界者，欲界、色界、無色界也。） 〔一、貪結〕，謂眾生貪著三界生死之法，廣行不善，由此能招未來苦果，不得解脫，是名貪結。 〔二、恚結〕，謂眾生心有惱害，廣行不善，由此能招未來苦果，不得解脫，是名恚結。 〔三、慢結〕，自恃凌他曰慢，謂眾生常起我慢、邪慢等，廣行不善，由此能招未來苦果，不得解脫，是名慢結。（我慢者，恃己之能，凌侮於他也。邪慢者，不禮塔廟，不敬三寶，不誦經典也。） 〔四、嫉結〕，謂眾生耽著利養，心無厭足；若見他榮，即起妒心，廣行不善，由此能招未來苦果，不得解脫，是名嫉結。 〔五、慳結〕，謂眾生耽著利養，而於資生等物，其心吝惜，不能惠施貧乏，廣行不善，由此能招未來苦果，不得解脫，是名慳結。



### 丁福保佛學大辭典

【名數】一貪結，貪著生死法之煩惱。二恚結，忿怒違情事之煩惱。三慢結，恃己凌他之煩惱。四嫉結，妒他盛榮之煩惱。五慳結，慳惜財物之煩惱。見阿毘達磨集論四、三藏法數二十四。

【名數】繫縛眾生使流轉於三界之妄惑，謂之結。有五種：一貪結，二恚結，三慢結，四嫉結，五慳結。出於阿毘達磨集論四。詳見結條。

參照：<a href="/dict/結">結</a>



### 佛光大辭典

謂系縛眾生，猶如繩結，使眾生流轉于三界而不得出離之五種煩惱。即： (一)貪結，(二)嗔結，(三)慢結，(四)嫉結，(五)慳結。﹝中阿含經卷五十六、阿毗達磨發智論卷三、集異門足論卷十二、大毗婆沙論卷四十九﹞（參閱‘結’5179）


