---
title: 五種甚深
source: deerpark.app
---

**來源：陳義孝佛學常見辭彙**

<p>義甚深、實體甚深、內證甚深、依止甚深、無上甚深。</p>

**來源：三藏法數**

<p>﹝出法華論﹞ 甚深者，即如來所證真如理智境界也。以此五法深妙難解，非聲聞、緣覺之所能知，故也。 〔一、義甚深〕，義甚深者，謂如來所證種智，性義微妙不可思議也。 〔二、實體甚深〕，實體甚深者，謂如來所證實相理體，不空不有，非如非異，不可思議也。 〔三、內證甚深〕，內證甚深者，謂如來所證所得一切智慧甚深無量，其智慧門難解難入，不可思議也。 〔四、依止甚深〕，依止甚深者，謂如來所證真如法體，遍一切處，無染無淨，不變不遷，於一切法不即不離，不可思議也。 〔五、無上甚深〕，無上甚深者，謂如來所證阿耨多羅三藐三菩提，而一切聲聞、辟支佛等所不能思議也。（梵語阿耨多羅三藐三菩提，華言無上正等正覺。辟支，梵語具云辟支迦羅，華言緣覺。）</p>

**來源：丁福保佛學大辭典**

<p>【名數】一、義甚深。謂如來所證種智性之義，微妙不可思議也。二、實體甚深。謂如來所證實相之理體，不空不有，非如非異，不可思議也。三、內證甚深。謂如來所得之一切智，甚深無量，其智慧門，難解難入也。四、依止甚深。謂如來所證真如之法體徧於一切處，無染無淨，不變不遷，不即不離也。五、無上甚深。謂如來所證之無上菩提，非一切聲聞辟支佛等所能思議也。見法華論上。</p>

**來源：佛光大辭典**

<p>甚深，指如來所證之真如理智境界。法華經論以此五法深妙難解，非聲聞、緣覺之所能知，故稱五種甚深。即：(一)義甚深，謂如來所證之種智性義，微妙不可思議。(二)實體甚深，謂如來所證之實相理體，不空不有，非如非異，不可思議。 (三)內證甚深，謂如來所證所得之一切智慧，甚深無量；其智慧門難解難入，不可思議。(四)依止甚深，謂如來所證之真如法體，遍一切處，無染無淨，不變不遷；于一切法不即不離，不可思議。(五)無上甚深，謂如來所證之無上正等正覺，一切聲聞、闢支佛等所不能思議。</p>
