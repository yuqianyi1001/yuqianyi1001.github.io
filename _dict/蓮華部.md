---
title: 蓮華部
source: deerpark.app
---
### 佛光大辭典

為密教胎藏界三部之一，金剛界五部之一。又稱觀音部、法部。略稱蓮部。此部表眾生本具淨菩提心之理德，又表示如來大悲三昧之德。蓋眾生本存自性清淨之心，雖于六道四生、迷妄界等生死泥中流轉，而其本有之淨菩提心亦不染不垢，猶如蓮華之出污泥而不染，故稱蓮華部。大日經疏卷五（大三九·六三二上）：‘右方是如來大悲三昧，能滋榮萬善，故名蓮華部。’此謂蓮華部表示滋潤萬善之如來大悲三昧門之部族。又蓮華部亦指胎藏界曼荼羅右方第一重之觀音院。

于胎藏界曼荼羅，十三大院中右方之觀音院、地藏院諸尊皆屬此部；蓋以馬頭觀音為部主，白衣觀音為部母，故蓮華部又稱觀音院。又于金剛界曼荼羅，蓮華部以西方阿彌陀如來為部主，法波羅蜜菩薩為部母，法、利、因、語等四親近菩薩及四攝中之金剛鎖菩薩等皆屬此部；表示妙觀察智說法之德，以此部之尊司此說法之德，故蓮華部又稱法部。又阿彌陀如來與觀音菩薩其果位與因位雖異，然其德則同。

此部之種子，于胎藏界三部為（sa，娑）；于金剛界五部為N（hrīḥ，紇哩）。三昧耶形為蓮華。﹝金剛頂瑜伽中略出念誦經卷一、蘇悉地羯□□砩稀□講柯荼羅義記卷二﹞



### 陳義孝佛學常見辭彙

胎藏界三部之一，或金剛界五部之一。



### 丁福保佛學大辭典

【術語】胎藏界三部之一。又金剛界五部之一。為觀音虛空藏等諸菩薩，司佛大悲三昧之諸尊也。胎藏界曼荼羅十三大院中右方之觀音陀地藏院諸尊是也。大日經疏五曰：「右方是如來大悲三昧，能滋養萬善，故名蓮華部。」蘇悉地經一曰：「諸佛形像即是佛部，諸菩薩形即蓮華部，諸世天像為金剛部。」



