---
title: 頭北面西
source: deerpark.app
---

### 陳義孝佛學常見辭彙

如來涅槃相。如來涅槃時，頭北面西，右而臥。



### 丁福保佛學大辭典

【術語】頭北面西，右脅而臥者，如來涅槃之相也。後分涅槃經上曰：「爾時世尊三反入諸禪定，三反示誨眾己。於七寶床右脅而臥，頭枕北方，足指南方，面向西方，後背東方。（中略）於其中夜入第四禪寂然無聲，於是時頃即般涅槃。」長阿含曰：「爾時世尊入拘尸那城，向本生處娑羅雙樹間，告阿難曰：汝為如來於雙樹間敷置床座，使頭北首面向西方。所以然者，吾法流布當久住北方。」婆沙論一百九十一曰：「問：世尊何故令敷設北首臥狀而臥耶？答：欲顯彼國論師法應爾故，謂彼國論師皆敷設北首床而臥，世尊亦爾。有說：欲顯遠離世所妄執吉祥事故，謂彼國死者乃令床上北首而臥，佛為破彼妄吉祥執，是故未般涅槃則令敷設北首床而臥。有說：欲止拘尸那中諸力士等不淨心故，謂彼國俗皆於北方建立天祠。若佛北足而臥者，則諸力士生不淨心。云何欺蔑我等所事北足而臥？有說：為欲顯佛恭敬正法故。謂佛豫知般涅槃後無上法炬北方熾然久久不滅，故於床上北首而臥。」又曰：「問：世尊何故右脅而臥？答：欲顯佛如師子王而臥故。如契經說：臥有四種：謂師子王臥，天臥，鬼臥，耽欲者臥。師子王右脅而臥，天則仰面，鬼則伏面，耽欲者臥左脅著地。佛是無上人中師子，故右脅而臥。」



### 佛光大辭典

指頭向北，面朝西，右脅向下而雙足相疊之橫臥姿勢。釋尊即以此姿勢入涅。大毗婆沙論卷一九一謂，釋尊行北首而臥之理由有數種，例如釋尊預知般涅後，無上法炬將熾燃于北方，故北首而臥；又如釋尊欲顯示三無數劫以來所起善根，漸漸增勝而無有萎歇，故令首趨勝方而臥，此勝方即是北方。然南傳長部經未載北方久住之說，故大毗婆沙論所列舉者，或系後世北方迦濕彌羅國之信眾所附會。于我國、日本，特別是願生西方淨土之淨土宗，諸高僧于臨終時，均採頭北面西之姿勢。此外，對一般之死者，亦有所謂北枕而臥之習俗。﹝長阿含卷三遊行經、大般涅經後分卷上應盡還源品、釋迦譜卷四、續高僧傳卷二十﹞


