---
title: 三三昧
source: deerpark.app
---
### 佛光大辭典

梵語trayaḥ samādhayaḥ，巴利語tayo samādhī。又稱三三摩地、三等持、三定。指三種三昧。三昧，禪定之異稱。依大乘義章卷十三載，心體寂靜，離于邪亂，稱為三昧。此三昧分有漏、無漏二種，有漏定為三三昧，無漏定為三解脫門。三三昧之分類有下列四種：

(一)據增一阿含經卷十六等之說，即：(一)空三昧（梵śūnyatā -samādhi ），即觀一切諸法皆悉空虛，為與苦諦之空、無我二行相相應之三昧，觀諸法為因緣所生，我、我所二者皆空。(二)無相三昧（梵animitta -samādhi ），即一切諸法皆無想念，亦不可見，為與滅諦之滅、靜、妙、離四行相相應之三昧。涅離色聲香味觸五法、男女二相，及三有為相之十相，故稱無相。(三)無願三昧（梵apraṇihita -samādhi ），又作無作三昧、無起三昧。對一切諸法無所願求，為與苦諦之苦、無常二行相，集諦之因、集、生、緣四行相相應之三昧。非常、苦、因等可厭患，故道如船筏，必應舍之；能緣彼定故，得無願之名。﹝北本大般涅經卷二十五、大毗婆沙論卷一○四、俱舍論卷二十八、成唯識論卷八、俱舍論光記卷二十八﹞

(二)俱舍論卷二十八所論之三三摩地。即：(一)有尋有伺三摩地（又作有覺有觀三昧），系與尋伺相應之等持，為初靜慮與未至定所攝。(二)無尋唯伺三摩地（又作無覺有觀三昧），系唯與伺相應之等持，為靜慮中間地所攝。(三)無尋無伺三摩地（又作無覺無觀三昧），系不與尋伺相應之等持，由第二靜慮之近分，乃至非想非非想所攝。以上，心之粗者稱為尋，細者則為伺。﹝大智度論卷二十三、瑜伽師地論卷十二、順正理論卷七十九﹞

(三)成實論卷十二所說之三三昧。即：(一)一分修三昧，修定不修慧，或修慧不修定。 (二)共分修三昧，修定亦修慧，為世間三昧，在暖等法之中。(三)聖正三昧，入于法位而能證滅諦之三昧，稱為聖正三昧。行者以定修心，因慧能遮煩惱；以慧修心，因定能遮煩惱。以定慧修心，因性得解脫性；又以定慧一時具足，故稱聖正。

(四)法華經玄義卷四所言之三三昧為：(一)真諦三昧，破見思垢。(二)俗諦三昧，破惡業垢、塵沙垢。(三)中道三三昧，破無明垢。﹝佛地經論卷一、雜阿毗曇心論卷七、注維摩經卷四、法華玄義釋簽卷五上、摩訶止觀卷七之上﹞（參閱‘三昧’580）



### 三藏法數

﹝出法界次第﹞ 梵語三昧，華言正定，亦云正心行處。謂眾生之心，從無始已來，常不正直，得是三昧，心行正直，故名三昧。 〔一、有覺有觀三昧〕，謂初心在禪曰覺，細心分別禪味曰觀。以空、無相、無作相應心入於初禪，則一切覺、觀皆悉正直，故名有覺有觀三昧。（空、無相、無作，即三解脫門也。） 〔二、無覺有觀三昧〕，謂以空、無相、無作相應心將入二禪之時，覺知之心已亡，分別禪味之念猶在。一切定觀皆悉正直，故名無覺有觀三昧。 〔三、無覺無觀三昧〕，謂以空、無相、無作相應心入於三禪乃至滅受想定時，覺知之心、分別禪味之念俱亡，故名無覺無觀三昧。

﹝出成實論﹞ 〔一、分修三昧〕，謂定、慧二分，隨修一分也。或修定不修慧，或修慧不修定，是名分修三昧。（梵語三昧，華言調直定，亦名正定、正受。） 〔二、共修三昧〕，謂修定亦兼修慧，修慧亦兼修定，是名共修三昧。 〔三、聖正三昧〕，自初果須陀洹已去，聖位所修，名為聖正。謂以定修心，因慧能破煩惱；以慧修心，因定能破煩惱。定慧一時具足，故名聖正三昧。（梵語須陀洹，華言預流。）



### 陳義孝佛學常見辭彙

三種的三昧、即空三昧、無相三昧、無願三昧。三昧是定的意思。空三昧是觀察世間的一切法都是緣生的，也都是虛妄不實的；無相三昧是觀察世間的一切形相都是虛妄假有；無願三昧又名無作三昧，即觀一切法幻有，而無所願求。



### 丁福保佛學大辭典

【術語】是為舊稱，新稱云三三摩地，譯曰三定，三等持，就能修之行而名之。仁王經謂之三空，此就所觀之理而名之。十地論謂之三治，此就所斷之障而名之。此三昧有有漏無漏二種：有漏定謂之三三昧，無漏定謂之三解脫門。解脫即涅槃，無漏為能入涅槃之門也。猶如有漏曰八背捨，無漏曰八解脫也。三三昧之義：一、空三昧與苦諦之空，無我，二行相相應之三昧也。觀諸法為因緣生，無我無我所有。空此我我所二者，故名為空三昧。二、無相三昧，是與滅諦之滅，靜，妙，離，四行相相應之三昧也。涅槃離色聲香味觸五法，男女二相，及三有為相（除住相）之十相，故名為無相。以無相為緣，故名為無相三昧。三、無願三昧，舊云無作三昧，又云無起三昧。是與苦諦之苦，無常，二行相，集諦之因，集，生，緣，四行相相應之三昧也。苦諦之苦，無常及集諦可厭惡，又道諦之道，如，行，出，四行相如船筏之必捨故總不願樂之，故以之為緣，謂之無願三昧。又於諸法無所願樂，則無所造作，故謂為無，名為無起。但苦諦之空無我二行相與涅槃之相相似，非可厭捨，故無願三昧中，不取之也。法華經信解品曰：「世尊往昔說法既久，我時在座，身體疲懈，但念空無相無作。」無量壽經上曰：「超越聲聞緣覺之地，得空無相無願三昧。」同下曰：「住空無相無願之法，無作無起觀法如化。」智度論十九曰：「於三界中智慧不著，一切三界轉為空無相無作，解脫門。」同二十曰：「涅槃城有三門，所謂空無相無作。（中略）行此法得解脫，到無餘涅槃，以是故名解脫門。」俱舍論二十八曰：「空謂非我，無相謂滅四，無願謂餘十，諸行相相應，此通淨無漏無漏三脫門。」大乘義章二曰：「言無願者，經中或復名為無作，亦名無起。（中略）此三經論名解脫門，亦名三治，亦名三空義，或復說為三三昧門。三脫三昧經論同說，三治一門如地論說。言三空者，如仁王經，言三脫者就果名也。三障對治，故名三治。言三空者就理彰名，三三昧者，就行名也。」



