---
title: 十支論
source: deerpark.app
---

**來源：陳義孝佛學常見辭彙**

<p>以瑜伽論為本的十種支論，即百法論、五蘊論、顯揚論、攝大乘論、雜集論、辨中邊論、二十唯識論、三十唯識論、大莊嚴論、分別瑜伽論。</p>

**來源：丁福保佛學大辭典**

<p>【名數】以瑜伽論為本論，其他釋論為支論，總有十論：一、百法論。又名略陳論，數論。二、五蘊論。又名粗釋體義論。依名釋義論。已上二論是天親菩薩所作。三、顯揚論。又名總包集義論。是無著菩薩所造。四、攝大乘論。又名廣包大義論。是無著菩薩造。其釋論為天親及無性造。五、雜集論。又名分別名數論。廣陳體義論。是無著等所作。今盛行者，唯覺師子之釋論及安慧菩薩之糅論也。六、辨中邊論。又名離僻彰中論。本頌是慈氏菩薩造，釋論是天親菩薩造。七、十二唯識論。又名摧破邪論。八、三十唯識論。又名高建法幢論。此二論本頌皆為天親所造，三十唯識之釋，是護法菩薩等十師造。二十唯識為天親菩薩造。九、大莊嚴論。又名莊嚴體義論。此論本頌為慈氏菩薩造。釋為天親菩薩造。十、分別瑜伽論。又名攝散歸觀論。是慈氏菩薩所造。</p>

**來源：佛光大辭典**

<p>以瑜伽師地論為本論，敘述支分義理之十部書。又作十支末論或十支。即：(一)百法明門論，又作略陳名數論，世親造。(二)大乘五蘊論，又作粗釋體義論、依名釋義論，世親造。(三)顯揚聖教論，又作總包眾義論，無著造。(四)攝大乘論，又作廣包大義論，無著造；有世親、無性之釋論。(五)阿毗達磨集論及雜集論，集論為無著造，師子覺為之作釋，雜集論為安慧糅合集論與師子覺之釋而成。(六)辯中邊論，又作離僻彰中論，本頌系由彌勒菩薩所造，世親造釋論。(七)二十唯識論，又作摧破邪山論，世親造，並親作釋論。(八)三十唯識論，又作高建法幢論，世親造本頌，護法等十師造釋論，僅存本頌行世。(九)大乘莊嚴論，又作莊嚴體義論，彌勒菩薩造本頌，世親造釋論。(十)分別瑜伽論，又作攝散歸觀論，彌勒菩薩造本頌，世親造釋論。十論之中，僅分別瑜伽論缺傳譯。而至後世，或有除去攝大乘論，加入陳那之正理門論為十支論。﹝成唯識論了義燈卷一之本、大藏法數卷五十八﹞</p>
