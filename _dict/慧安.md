---
title: 慧安
source: deerpark.app
---

### 丁福保佛學大辭典

【人名】慧安禪師，荊州枝江人。姓衛氏。唐貞觀中，謁黃梅五祖，遂得心旨。於是徧歷名迹，至嵩嶽，云是吾終焉之地。自爾禪者輻輳。神龍二年，中宗賜紫衣摩衲，尊以師禮。延入宮中，供養三載。辭歸嵩嶽。是年三月八日，閉戶偃身而寂。春秋一百二十有八。



### 佛光大辭典

(一)（582～709）唐代僧。荊州支江（湖北）人，俗姓衛。又稱老安、道安、大安。為禪宗五祖弘忍十大弟子之一。其貌端雅，不染俗塵，修學法門，無不該貫。隋大業（605～616）年中，會集庶民，開通濟渠，飢殍相望，師以乞得之食救濟病困。唐貞觀（627～649）年中，于黃梅山參謁五祖，遂得心旨。武後聖歷二年（699）某夜，風雨交加，師為嵩山神授菩薩戒。中宗神龍二年（706），帝賜紫衣，尊以師禮，延入宮中，供養三載。景龍三年，辭歸嵩岳少林寺，是年三月八日，閉戶偃身而入寂，世壽一二八。﹝宋高僧傳卷十八、景德傳燈錄卷四、聯燈會要卷三、五燈會元卷二﹞

(二)（1225～1277）日本臨濟宗僧。播磨人。號東岩。又稱惠安。初登書寫山研學台教十餘年。正嘉元年（1257），至太宰府，參謁敬念禪師，乃歸投禪門，而得心印。弘長二年（1262）至建長寺，參謁從宋至日之兀庵普寧，而受頂相。建治三年示寂，世壽五十三。敕謚‘宏覺禪師’。﹝延寶傳燈錄卷十四、本朝高僧傳卷二十一﹞


