---
title: 天台山
source: deerpark.app
---

**來源：丁福保佛學大辭典**

<p>【地名】在浙江省台州天台縣之西，仙霞嶺脈之東支也。形勢高大，西南接括蒼雁蕩，西北接四明金華，蜿蜒東海濱，如衣之有緣。隋智者大師依此山而開闢一宗，因之有天台宗之名。觀音玄義記一曰：「天台山者即大師棲身入寂之所。」輔行一曰：「台者星名，其地分野應天三台，故以名焉。」大明一統志四十七曰：「天台山在天台縣西一百一十里，道書是山上應台星，超然秀出。有八重視之如一帆，高一萬八千丈，周迴八百里。」</p>

**來源：佛光大辭典**

<p>位于浙江台州府（天台縣）佛霞嶺山脈東北端。又稱天梯山，或稱台岳。以山形如八葉覆蓮，有八支八溪及上台、中台、下台等，似三星之台宿，故稱天台。共由桐柏、赤城、瀑布、佛隴、香爐、羅漢、東蒼、華頂等八峰組成，最高之華頂峰高一一三六公尺。另傳本稱南岳，週靈王太子晉居此，其魂為山神，命左右公改稱天台。峰巒甚多，有招賢、金墩等諸山，摘星、玉女等諸峰，百丈、獅子等諸岩，劉阮、丹霞等諸洞，鬧、秀等諸溪，惠澤、靈澤、百丈等諸潭，泉、墨等諸湖。又有醴泉井、智者泉、錫杖泉、墨池、放生池，五百羅漢石等，自古即頗負盛名，為道士、隱士棲隱之地，如伯夷、叔齊、彭宗、阮肇、許邁、葛玄、顧歡、葉法善、司馬承禎、呂洞賓、張紫陽等，皆曾居此，山中之道觀、佛寺特多。</p><p>佛教開拓此山，相傳約于吳赤烏年中（238～251），首建清化寺、翠屏庵，未久，有支遁、于法蘭、曇光、竺曇猷等人，先後創建棲光寺、隱岳寺、中岩寺等。其後，法順創建瀑布寺，慧明創建臥佛寺。僧護居于石城，發願造彌勒石像，僧淑、僧v繼其業，于梁天監十五年（516）竣工。此外，智達開創棲禪寺，天花尊者建開嚴寺，僧v亦建白岩寺。至南朝陳宣帝太建七年（575），智定為修禪之地，遂于佛隴峰建修禪寺（後稱禪林寺），自此乃為天台宗之根本道場。智晚年時，晉王廣（煬帝）建天台山寺，大業元年（605）賜額‘國清寺’，天台宗歷代祖師皆住于此。後又增建平田寺。唐貞觀六年（632）灌頂入寂于國清寺，其後智越、普明、智威等相繼住之。據傳豐幹居國清寺時，拾得為典座，寒山住寒岩幽窟中，常來該寺乞食，與拾得相交遊，賦詩頌三百餘首。後玄朗、湛然相繼至此。建中三年（782）湛然入寂于佛隴道場，門人奉全身塔于智塋兆之南隅，元浩纂輯其教法，號天台中興之祖。唐貞元二十年（804），日僧最澄、義真等至智者禪院（真覺寺）從道邃、行滿習天台宗教法，又從修禪寺然傳牛頭禪一派，返國後創立日本佛教天台宗。唐武宗會昌廢佛後，天台山寺塔多被毀壞。最澄于禪林寺中草</p><p>創之院，亦告荒廢。後圓珍、圓覺再興之，就國清寺建止觀堂，號天台山國清寺日本國大德僧院。日本留學僧每多巡拜天台山。後梁龍德年中，德韶、師蘊住雲居，受吳越王之歸依，復興智舊蹟。</p><p>唐末以來，禪宗興盛，故天台山禪寺特多。五代時，德韶、義寂再興。至宋代，知禮、遵式等人將天台教學遷至四明山、西湖，其後天台山逐漸衰微。元代時有無見先睹住之，明代有曇噩、象先真請、易庵如通、月亭明得等人棲止于此，然至明代弘治、正德年間幾已衰滅。天台山原有佛寺七十二，明萬歷年中，存廢相半。現存國清寺、真覺寺、高明寺、大佛寺、華頂寺、上方廣寺、下方廣寺、萬年寺、寶相寺等。其中以國清寺為根本道場，伽藍俱備，最為著名。真覺寺為埋葬智之地。龕前有雙石塔，號定慧真身塔院。高明寺留有智講淨名經之遺蹟，號智者幽溪道場。寶相寺又稱赤城寺，大佛寺為智入滅之處，吳越王時，德韶創建堂舍，號寶國華嚴院，宋代始改為今名。山頂</p><p>有七級二十丈之磚塔，系梁岳陽王妃所建，今存四級。其他有飛霞、玉京、餐霞、華陽、紫陽等五洞。﹝天台四教儀集解卷上、梁高僧傳卷十一、卷十三、卷十四、國清百錄卷二、卷三、卷四、隋天台智者大師別傳、天台山方外志、法華持驗記卷上、古今圖書集成山川典第一二一至第一二六、職方典第九九五、第一○○○、第一○○二、天台霞標卷五之四、支那佛教史蹟評解卷四﹞</p>
