---
title: 頂生王
source: deerpark.app
---

**來源：丁福保佛學大辭典**

<p>【本生】往昔有王名布殺陀王，王頂上忽生疱，自疱生一子。後長大為金輪王，稱頂生王。頂生金輪王既征服四天下，遂上忉利天欲害帝釋而己代之，不成還下地，困病而死。頂生王者，今之釋迦佛是也。俱舍光記八曰：「曼馱多，是王名。唐云我養，是從布殺王頂疱而生，顏貌端正，王抱入宮告誰能養？諸宮各言我養也。故以標名。舊云頂生王，此義翻也。然非正目。此王長大為金輪王。」頂生王故事經，文陀竭王經，頂生王因緣經，賢愚經頂生王品，涅槃經十二說頂生王欲害帝釋反敗死之因緣。仁王經下說此時帝釋設百座仁王會退頂生王軍之事。</p>

**來源：佛光大辭典**

<p>頂生，梵名Mūrdhagata  ，音譯文陀竭，略稱頂；梵名又作 Māndhātṛ， Mandhātṛ， Māndhāta  ，音譯曼馱多、摩陀多，略作曼多，意譯我持、持戒、持養、樂養、最勝。乃印度太古之轉輪聖王。據起世經卷十載，頂生王為轉輪王烏逋沙他（梵Uposatha  ，齋戒、長淨）之子，由彼頂上之肉皰而生，端正特殊，具三十二相，誕生時，自發聲唱‘摩陀多’（梵māndhāta  ，持我）。又生後，六萬夫人見之俱生愛念，皆謂我養，故稱持養。及長，具神通，統治四大洲，其壽無量，由後右髀之皰生一童子，稱為髀生。</p><p>中阿含卷十一四洲經、長阿含經卷二十二世本緣品、大樓炭經卷六等皆有關于此王之記載。中阿含經卷十一載，王升三十三天，帝釋曾分半座與王，後王思奪另外半座，忽失如意足，墜閻浮洲，生極重病。其雖得閻浮等四洲，享五欲之樂，然皆不滿足，故取命終。爾時，王即釋尊之前身。彰所知論卷上謂，成劫之初，閻浮提有五王，由初代至靜齋名為成劫之五王，頂生王為第六世，即轉輪王之第一世。大寶積經卷七十六菩薩見實會四轉輪王品則謂，王所住都城為阿ū（梵Ayodhyā  ）。﹝有部毗奈耶藥事卷十一、善見律毗婆沙卷八、大毗婆沙論卷一二○、俱舍論卷八﹞</p>
