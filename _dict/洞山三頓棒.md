---
title: 洞山三頓棒
source: deerpark.app
---

**來源：丁福保佛學大辭典**

<p>【公案】「洞山初參雲門，門問曰：近離甚處？山云：查渡。門曰：夏在甚處？山云：湖南報慈寺。門曰：幾時離彼？山云：八月二十五日。門曰：放汝三頓棒。山明日上問訊：昨日蒙和尚放三頓棒，不知過在甚麼處？門曰：飯袋子江西湖南便恁麼去。山於此大悟。」見五燈會元十五洞山章，無門關十五則。</p>
