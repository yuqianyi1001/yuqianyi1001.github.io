---
title: 諦
source: deerpark.app
---

**來源：陳義孝佛學常見辭彙**

<p>真實不虛妄的道理的意思，如俗事虛妄的道理，叫做俗諦，涅槃寂靜的道理叫做真諦。</p>

**來源：法相辭典**

<p>★瑜伽二十七卷十九頁雲：又苦諦苦義，乃至道諦道義，是如，是實；非不如實。是無顛倒；非是顛倒。故名為諦。又彼自相，無有虛誑；及見彼故，無倒覺轉；是故名諦。</p><p>★二解　顯揚十九卷八頁雲：雲何世俗等說名為諦？頌曰：彼覺無乖諍法爾，證亦然。諦三種唯善，復二種應知。論曰：彼覺無乖諍法爾者：謂世間愚夫等，由法爾故，于彼諸法，覺無乖諍；名世俗諦。法爾證亦然者：謂諸已見諦者，如其法性，證無乖諍；名勝義諦。由此道理，薄伽梵說：一切聖者，以此為諦，故名聖諦。</p>

**來源：丁福保佛學大辭典**

<p>【術語】真實不虛之義，言真實之道理不虛妄也。如俗事虛妄之道理，名為俗諦，涅槃寂靜之道理，名為真諦。見此諦理者為聖者，不然為凡夫。大日經疏八曰：「諦者，即是如來真實句。」義林章二末曰：「諦者實義，有如實有，無如實無，有無不虛，名之為諦。」又曰：「事如實事，理如實理，事理不謬，名之為諦。」二諦義上曰：「諦是實義，有於凡實，空於聖實，是二皆實。」</p>

**來源：佛光大辭典**

<p>梵語satya，巴利語sacca。審實不虛之義。指真實無誤、永遠不變之事實，即真理。增一阿含經卷十七載，如來所說之理法，真實不虛，稱為諦。</p><p>諸經論關于諦之種別，有諸多異說，如唯一之真理，稱為一諦；此外又有真俗二諦、空假中三諦、苦集滅道四諦，及七諦、十諦、十六諦、二十五諦等。</p><p>據瑜伽師地論卷四十六，開展四諦而為七諦、十諦，依此闡明迷悟、因果之理。其中，七諦與四諦之關系如下：愛味諦（集）、過患諦（苦）、出離諦（道）、法性諦（滅）、勝解諦（道）、聖諦（滅）、非聖諦（苦集〉。十諦與四諦之關系如下：起初之逼切苦諦等五者，系顯示八苦，表苦諦；其次，業諦與煩惱諦系表集諦；聽聞正法如理作意諦與正見諦系表道諦；最後，正見果諦則相當于滅諦。</p><p>據舊譯華嚴經卷二十五載，第五地之菩薩教化眾生，為令其明了真理，故說十諦，即：世諦、第一義諦、相諦、差別諦、說成諦、事諦、生諦、盡無生智諦、令入道智諦、一切菩薩次第成就諸地起如來智諦等。菩薩瓔珞本業經卷上則將此開立為十六諦。</p><p>古代印度六派哲學中之正理學派所立十六諦，系將認識及推理論證之方式分為十六種，亦稱作十六句義。即：量（得真智之方法）、所量（知識之對象）、疑、用（指動機、解疑之作用）、喻（實例、例證）、悉壇（立論者之主張）、支分（論證之形式，即五支作法）、思擇（熟慮推理）、決（斷定）、論議、紛議、壞議、似因（立論之根據含有誤謬之性質）、難難（故意曲解對方之非難攻擊而作之非難）、諍論（相當于十四過類）、墮負（論諍敗北）等。﹝中阿含卷八眾集經、大毗婆沙論卷七十七、成實論卷十一、二諦義卷上、摩訶止觀卷三上、法華經玄義卷二下、中觀論疏卷十本、金七十論﹞</p>
