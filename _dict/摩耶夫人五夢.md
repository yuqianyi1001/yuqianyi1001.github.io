---
title: 摩耶夫人五夢
source: deerpark.app
---
### 丁福保佛學大辭典

【傳說】摩訶摩耶經下說：「佛母摩訶摩耶，在忉利天見五大夢：一須彌山崩，四海水竭。二諸羅剎手執利刀，競排一切眾生眼，時吹黑風，諸羅剎皆悉馳歸雪山。三欲色界諸天悉失寶冠，自絕瓔珞，不安本座，身無光明，猶如聚墨。四如意珠王在高幢上，恒雨珍寶，周給一切，有四毒龍，口中吐火，吹倒彼幢，吸如意珠，使猛疾惡風吹沒深淵。五有五師子自空來下，嚙摩訶摩耶乳，入於左脅，身心疼痛，如被刀劍。」是表佛之入滅也。



