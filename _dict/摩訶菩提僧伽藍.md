---
title: 摩訶菩提僧伽藍
source: deerpark.app
---

**來源：法相辭典**

<p>★西域記八卷二十八頁雲：菩提樹北門外摩訶菩提僧伽藍，其先僧伽羅國王之所建也。庭宇六院，觀閣三層。週堵垣牆，高三四丈。極工人之妙窮丹青之飾。至于佛像，鑄以金銀。凡厥莊嚴，廁以珍寶。諸@堵波，高廣妙飾。中有如來舍利，其骨舍利，大如手指節，光潤鮮白，皎徹中外。其肉舍利，如大真珠，色帶紅縹。每歲至如來大神變月滿之日。出示眾人。(即印度十二月三十日。當此正月十五日也。)此時也。或放光，或雨華。僧徒減千人，習學大乘上座部法。律儀清肅，戒行貞明。昔者南海僧伽羅國，其王淳信佛法，發自天然。有族弟出家，想佛聖蹟。遠遊印度，寓諸伽藍，鹹輕邊鄙。于是返蹟本國。王躬遠迎，沙門悲哽，若不能言。王曰：將何所負，若此殷憂。沙門曰：我憑恃國威，遊方問道。羈旅異域，載罹寒暑。動遭陵辱，語見譏誚。負斯憂恥，詎得歡心。王曰：若是者，何謂也？曰：誠願大王，福田為意。于諸印度，建立伽藍。既旌聖蹟；又擅高名。福資先王，恩及後嗣。曰：斯事甚美，聞之何晚。于是以國中重寶，獻印度王。王既納貢；義存懷遠。謂使臣曰：我今將何持報來命。使臣曰：僧伽羅王，稽首印度大吉祥王。大王威德遠振，惠澤遐被，下土沙門，欽風慕化，敢遊上國，展敬聖蹟。寓諸伽藍，莫之見館。艱辛已極，蒙恥而歸。竊圖遠謀，貽範來葉。于諸印度，建一伽藍。使客遊乞士，息肩有所。兩國交歡，行人無替。王曰：如來潛化，遺風斯在。聖蹟之所，任取一焉。使者奉辭報命，群臣拜賀。遂乃集諸沙門，評議建立。沙門曰：菩提樹者：去來諸佛，鹹此證聖。考之異議，無出此謀。于是舍國珍寶，建此伽藍。以其國僧，而修供養。乃刻銅為記曰：夫週給無私，諸佛至教。慧濟有緣，先聖明訓。今我小子，丕承王業，式建伽藍。用旌聖蹟，福資祖考，惠被黎元。唯我國僧而得自在。及有國人，亦同僧例。傳之後嗣，永永無窮。故此伽藍，多執師子國僧也。</p>

**來源：丁福保佛學大辭典**

<p>【寺名】Mahābodhisamghārāma，譯曰大覺寺。在摩竭陀國菩提樹園之北門外。錫蘭王所建。西域記八曰：「菩提樹北門外，摩訶菩提僧伽藍，其先僧伽羅國王之所建也。庭宇六院，觀閣三層，周堵垣牆，高三四丈。極工人之妙，窮丹青之飾。」法顯傳曰：「於阿育王塔邊造摩訶菩提僧伽藍甚嚴麗。」求法高僧傳上曰：「金剛座大覺寺，即僧訶羅國王所造。此寺初基纔餘方堵，其後代國王苗裔相承。造製宏壯，則贍部洲中當今無以加也。」</p>

**來源：佛光大辭典**

<p>梵名Mahā=bodhi -saṅghārāma ，巴利名同。又作大覺寺、大菩提寺。位于印度摩揭陀國菩提樹園之北門外。乃四世紀時錫蘭王所建之寺，由錫蘭遠遊印度巡禮聖蹟者，必經此僧伽藍。唐代玄奘西遊之際，有僧徒約千人住此，學習上座部法。大唐西域記卷八（大五一·九一八中）：‘庭宇六院，觀閣三層，週堵垣牆高三、四丈，極工人之妙，窮丹青之飾。（中略）諸@堵波高廣妙飾，中有如來舍利。’又求法高僧傳卷上（大五一·五中）：‘此寺初基才餘方堵，其後代國王苗裔相承，造制宏壯，則贍部洲中當今無以加也。’</p>
