---
title: 三應供養
source: deerpark.app
---

**來源：三藏法數**

﹝出增一阿含經﹞ 〔一、如來所應供養〕，謂如來出現世間，咸欲利樂一切眾生，於天人中，最尊最上，不降伏者而降伏之，無救護者而救護之，未度脫者而度脫之，以是因緣，一切天人所應供養。 〔二、阿羅漢所應供養〕，梵語阿羅漢，華言無學。謂阿羅漢生死已盡，梵行已立，而能利益有情，為世福田，以是因緣，一切天人所應供養。 〔三、轉輪聖王所應供養〕，謂轉輪聖王恒以正法治化天下，使其人民不殺不盜、無諸過惡，咸被恩澤，各得其所，以是因緣，一切人民所應供養。



### 丁福保佛學大辭典

【名數】世有三種宜供養者，一、如來所應供養，自利利他圓滿而為世之最尊者。二、阿羅漢所應供養，既盡生死之因而為世之福田者。三、轉輪聖王所應供養，以正法治天下，為四海之父母者。見增一阿含經十二。



### 佛光大辭典

指三種宜供養者，即：(一)如來應供養，此因如來乃自利利他圓滿而為世之最尊者。(二)阿羅漢應供養，因阿羅漢已了盡生死之因而為世之福田者。(三)轉輪聖王應供養，因轉輪聖王以正法治天下而為四海之父母者。﹝增一阿含經卷十二﹞


