---
title: 具足戒
source: deerpark.app
---

**來源：陳義孝佛學常見辭彙**

<p>具足圓滿之戒，如比丘的二百五十戒，及比丘尼的三百四十八戒是。</p>

**來源：三藏法數**

<p>具足戒者，即二百五十戒也。謂波羅夷法，凡四條。（梵語波羅夷，華言極惡。）僧伽婆尸沙法，凡一十三條。（梵語僧伽婆尸沙，華言僧殘。謂犯此戒，如人被他斫殘，命雖未盡，形已殘廢故也。）不定法，凡二條。（謂比丘犯非法語，或以波羅夷法治之，或以僧伽婆尸法治之，或以波逸提法治之，故名不定也。）尼薩耆波逸提法，凡三十條。（梵語尼薩耆，華言捨。謂因財物等犯貪慢心，令捨入僧眾故。梵語波逸提，華言墮。謂不捨，當墮地獄也。）波逸提法，凡九十條。波羅提提舍尼法，凡四條。（梵語波羅提提舍尼，華言向彼悔。僧祇律云：此罪應對眾發露，故名向彼悔。）眾學戒法，凡一百條。（此等戒法，令比丘眾皆學，故名眾學也。）滅諍法，凡七條。（謂有諍事起，即應除滅，故名滅諍法。）此二百五十戒，是出家比丘所持，是名出家具足戒。（梵語比丘，華言乞士。）</p><p>謂菩薩持中道第一義諦戒，用中道慧，遍入諸法，無戒不備，是名具足戒。（第一義諦者，謂中道實相之理，無二無別，諦審不虛也。）</p>

**來源：丁福保佛學大辭典**

<p>【術語】為比丘，比丘尼當受之戒，別解脫戒中之至極也。比丘為二百五十戒，比丘尼為五百戒（實為三百四十八戒），比丘之二百五十戒，為四波羅夷，十三僧殘，二不定，三十捨墮，九十波逸提，四提舍尼，百眾學，七滅諍。比丘尼之三百四十八戒，為八波羅夷，十七僧殘，三十捨墮，一百七十八波逸提，八提舍尼，百眾學，七滅諍。戒之總數，諸律不同。宜視後世之作為，然要嚴守佛陀制戒之意，專心保持比丘之面目，今對比四分，五分，南傳。則波逸提以下之細目，有如圖之相違。觀此可知戒之數目，指大數也。今所以名為具足者，非依已上之戒數。戒數惟標榜其緊要者，使由此於一切之境界離罪之意，故謂為具足戒。故若自數上言具足，則不得不言為無量。不依具足之戒數者，於藥師經，智度論等謂比丘尼戒為五百而知之也。行事鈔中之一曰：「問：律中僧列二百五十戒，戒本具之。尼則五百，此言虛實？答：兩列定數，約指為言。故諸部通言，不必依數。論其戒體，唯一無作。約境明相，乃量塵沙。且指二百五十，以為持犯蹊徑耳。律中尼有三百四十八戒，可得指此而為所防。今准智論云：尼受戒法，略則五百，廣說八萬。僧則略有二百五十，廣亦同尼律儀。」八宗綱要曰：「受具戒時，並得如此無量無邊等戒，量等虛空，境徧法界，莫不圓足，故名具足戒。」</p><p>【術語】見二百五十戒條。</p><p>參照：<a href="/dict/二百五十戒">二百五十戒</a></p>

**來源：佛光大辭典**

<p>梵語upasaṃpanna，或 upasaṃpadā，巴利語同。音譯鄔波三缽那。意譯近圓，有親近涅之義。又作近圓戒、近具戒、大戒。略稱具戒。指比丘、比丘尼所應受持之戒律；因與沙彌、沙彌尼所受十戒相比，戒品具足，故稱具足戒。依戒法規定，受持具足戒即正式取得比丘、比丘尼之資格。</p><p>一般而言，比丘戒有二五○戒，比丘尼戒有三四八戒。據四分律所載，戒可大別為八種，即波羅夷（比丘四，比丘尼八）、僧殘（比丘十三，比丘尼十七）、不定（比丘二）、舍墮（比丘三十，比丘尼三十）、單墮（比丘九十，比丘尼一七八）、波羅提提舍尼（比丘四，比丘尼八）、眾學（比丘一百，比丘尼一百）、滅諍（比丘七，比丘尼七）。其餘十誦律、五分律、善見律毗婆沙、巴利戒本、西藏戒本等所傳各異。受此戒時每有特別受戒之作法，例如具備三師七證、白四羯磨等條件。又由具足戒中抽取五戒、八戒等，相應于根機而令遵守之，並次第誘導，乃持具足戒之前方便，稱具戒方便。受戒之資格則不得與十三難十遮互相抵觸。</p><p>我國僧尼自隋唐以降，皆依四分律受戒；並特于受持具足戒外，加受四重四十八輕戒之菩薩戒。此外，欲受此等具足戒者，當得身體強健，諸根具足，無有聾盲等眾患，身器清淨，無有邊罪、犯比丘尼、賊住等雜過，具出家之相，剃除須發，披著袈裟，已受沙彌（尼）戒，且年齡已滿二十歲而未逾七十歲之間。蓋具足戒亦僅標示主要之戒律，令持戒者由此而于一切境界中遠離罪惡，趨于圓足，故謂具足戒。若就戒數而言，實系無量無邊，須于一切境界中精勤修持，擇善離惡。﹝四分律卷三十四、善見律毗婆沙卷二、十誦律卷二十一、五分律卷十六、摩訶僧o律卷四十三﹞（參閱‘戒’2896）</p>
