---
title: 鵝珠
source: deerpark.app
---

**來源：丁福保佛學大辭典**

<p>【傳說】大莊嚴經論十一說：「昔有一比丘，乞食至穿珠家，立於門。時彼珠師，為國王穿摩尼珠。為比丘入捨取食間，鵝鳥來，含其珠，珠師還來不見珠。疑比丘而責之。比丘恐殺鵝取珠，說偈諷之，不聽。逐縛比丘，大加棒打，耳眼口鼻盡出血。時彼鵝來食血。珠師瞋，打殺鵝。比丘見而懊惱。說偈曰：菩薩往昔時，捨身以救鴿。我亦作此意，捨身欲代鵝。由汝殺鵝故，心願不滿足。爾時珠師開鵝腹視之，有珠。乃舉聲號哭。語比丘言：汝護鵝命不惜身，使我作此非法事。」天台霞標二光定戒牒曰：「乞食沙門，顯鵝珠於死後，賊縛比丘脫草系於王遊。」</p>

**來源：佛光大辭典**

<p>據大莊嚴論經卷十一所載，昔有一比丘，乞食至穿珠師家，立于門外，時彼珠師為國王穿摩尼珠，乃暫置珠而入舍取食。其時，一鵝鳥來，吞食其珠。珠師還來不見珠，疑比丘而責之，比丘恐珠師殺鵝取珠，說偈諷之。珠師不聽，遂縛比丘，大加棒打，耳眼口鼻盡出血。時彼鵝來食血，珠師嗔，打殺鵝，比丘見而懊惱，說偈曰（大四·三二○下）：‘菩薩往昔時，舍身以貿鴿，我亦作是意，舍命欲代鵝。我得最勝心，欲全此鵝命，由汝殺鵝故，心願不滿足。’爾時珠師開鵝腹視之，有珠，乃舉聲號哭，語比丘言：‘汝護鵝命不惜于身，使我造此非法事！’上記之比丘了知殺鵝則犯‘不殺生戒’，誑語則犯‘不妄語戒’，因而默然受打；故歷來常以此故事為堅守戒律者之喻。﹝經律異相卷十九﹞</p>
