---
title: 五納衣
source: deerpark.app
---

### 丁福保佛學大辭典

【名數】釋氏要覽上曰：「糞掃衣有五種：一道路棄衣。二糞掃處衣。三河邊棄衣。四蟻穿破衣。五破碎衣。又有五種：一火燒衣。二水漬衣。三鼠咬衣。四牛嚼衣。五嬭母棄衣。已上衣，天竺人諱忌，故棄之以不任用。義同糞掃。故共納成衣，名糞掃衣也。」

【衣服】納衣為綴納種種之衣片而作之者，其中自具五色，故曰五納衣。釋氏要覽法衣篇解為五種之納衣者，不可。行事鈔二衣總別篇曰：「若作五納衣者，得上色碎段者，裁作五納亦得。」同資持記曰：「五納即五色碎段重納為衣，雖是正間非純色故。」


