---
title: 瞿曇
source: deerpark.app
---

### 陳義孝佛學常見辭彙

釋尊俗家的古代族姓，華譯為日，或甘蔗。



### 三藏法數

梵語瞿曇，華言純淑，又云地最勝。謂於人類中，此族最勝故也。十二游經云：劫初有王，名大茆艸王，禪位於臣，往師瞿曇仙人修道。遂受其姓，名小瞿曇。後裔相承為姓，故云瞿曇也。



### 丁福保佛學大辭典

【雜名】Gautama，舊稱瞿曇，俱譚具譚等。新稱喬答摩。釋種之姓，古來佛姓，稱瞿曇甘蔗，日種，釋迦，舍夷之五種。論其異同有諸說。十二遊經舉瞿曇與舍夷二名之因緣，梵志瞿曇之弟子曰瞿曇，世人稱為小瞿曇。為賊所殺（在甘蔗園或甘蔗果園），師知之以屍和泥為兩團，咒十月，成一男一女，以瞿曇為姓，又名舍夷。佛本行集經謂淨飯六代之祖被射殺，從血塊生二莖之甘蔗，次生一男一女，姓為甘蔗，別稱為日種，四子移於北，倡釋迦姓，其別稱日舍夷，佛為甘蔗王Īkṣvāku之末，瞿曇乃姓。日種Sūryavaṁsa中之釋迦族Śākya，故有此稱。舍夷宜為Sāki（釋迦之女性名詞），又瞿曇之意味，天台以為純淑。見文句一下。慧苑以為最勝。慈恩以為日炙種，泥土種（二十唯識述記下同上）。法華玄贊九曰：「若毀之曰泥土種牛糞種。」此以Gautama，誤為Gomati之名也。



### 佛光大辭典

瞿曇，梵名Gautama   或Gotama，巴利名Gotama  。為印度剎帝利種中之一姓，瞿曇仙人之苗裔，即釋尊所屬之本姓。又作裘曇、喬答摩、瞿答摩、俱譚、具譚。意譯作地最勝、泥土、地種、暗牛、牛糞種、滅惡。又異稱為日種、甘蔗種、阿□叮ㄨAṅgirasa  ）。

有關瞿曇姓氏之由來，據十二遊經載，于久遠劫時，有菩薩為王，早失父母，乃以國付與其弟，從一婆羅門學道，住于甘蔗園，時人稱其師為‘大瞿曇’，稱彼為‘小瞿曇’。其時國中有五百大賊劫取官物，于遁逃時路經甘蔗園，乃散其盜物于左右，捕賊者尋蹟追至，以為菩薩即國中大賊，即以木貫射之，致其身血流污滿地；大瞿曇以天眼徹見，悲哀涕泣，乃取土中之餘血，以泥和之，還至園中，盛之于器，並分置左右而咒之，謂此瞿曇若有誠心，則天神將變血為人。歷經十月，左化作男，右化成女，此後遂以瞿曇為姓。又大日經疏卷十六載，瞿曇仙人于空中行欲，有二v之污，落于地面，生成甘蔗，後經日光炙照，生出二子，其中一子即為釋王。故相傳瞿曇仙人即釋迦種族之祖，且釋種亦因之稱為甘蔗種。此外，俱舍論記卷二十七、中觀論疏卷十末及眾許摩訶帝經卷二等亦均有記載。

就瞿曇之語意，法華文句卷一下（大三四·一五中）：‘瞿曇，此言純淑，亦名舍夷；舍夷者，貴姓也。’據慧苑音義卷上之說，‘瞿’乃土地之義，‘答摩’乃最勝之義；即除天之外，于地上人類之中，以此為最勝之族，故稱‘地最勝’。另據慧琳音義卷二十五，此王種能為民除患，故又稱滅惡。

蓋 Gotama 原為印度太古時代瞿曇仙人之姓，故稱其子孫為 Gautama。其中 go（瞿）為‘牛’之義，或 ku（瞿）為‘土地’之義，tama為‘最上’之義，故有‘地最勝’之譯語，或譯為‘泥土’、‘地種’等；又 tamas 為‘暗黑’之義，故有‘暗牛’、‘牛糞’等之譯語。由于其梵語含有如上諸義，故于古代印度衍生出種種神話。此外，或謂 gotama 意指牛之最巨大者，遂以之作為人之尊稱。要之，此亦源于印度自古重視牛之風習所產生之解釋。﹝佛本行集經卷五、釋迦譜卷一、希麟音義卷六、翻譯名義集卷一﹞


