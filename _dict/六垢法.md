---
title: 六垢法
source: deerpark.app
---

### 陳義孝佛學常見辭彙

六種污垢真心的法，即誑、諂、憍、惱、恨、害等六惑。



### 三藏法數

﹝出華嚴孔目并顯宗論﹞ 垢，穢也。謂此六法，皆能穢污真心，故名為垢。 〔一、誑〕，誑，虛妄也。謂以不實之言，欺己欺人也。 〔二、諂〕，諂，佞也。謂以巧言取悅於人，使其親厚於己也。 〔三、憍〕，憍，慢也。謂重己輕人，而無謙讓之德也。 〔四、惱〕，惱，侵撓也。謂其無利樂之行，常懷侵撓之心，使人不安其所也。 〔五、恨〕，恨，怨恨也。謂有一言忤意，即起瞋忿之心，常懷怨恨也。 〔六、害〕，害，傷害也。謂無慈憫之心，而行慘毒之行，傷害於物也。



### 丁福保佛學大辭典

【名數】污穢真心之六法也。即誑、諂、憍、惱、恨、害之六惑。顯宗論二十一曰：「煩惱垢六：惱害恨諂誑憍。誑憍從貪生，害恨從瞋起，惱從見取起，諂從諸見生。」


