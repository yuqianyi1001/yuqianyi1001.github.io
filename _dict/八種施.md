---
title: 八種施
source: deerpark.app
---

### 陳義孝佛學常見辭彙

八種的布施，即隨至施、怖畏施、報恩施、求報施、習先施、希天施、要名施、為莊嚴心等施。



### 法相辭典

★集異門論十八卷二頁雲：八種施者：雲何為八？答：一、隨至施。二、怖畏施。三、報恩施。四、求報施。五、習先施。六、要名施。七、希天施。八、為莊嚴心、為資助心、為資瑜伽、為得通慧菩提涅上義故施。雲何隨至施？答：如有一類，施鄰近者，施親近者，施現至者。謂作是念：雲何乞者現來至此而不施耶。是名隨至施。雲何怖畏施？答：如有一類，有怖故施有畏故施。由怖畏纏而行惠施。彼作是念：若不行施；勿有如是如是衰損。是名怖畏施。雲何報恩施？答：如有一類，作是念言：彼既曾施我如是如是物；我亦應施彼如是如是物。豈得彼恩而不酬報。是名報恩施。雲何求報施？答：如有一類，作是念言：我今若施彼如是如是物；彼亦當施我如是如是物。期他反報而行惠施。是名求報施。雲何習先施？答：如有一類，作是念言：我之父祖，常行惠施。我家長夜惠施無斷。我今生在信家施家，我家本來常樂布施。我若不施；便斷種族。為護種族而行惠施。是名習先施。雲何要名施？答：如有一類，為得廣大妙善稱譽聲頌美名，遍諸方域而行惠施。是名要名施。雲何希天施？答：如有一類，希求生天勝異熟果，而行惠施。謂我命終，當生天上。由今布施，受天妙樂。是名希天施。雲何為莊嚴心為資助心為資瑜伽為得通慧菩提涅上義故施？答：如有一類，作是念言：我心長夜為貪嗔癡之所雜染。心雜染故；有情雜染。心清淨故；有情清淨。若行惠施；便發起欣。欣故生喜。心喜故身輕安。身輕安故受樂。受樂故心定。心定故如實知見。如實知見故生厭。厭故能離。離故得解脫。解脫故證涅。如是布施，漸次增長諸勝妙法，展轉證得菩提涅，微妙上義。

★二解　俱舍論十八卷十三頁雲：八施者何？一、隨至施。二、怖畏施。三、報恩施。四、求報施。五、習先施。六、希天施。七、要名施。八、為莊嚴心為資助心為資瑜伽為得上義而行惠施。隨至施者：宿舊師言：隨近己至，方能施與。怖畏施者：謂見此財，壞相現前，寧施不失。習先施者：謂習先人父祖家法而行惠施。餘施易了，故不別釋。



### 丁福保佛學大辭典

【名數】布施之八種類也。即隨至施，怖畏施，報恩施，求報施，習先施，希天施，要名施，為莊嚴心等施。



### 佛光大辭典

即八種布施。八者即：(一)隨至施，隨近自己者而施與之。(二)怖畏施，畏懼災厄，欲其靜息而行惠施。又見此財壞相現前，寧施而不失。(三)報恩施，昔得他人之施，今還報于彼。(四)求報施，今施于彼，而希其他日還報。(五)習先施，承習先人之家法而行惠施。(六)希天施，希生于彼天而行惠施。(七)要名施，希得美名而行惠施。(八) 為莊嚴心、為賢助心、為資瑜伽（禪定）、為得上義（涅）等而行惠施。﹝俱舍論卷十八﹞


