---
title: 三懺
source: deerpark.app
---

**來源：三藏法數**

<p>﹝出天台四教儀集註﹞ 懺，梵語具云懺摩，華言悔過。謂改悔往昔之過非也。作法、取相二懺屬事；無生一懺屬理。理懺為正，事懺為助；若能正助合行，事理兼運，則無罪不滅，無福不生也。 〔一、作法懺〕，謂身禮拜、口稱唱、意思惟，三業所作，一依法度，披陳過罪，求哀懺悔，是名作法懺。 〔二、取相懺〕，謂定心運想，取其現相為期。於道場中或見佛來摩頂，或見光現，或見華飛，或夢中見諸瑞相，或聞空中聲；於此諸相，隨獲一種，罪即消滅，是名取相懺。 〔三、無生懺〕，謂一切罪業，皆從一念不了心生；若了心性本空，罪福無相，則一切法皆悉空寂，罪從何生？是名無生懺。</p>

**來源：丁福保佛學大辭典**

<p>【術語】三種之懺悔法。見懺悔條。</p><p>參照：<a href="/dict/懺悔">懺悔</a></p>

**來源：佛光大辭典**

<p>懺即懺摩，意為悔過。據天台四教儀集注載，懺摩有三種，即：(一)作法懺，謂身禮拜、口稱唱、意思惟，三業依法披陳罪過，求哀懺悔。(二)取相懺，謂定心運想，于道場中，或見佛來摩頂，或見光現，或見花飛，或夢見諸瑞相，或聞空中聲。于此諸相，隨獲一種，罪即消滅。(三)無生懺，一切罪業皆從一念不了心性所生，若了心性本空，罪福無相，則一切法皆悉空寂，罪亦消滅。以上作法、取相二懺為事懺，無生懺為理懺。理懺為正，事懺為助；若正助合行，事理兼運，則無罪不滅，無福不生。</p>
