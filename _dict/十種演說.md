---
title: 十種演說
source: deerpark.app
---
### 佛光大辭典

遍行外道所修菩薩行之一。善財童子遍求法門，南遊參訪五十五善知識，第二十一位即遍行外道，為說其所修之菩薩行。即：(一)演說一切世間種種技藝，令得具足一切巧術陀羅尼智。(二)演說四攝方便，令得具足一切智道。(三)演說諸波羅蜜，令其回向一切智位。(四)稱贊大菩提心，令其不失無上道意。(五)稱贊諸菩薩行，令其滿足淨佛國土度眾生願。(六)演說造諸惡行，須受地獄等種種苦報，令于惡業深生厭離。(七)演說供養諸佛，種諸善根，決定獲得一切智果，令其發起歡喜心。(八)贊說一切如來應正等覺所有功德，令其樂佛身，求一切智。(九)贊說諸佛威德，令其願樂佛不壞身。(十)贊說佛自在身，令求如來無能映蔽大威德體。﹝新華嚴經卷六十七﹞



### 丁福保佛學大辭典

【名數】善財童子南詢第二十參徧行外道對童子自說為一切種生演說十種法門。一或為演說一切世間種種技藝，使得具足一切巧術陀羅尼智。二或為演說四攝方便，使得具足一切智道云云。見唐華嚴經六十。



