---
title: 欣
source: deerpark.app
---

### 法相辭典

★入阿毗達磨論上八頁雲：欣，謂欣尚。于還滅品，見功德已；令心欣慕，隨順修善。心有此故，欣樂涅。與此相應，名欣作意。



### 丁福保佛學大辭典

【術語】欣尚之意。心所名。對於厭而言，即令心欣慕功德之精神作用也。入阿毘達磨論上曰：「欣謂欣尚，於還滅品，見功德已，令心欣慕，隨順修善。心有此故，欣樂涅槃。與此相應，名欣作意。」順正理論十一曰：「欣謂善心希求過患出離對治，此增上力所起順證修心欣尚性。此於離喜未至等地，亦有現行，故非喜受。與此相應名欣作意。」皆是也。大毘婆沙論百四十三說有欣厭二心所。又二十八、百九十六，說別有厭心所。俱舍論等說，心所中不出欣厭之二。俱舍光記四所謂「此論中等不別說者，以非恒起，或非並生，故不說為大善地法。」成唯識論六所謂「及顯十一義別心所。謂欣厭等善心所法。雖義有別，說種種名，而體無異，故不別立。欣謂欲俱無瞋一分。於所欣境不憎恚故」是也。


