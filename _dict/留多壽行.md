---
title: 留多壽行
source: deerpark.app
---

### 法相辭典

★大毗婆沙論一百二十六卷一頁雲：問：雲何芻留多壽行？答：謂阿羅漢、成就神通，得心自在。若于僧眾、若別人所，以衣、以缽、或以隨一沙門命緣眾具、布施。施已；發願。即入邊際第四靜慮。從定起已；心念口言：諸我能感富異熟業、願此轉招壽異熟果。時彼能招富異熟業、則轉能招壽異熟果。問：彼有何緣，留多壽行？答：留多壽行、略有二緣。謂為饒益他，及住持佛法。為饒益他者：謂教弟子、修諸觀行。彼審觀察：齊我壽住，此諸門人、逮勝法不？設我壽盡；為更有餘，能善開示道非道不？若見無能；便留壽行。為住持佛法者：謂營佛像僧房等事。彼審觀察：齊我壽住，此所營事、得成辦不？設我壽盡；為更有餘、善巧方便、能成辦不？若見無能；便留壽行。又彼觀見當有國王大臣長者等、欲毀滅佛法。便審觀察：齊我壽住，當有方便、令不毀滅不？設我壽盡；為更有餘善巧方便、能住持不？若見無能；便留壽行。為留壽行，以衣缽等、施僧別人。依契經說。謂世尊說：若有施主、能施他物；名施五事。由此還當得五事果。一、壽，二、色，三、力，四、樂，五、辯。彼審觀察；為施僧眾，當獲大果？為施別人？若見施僧、當獲大果；便施于僧。若施別人、當獲大果；便施別人。是故于僧、或別人所，以衣、以缽、或以隨一沙門命緣眾具、布施。施已；發願。即入邊際第四靜慮。從定起已；心念口言：諸我所感、富異熟業、願此轉招壽異熟果。時彼能招富異熟業、則轉能招壽異熟果。問：理無富異熟果、可成壽異熟果。何故乃說富異熟業、則轉能招壽異熟果？答：無轉果體。有轉業力。謂由布施邊際定力、轉富異熟業、招壽異熟果。雖俱可轉；而彼今時、不顧富果，祈壽果故。有餘師說：有業、先感壽異熟果。然有災障。由今布－－施邊－－際－－定－－力，彼災障滅，壽異熟起，雖俱可轉；而彼今時、不顧富果，祈壽果故。有作是說：有業、先招壽異熟果。然不決定。由今布施邊際定力，令招壽業、決定與果。復有欲令由施定故，引取宿世殘壽異熟。謂阿羅漢有餘生中、殘壽異熟、由今布施邊際定力，引令現前。定力不思議，令久斷還續。問：所留壽行、正由誰引？為由施力？為定力耶？若由施力；不應入定。若由定力；不應行施。有說：由施。有說：由定。如是說者、俱由二種。雖多行施；若不入定；彼終不能引壽果故。雖數入定；若不行施；彼終不能引壽果故。然施力、能引，定力、令決定。由此故言：俱由二種。



### 丁福保佛學大辭典

【術語】阿羅漢成就自在之神通者，以願力與第四禪之定力轉感富之業因，而為感壽之業因，以永住於世也。俱舍論二曰：「留多壽行，謂阿羅漢成就神通得心自在。若於僧眾若於別人，以諸命緣衣體等物隨分布施。施已發願，即入第四邊際靜慮。從定起已，心念口言：諸我能感富異熟業，願皆轉招壽異熟果。時彼能感富異熟業，則皆能轉招壽異熟果。」



### 佛光大辭典

梵語āyuḥ-saṃskāra。又作留多命行。即阿羅漢等由定力以延留自己之壽命。依發智論卷十二載，阿羅漢成就神通得心自在，為利他及正法住持，若于僧眾或他人之處，將諸衣缽等命緣眾具布施，施已發願，即入邊際定，定起後，心念口言（大二六·九八一上）：‘諸我能感富異熟業，願此轉招壽異熟果。’時彼能招富異熟業則轉為能招壽異熟果。﹝俱舍論卷三、俱舍論記卷三、大乘阿毗達磨雜集論卷八﹞（參閱‘留舍壽行’4189）


