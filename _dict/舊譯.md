---
title: 舊譯
source: deerpark.app
---

### 丁福保佛學大辭典

【術語】唐代已下之諸譯為新譯，以前者為舊譯。舊譯家中，以羅什真諦為翹楚，新譯家內以玄奘義淨為司南。大部補註五曰：「劉漢已來，謂之舊譯。李唐而下，謂之新譯。」法雲所見少異之。名義集一曰：「梁唐之新傳，乃殊秦晉之舊譯。」



### 佛光大辭典

指舊時之翻譯。為‘新譯’之對稱。又作舊翻、古翻、古譯。有關漢譯佛典，南朝梁代僧v之出三藏記集卷一中，以西晉以前所譯之經稱為舊經，後秦鳩摩羅什以後所譯之經稱為新經，以比較譯語之別。然特別強調新舊之不同者為唐朝玄奘，彼極力排斥舊譯達意（意譯）之訛謬。後來直譯之風興起後，漢譯新舊之別遂以玄奘劃分。舊譯家以後秦鳩摩羅什與南朝陳代真諦為代表，新譯家以唐代玄奘與義淨為代表。由左表舉例可略見其概況。

表中譯語之差異，由于古譯中有從西域語翻譯之故，又印度之佛典亦漸傾向梵語化，因而反映于漢譯，故有譯語之差異。玄奘等人之新譯在法相宗之性相學上固然極其適切，然用來誦讀，仍以流暢之舊譯較為適切。現今經典使用舊譯者亦極多。此外，于西藏譯佛典，初期之翻譯，其綴字法、譯語等不一定，故頗為混雜。至九世紀時，勝友（梵Jinamitra  ）等人統一譯語、綴字，此後遂有古語（藏skad-rñiṅ ）與新語（藏gsar-rñiṅ ）之分。﹝宋高僧傳卷三、翻譯名義集卷一、慧琳音義卷二十五、教苑摘要卷下﹞


