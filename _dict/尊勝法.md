---
title: 尊勝法
source: deerpark.app
---

**來源：丁福保佛學大辭典**

<p>【修法】念尊勝佛頂尊誦尊勝陀羅尼之修法也。尊勝佛頂，一名除障佛頂，釋迦如來五佛頂之一。釋迦如來為救善住天子七徧墮惡趣之苦，由佛頂現輪王而說尊勝陀羅尼也。見尊勝軌。本尊乃大日如來也。百二十尊法曰：「觀想壇中有八葉大蓮華，蓮華上有八師子座，座上有七寶樓閣，閣中有大葉寶蓮華，華臺上有月輪，此一大月輪中有九位，中位有<img src="gaiji/DF-874B.png"/>字，字變成率都婆，率都婆變成大日如來，結跏趺坐，白肉色，兩手臍下如入禪定，掌中承蓮華，蓮華上有金剛鉤，戴五佛冠，周圍八大佛頂坐，並不動降三世六個飛天等圍繞。」</p>

**來源：佛光大辭典**

<p>以尊勝佛頂為本尊，念誦尊勝陀羅尼之修法。又作尊勝陀羅尼法。即為滅罪生善、淨除業障、延命增壽、破地獄、祈雨等所修息災增益之秘法。尊勝陀羅尼乃釋迦如來為善住天子所說延壽滅罪之法。此法依不空所譯佛頂尊勝陀羅尼念誦儀軌（一卷）、善無畏所譯尊勝佛頂修瑜伽法軌儀（二卷）而修之。據不空所譯之儀軌，中尊為胎藏界大日如來，善無畏所譯之軌儀則以中尊為金剛界大日如來。其法懸掛尊勝曼荼羅，並設大壇，其右邊置護摩壇，各隨其壇之息災、增益而分別莊嚴之。並次第依道場觀、本尊之印言、八大佛頂及降三世真言、本尊密號（或梵號）、贊等行之，其行法中，伴僧須不斷念誦尊勝陀羅尼。</p><p>善無畏于軌儀中說明尊勝法之殊勝，謂修此法者若于一念頃得證無生，轉五智成五分法身，悟三密即為三身，于初發心時便越百六十心，度三無數劫之行，證得普賢色身之三昧耶，即于初發心時便成正覺。其軌儀並載曼荼羅之形像，于月輪中央畫大日如來，頭戴五智寶冠，于七師子座上，結跏趺坐，手結法界定印。週圍布列八佛頂，其下安置不動明王、降三世明王與香爐，上配天蓋及六個首陀會天。不空之儀軌亦以中央為大日如來，週圍則布列觀音、慈氏、虛空藏、普賢、金剛手、文殊、除蓋障、地藏等八大菩薩。日本天台宗僧尊意，曾依此法祈雨而有靈驗，故朝野特重之，歷代常修此法。﹝佛頂尊勝陀羅尼經（佛陀波利譯）﹞（參閱‘尊勝曼荼羅’4935）</p>
