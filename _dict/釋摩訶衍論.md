---
title: 釋摩訶衍論
source: deerpark.app
---

**來源：丁福保佛學大辭典**

<p>【書名】十卷，龍樹菩薩造，筏提摩多譯。釋起信論者。常略云釋論。諸家疏注如下：釋摩訶衍論記一卷，唐聖法鈔。釋摩訶衍論疏六卷，缺中卷本末。唐法敏集。釋摩訶衍論贊玄疏五卷，宋法悟撰。釋摩訶衍論記六卷，宋普觀述。釋摩訶衍論通玄鈔四卷，宋志福撰。</p>

**來源：佛光大辭典**

<p>凡十卷。印度龍樹菩薩造，姚秦筏提摩多譯。收于大正藏第三十二冊。為大乘起信論之注釋書，一般略稱釋論。文前先說造論之旨趣，次舉論之差別，將一代諸論總分為十類，大乘起信論攝屬于攝義論。次明藏之差別，以起信論通攝于諸藏，別則攝于阿毗達磨藏。次說經之差別，謂諸經凡一百億部，起信論為諸經之所依。次述造起信論者，謂馬鳴論其本為大光明佛，論其因則為第八地菩薩。次入文廣釋，就起信論之因緣分、立義分、解釋分、修行信心分、勸修利益分等五分解釋其意。于立義分開立三十三種法門，大別為修行種因海與性德圓滿海，以對辨其深淺。第十卷性德圓滿海之思想與密教極為一致，日本弘法大師即依此論發揮真言教義。</p><p>本書相傳為龍樹所作，然其真偽論說不一。或謂本書乃日僧圓仁根據新羅僧珍聰口傳而成立者；或謂原撰者為新羅國大空山沙門月忠；或謂本論諸咒各種奇特之異字中，有類于武則天之文字者，故推論本書成立于武週時代。</p><p>本書之注疏極多，重要者有：釋摩訶衍論記一卷（唐代聖法）、釋摩訶衍論疏三卷（唐代法敏）、釋摩訶衍論贊玄疏五卷（宋代法悟），以上均收于d續藏第七十二冊；釋摩訶衍論記六卷（宋代普觀）、釋摩訶衍論通玄鈔四卷（宋代志福），以上均收于d續藏第七十三冊。</p>
