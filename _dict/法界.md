---
title: 法界
source: deerpark.app
---

### 陳義孝佛學常見辭彙

１．法者諸法，界者分界，諸法各有自體，而分界不同，故稱法界。２．法者諸法，界者邊際之義，窮極諸法的邊際，故稱法界。３．法者諸法，界者性之義，諸法在外相上雖千差萬別，但皆同一性，故稱法界。４．一一之法，法爾圓融，具足一切諸法，故稱法界。



### 法相辭典

★瑜伽九十四卷三頁雲：等說一切事法增上名句文身，名為法界。

★二解　如十八界由六種分別中說。

★三解　辯中邊論上卷七頁雲：由聖法因義，說為法界。以一切聖法，緣此生故。此中界者，即是因義。

★四解　集論一卷十三頁雲：何故真如名為法界？一切聲聞獨覺諸佛妙法，所依相故。

★五解　集論一卷十三頁雲：又若五種色，若受想行蘊，及此所說八無為法，如是十六，總名法界。

★六解　佛地經論七卷三頁雲：能為一切善法所依，假名法界。

★七解　大毗婆沙論七十一卷十七頁雲：問：法界雲何？答：諸法為意已正當了，是名法界。已為意了者：謂諸法界，已為過去意界所了。正為意了者：謂諸法界、正為現在意界所了。當為意了者：謂諸法界。當為未來意界所了。問：法界為有彼同分不？答：無。所以者何？以無有法、非去來今無量意識所了別故。有意識起，一剎那中，唯除自性相應俱有，了別所餘一切法故。問：餘十七界，亦是意識所了別境，應皆是同分；便無彼同分。如何說有彼同分耶？答：餘十七界，不依意識立為同分及彼同分。但依各別根境相對。謂眼對色，色對眼；乃至身對觸，觸對身。

★八解　品類足論二卷十四頁雲：法界雲何？謂法為意已正當了。



**來源：三藏法數**

謂意所知一切諸法，名為法界。



### 丁福保佛學大辭典

【術語】梵名達磨駄都Dharmadhātu，此云法界。又曰法性，亦曰實相。法界之義有多種，以二義釋之：一就事，一約理。就事而言：法者諸法也，界者分界也。諸法各有自體，而分界不同故名法界。然則法界者，法之一，一名為法界，總該萬有亦謂之一法界。是為嚴家所判四種法界中之事法界，台家約於俗諦釋十法界之時即此義也。菩薩瓔珞本業經上曰：「無明者名不了一切法，迷法界起三界業果。」止觀五曰：「此十法各各因各各果，不相濫，故言十法界。」同輔行曰：「言法界者，法即諸法，界謂界分，相不同故。」資持記上一之三曰：「法界者十界依正也，塵沙者喻其多。」行事鈔上之一曰：「法界塵沙。」

界者，邊際之義，法者極法之邊際之言，言廣大深遠無過於此之語。如言法界萬靈，周徧法界等也。止觀三曰：「出法界外何處更別有法？」同五曰：「當知法界外，更無復有法而為次第也。」四教儀集註半字談五曰：「窮事邊際云法界。」往生要集上曰：「周徧法界，拔苦眾生。」又曰：「佛光明照法界念佛眾生，攝取不捨。」約理而言，法相華嚴之釋意，指真如之理性而謂之法界。或謂之真如法性，實相，實際。其體一也。界者因之義，依之而生諸聖道，故名法界。又界者性之義，是為諸法所依之性故。又諸法同一性故名法界。唯識述記九末曰：「三乘妙法，所依相故，名為法界。」勝鬘經寶窟下末曰：「法界者，界即境界。即是因義，聖人四念處等，皆取此性作境故。」探玄記十八曰：「界有三義：一是因義，依生聖道故。攝論云：法界者一切淨法因故。又中邊論云：聖法因為義故，是故說法界。二是性義，謂是諸法所依性故，此經上文云法界法性，並亦然故也。三是分齊義，謂諸緣起相不雜故。」是四種法界中理法界之義也。嚴家台家更指一一之法，法爾圓融，具足一切諸法，謂之法界。大乘止觀曰：「法者法爾故，界者性別故，以此心體法爾具足一切法，故言法界。」四教儀集註半字談五曰：「性惡融通曰法界。」止觀五曰：「又此十法，一一當體皆是法界，故言十法界。」是四種法界中之事事無礙法界也。又支配於因果之理之法相範圍名為法界。佛為超脫此範圍者，故佛獨屹立於法界之外。菩薩瓔珞本業經上曰：「於一法界有三界報。一切有為法，若凡若聖，若見著，若因若果，不出法界，唯佛一人在法界外。」又十八界之一。意識所緣之境云法界，即六塵中之法塵也。此中總該有為無為之一切法以悉為意識之所緣也。行宗記二下曰：「法塵一界，兼通色心。」



### 佛光大辭典

梵語dharma-dhātu，巴利語 dhamma-dhātu。音譯為達磨馱都。指意識所緣對象之所有事物。為十八界之一。據俱舍論卷一載，受、想、行三蘊與無表色、無為法，稱為法界；于十二處之中，則稱為法處。然十八界中其他之十七界亦稱為法，故廣義泛指有為、無為之一切諸法，亦稱為法界。就字義而言，界有‘種族生本’之義，例如山中藏有金銀等種種礦脈，一身之中具足眼等諸法，各各自類相續而生。又界或為‘種類各別’之義，即諸法的自性各異之意。

于華嚴宗，華嚴經探玄記卷十八舉出法界有如下三義：(一)生聖法之因，(二)諸法之真實體性，(三)諸法各持分齊，可區別相狀。亦即指真如或指一切諸法。同時，依普賢行願而入之法界，計有有為法界、無為法界、亦有為亦無為法界、非有為非無為法界、無障礙法界等五門之義，故立法法界、人法界、人法俱融法界、人法俱泯法界、無障礙法界等五重之別。法界之種類固然繁多，然一切終歸于一真法界，此即諸佛眾生本源之清淨心，亦稱為一心法界、一真無礙法界。

若自現象與本體觀之，則可分為四義，稱為四法界：(一)法指萬法，界謂分界；諸法各有自體而分界不同，乃構成一千差萬別之現象界，稱為事法界。(二)諸法之現象雖繁多，然其真實體性則常住不變，平等一如，超越語言文字，為寂然聖智之境，稱為理法界。(三)所有現象界與本體界具有一體不二之關系，其一一之法，相即相入，一與多無礙，法爾圓融，稱為理事無礙法界。(四)一切現象界互為作用，一即一切，一切即一，重重無盡，事事無礙，稱為事事無礙法界。此外，就法界之當相而言，一切法互為一體化（相即），其作用互和無礙（相入），故說事事無礙、重重無盡的緣起，稱為法界緣起。觀此種法界之構造，即稱法界觀。

密教以地、水、火、風、空、識等六大為法界之體性，謂此為大日如來之三摩耶身。其宮殿稱為法界宮，其定位稱為法界定，其印稱為法界定印，其加持力稱為法界加持。並說五智五佛，以大日如來表示法界體性智。此外，萬法宛然悉具，稱為多法界。然差別之萬法由理平等之立場而言，乃歸于無相全一，此即一法界，合多法界稱為一多法界。若配于金剛界與胎藏界等兩部而加以說明，金剛界為智差別之多法界，胎藏界為理平等之一法界。自修行言之，修行至菩提之上轉門為多法界，而化他之下轉門乃從菩提之極果教導眾生之作用，為一法界。由于兩部之大經（大日經與金剛頂經）具有上下兩轉，故兼含一多法界；然金剛頂經系之金剛智以多法界為表，大日經系之善無畏則反以一法界為表，然而兩師俱師事龍智，乃系傳承相同之一多法界， 故其內證為一。

此外，天台宗以地獄、餓鬼、畜生、阿修羅、人、天、聲聞、緣覺、菩薩、佛等十界，總稱為十法界。此系由各相差別的分齊之義而言。又法界亦為諸法實相十二名之一，十二名即真如、法界、法性、不虛妄性、不變異性、平等性、離生性、法定、法住、實際、虛空界、不思議界。﹝雜阿含經卷十六、大寶積經卷二十三被甲莊嚴會、大般若經卷三六○、舊華嚴經卷一、卷三、大毗婆沙論卷七十一、大乘起信論、辯中邊論卷上、菩提心論﹞


