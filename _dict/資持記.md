---
title: 資持記
source: deerpark.app
---
### 佛光大辭典

凡十六卷。全稱四分律行事鈔資持記。又稱行事鈔資持記。宋代靈芝元照（1048～1116）撰。為注釋道宣所著四分律行事鈔之書。收于大正藏第四十冊。行事鈔于唐代以後，盛行異常，宋代慧顯之行事鈔諸家記標目，即舉出唐代至宋初研究行事鈔之名家凡六十二家之多。作者元照廣學南山律部，以法華圓意闡釋行事鈔，由其卷頭之序文所標之五例，可窺出其所立一家之言之要旨：

(一)定宗，甄別三藏之宗，駁斥依準薩婆多部等之意而解釋曇無德部之四分律之作法，主張以純粹之律藏為準則。(二)辨教，判別薩婆多部之實法宗、曇無德部之假名宗、涅開會之圓教宗，謂四分律宗既屬假名宗，亦通于前後二宗。(三)引用，于祖典之注疏，確立引用經律論三藏、南山之著作，及一般世典之方針。(四)破立，略述破除古釋之誤以彰顯正義之法。(五)闕疑，就行事鈔一書中之疑闕難斷處，或僅標示未詳，或保留諸家說法，而不以臆度決斷之。元照于闡論己說之外，並對允堪（1005～1061）所撰之行事鈔會正記有所批駁，致使南山宗因此分歧為會正宗與資持宗二支。本書之注疏有四分律行事鈔資持記序解並五例講義（一卷，宋代則安）、資持記立題拾義（一卷，宋代道標）。（參閱‘四分律刪繁補闕行事鈔’1667）



### 丁福保佛學大辭典

【書名】宋靈芝元照，解釋南山之四分行事鈔者。



