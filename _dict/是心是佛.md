---
title: 是心是佛
source: deerpark.app
---

### 陳義孝佛學常見辭彙

觀無量壽經說：「諸佛如來是法界身，入一切眾生心想中。是心即是三十二相，八十隨形好。是心作佛，是心是佛。」



### 丁福保佛學大辭典

【術語】觀經所說於觀法中想佛故，是觀想之心即為佛也。觀無量壽經曰：「諸佛如來是法界身，入一切眾生心想中。是故汝等心想佛時，是心即是三十二相，八十隨形好。是心作佛，是心是佛。」天台疏曰：「是心作佛者，佛本是無，心淨故有。亦因三昧心終成作佛也。是心是佛者，向聞佛本是無，心淨故有，便謂條然有異。故言即是，心外無佛，亦無佛因也。」善導疏曰：「言是心是佛者，心能想佛，依想佛身而現，即是心佛也。離此心外更無異佛者也。」住於此心而念佛，謂之即心念佛。如淨土門以外之念佛皆是也。



### 佛光大辭典

謂眾生之心即是諸佛之心。人類之心，若在迷惑中，則無佛之覺悟，然除了在人類迷惑之心中求佛外，亦別無佛陀之覺悟可言。如吾人觀想諸佛之相好莊嚴時，當下所顯之‘心’，即諸佛之心。如觀無量壽經謂，心想佛時，是心即是三十二相、八十隨形好，是心作佛，是心是佛。﹝觀無量壽經義疏、觀經疏定善義﹞


