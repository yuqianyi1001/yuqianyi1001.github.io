---
title: 聖諦
source: deerpark.app
---

### 陳義孝佛學常見辭彙

聖人所見的真理，即苦集滅道。



### 法相辭典

★分別緣起初勝法門經二十三頁雲：復言：世尊！如是聖諦、于聖非聖，皆悉是諦；何緣如來惟說聖諦？世尊告曰：如是四諦、于非聖者，惟由法爾說名為諦。不由正智決定信故；說名為諦。于諸聖者，亦由法爾說名為諦；亦由正智決定信故，說名為諦。是故如來惟說四種、名為聖諦。

★二解瑜伽九十五卷十七頁雲：謂諸聖者、知其是諦，故名聖諦。當知此中由二緣故；得名為諦。一、法性故。由真實義，說名為諦。二、勝解故。由即于此真實義中，起諦勝解；說名為諦。一切愚夫、但由法性得名為諦；非勝解故。若諸聖者、俱由二種，得名為諦。故遍說此名為聖諦。

★三解瑜伽二十七卷十九頁雲：問：何故諸諦、唯名聖諦？答：唯諸聖者、于是諸諦，同謂為諦；如實了知，如實觀見。一切愚夫、不如實知，不如實見。是故諸諦、唯名聖諦。又于愚夫、唯由法爾、說名為諦；不由覺悟。于諸聖者、俱由二種。

★四解大毗婆沙論七十八卷三頁雲：問：言聖諦者，是何義耶？為是善故，名為聖諦？為無漏故，名為聖諦？為聖者成就故，名聖諦耶？設爾；何失。三皆有過。所以者何？若是善故名聖諦者；四中後二、可名聖諦。唯是善故。前二既通三種；如何亦名聖諦？若無漏故名聖諦者；四中後二、可名聖諦。是無漏故。前二既有漏；如何名聖諦？若聖者成就故名聖諦者；非聖者亦成就。如何獨名聖諦？如說：誰成就苦集諦？謂一切有情。誰成就滅諦？謂不具縛者。答：應作是說：聖者成就，故名聖諦。問：若爾；善通前二種難；第三難、雲何通？答：聖具成四，故名聖諦。異生不爾。問：亦有聖者、不具成四；如具縛者、見道初心。滅諦爾時、猶未成故。答：時分少故。非如異生。謂具縛者見道初心、雖未成四；此後必具成就四種。異生恆時不具成四。是故苦等、獨名聖諦。復次聖者品中、有具成四；故名聖諦。異生品中、無成四者；故非彼諦。復次若聖法印、印相續者，得聖者名。彼所有諦、故名聖諦。復次若已得聖所愛戒，名為聖者。彼所有諦、故名聖諦。復次若已得聖慧，名為聖者。彼所有諦、故名聖諦。復次若已得聖奢摩他毗缽舍那，名為聖者。彼所有諦、故名聖諦。復次若已得聖財，名為聖者。彼所有諦、故名聖諦。復次若已入聖胎，名為聖者。彼所有諦、故名聖諦。復次若已得聖覺支道支，名為聖者。彼所有諦、故名聖諦。尊者僧伽筏蘇說曰：佛在世時，異生、聖者、共興諍論。諸異生說：諸行是常樂淨有我。諸聖者說：諸行無常苦空非我。諸異生說：我言是諦。聖者復說：我言是諦。為滅諍故，共詣佛所；請佛決之。佛作是言：聖言是諦。餘言非諦。所以者何？聖于苦等、現知見覺；所言是諦。異生不爾。是故四諦、唯屬聖者；非諸異生。故名聖諦。尊者世友、作如是言：如是四諦、唯諸聖者聖慧通達，故名聖諦。



### 丁福保佛學大辭典

【術語】聖者所見之諦理也。諦者言其理之真實不虛也。俱舍論二十二曰：「何義經中說為聖諦？是聖者諦，故得聖名。於非聖者此豈成妄，於一切是諦性無顛倒故。然唯聖者實見非餘，是故經中但名聖諦，非非聖諦，顛倒見故。如有頌言：聖者說是樂，非聖說為苦，聖者說為苦，非聖說是樂。」勝鬘寶窟下本曰：「聖諦者苦集滅道，審實不虛，故名為諦。又能生不顛倒實解，故名為諦。聖謂諸佛，就聖辨諦，故云聖諦。又此能生無漏聖解，目之為聖，故云聖諦。」碧巖第一則曰：「如何是聖諦第一義？」



### 佛光大辭典

所謂諦，乃真實不虛之理；聖諦即指聖者所知一切寂靜之境界，系佛教之根本大義，故又稱第一義、真諦；乃屬出離世間法中之究竟深義。據碧岩錄第一則所載，梁武帝曾以‘聖諦’一語向達磨祖師請益宗要。（參閱‘第一義諦’4760）


