---
title: 五乘
source: deerpark.app
---

### 陳義孝佛學常見辭彙

人乘、天乘、聲聞乘、緣覺乘、菩薩乘。人乘就是乘著五戒的教法而生到人間來；天乘就是乘著十善的教法而生到天上去；聲聞乘就是乘著四諦的教法而證得阿羅漢果；緣覺乘就是乘著十二因緣的教法而證得辟支佛果；菩薩乘就是乘著六度的教法而證得至高無上之佛果。



### 三藏法數

﹝出華嚴一乘教義分齊章﹞ 〔一、佛乘〕，佛，梵語具云佛陀，華言覺。乘即運載之義。謂如來以一乘實相之法，運諸眾生同到涅槃彼岸，故名佛乘。（梵語涅槃，華言滅度。） 〔二、菩薩乘〕，菩薩，梵語具云菩提薩埵，華言覺有情。謂菩薩之人以六度萬行為乘，運諸眾生同出三界，故名菩薩乘。（六度者，一布施、二持戒、三忍辱、四精進、五禪定、六智慧也。三界者，欲界、色界、無色界也。） 〔三、緣覺乘〕，謂緣覺之人，因觀十二因緣除於我執，而悟真空涅槃之理，以此之法，運出三界，故名緣覺乘。（十二因緣者，一無明、二行、三識、四名色、五六入、六觸、七受、八愛、九取、十有、十一生、十二老死也。） 〔四、聲聞乘〕，謂聲聞之人，聞佛聲教，修苦集滅道四諦之法，而悟真空涅槃之理。以此之法，運出三界，故名聲聞乘。 〔五、小乘〕，小乘者，即人天乘也。謂人天以五戒十善為乘，運出四趣，故名小乘。（五戒者，不殺、不盜、不邪婬、不妄語、不飲酒也。十善者，不殺、不盜、不邪婬、不妄語、不兩舌、不惡口、不綺語、不貪欲、不瞋恚、不邪見也。四趣者，修羅趣、餓鬼趣、畜生趣、地獄趣也。）

﹝出華嚴一乘教義分齊章﹞ 〔一、佛乘〕，佛，梵語具云佛陀，華言覺。乘即運載之義。謂如來以一乘實相之法，運諸眾生同到涅槃彼岸，是為佛乘。（梵語涅槃，華言滅度。） 〔二、緣覺乘〕，謂緣覺之人，由觀十二因緣生滅，除於我執等惑，覺悟真空之理，以此因緣之法，運出三界，是為緣覺乘。（十二因緣者，一無明、二行、三識、四名色、五六入、六觸、七受、八愛、九取、十有、十一生、十二老死也。三界者，欲界、色界、無色界也。） 〔三、聲聞乘〕，謂聲聞之人，聞佛聲教，修生滅四諦之法，而悟真空涅槃之理，以此四諦之法，運出三界，是為聲聞乘。（四諦者，苦諦、集諦、滅諦、道諦也。） 〔四、天乘〕，天即色界天也，謂彼諸天修根本有漏禪觀，欲惑不染，以此根本禪定，運出欲界，是名天乘。（有漏者，謂漏落生死也。根本禪，即色界禪。謂能出生一切禪定故也。） 〔五、梵乘〕，梵即淨也。謂諸菩薩以慈、悲、喜、捨四無量心，運諸眾生出生死海，是名梵乘。（慈、悲、喜、捨者，慈能與樂，悲能拔苦，喜則離苦得樂，捨則冤親平等，此四無量心，以由眾生無量，故菩薩之心亦無量也。）

﹝出盂蘭盆經疏﹞ 乘即運載之義。謂人天等各以所修之法為乘，運載至其所至之處，故有五乘也。 〔一、人乘〕，人者忍也。於世間違順情境，悉能安忍故也。謂人以三歸五戒為乘，運出四趣，生於人道，故名人乘。（三歸依，歸依佛、歸依法、歸依僧也。五戒者，不殺、不盜、不邪婬、不妄語、不飲酒也。四趣者，修羅趣、餓鬼趣、畜生趣、地獄趣也。） 〔二、天乘〕，天者謂天然、自然、樂勝、身勝也。天以十善為乘，運出五道，得生欲天。於修十善時，更能修習禪定，即生色界，無色界天，故名天乘。（十善者，不殺生、不偷盜、不邪婬、不妄語、不兩舌、不惡口、不綺語、不貪欲、不瞋恚、不邪見也。五道者，人道、修羅道、餓鬼道、畜生道、地獄道也。） 〔三、聲聞乘〕，聲聞者，聞如來聲教而得悟道也。謂聲聞以四諦為乘，運出三界，到於涅槃，故名聲聞乘。（四諦者，苦諦、集諦、滅諦、道諦也。三界者，欲界、色界、無色界也。梵語涅槃，華言滅度。） 〔四、緣覺乘〕，緣覺者，謂觀十二因緣覺悟真空之理也。以十二因緣為乘，運出三界，到於涅槃，故名緣覺乘。（十二因緣者，一無明、二行、三識、四名色、五六入、六觸、七受、八愛、九取、十有、十一生、十二老死也。） 〔五、菩薩乘〕，菩薩，梵語具云菩提薩埵，今稱菩薩者，從略也。華言覺有情，謂覺悟一切有情眾生也。以六度為乘，運諸眾生，同出三界，而到涅槃彼岸，故名菩薩乘。（六度者，一布施、二持戒、三忍辱、四精進、五禪定、六智慧也。）



### 丁福保佛學大辭典

【名數】乘人使各到其果地之教法，名為乘。有一乘乃至五乘之別。其中五乘有六種：一者：一、人乘，乘五戒之行法而生於人間者。二、天乘，乘十善之行法而生於天上者。三、聲聞乘，乘四諦之行法而到阿羅漢果者。四、緣覺乘，乘十二因緣之行法而到辟支佛果者。五、菩薩乘，乘六度之行法而上於佛果者。行事鈔資持記上一之一曰：「五乘者：人、天、聲聞、辟支、及佛，能乘人也。五戒、十善、諦、緣、六度，所乘法也。」文句七之一曰：「五乘者，五戒乘出三途苦，十善乘出人道八苦，聲聞乘出三界無常苦，緣覺乘出從他聞法苦，菩薩乘出內無利智外無相好苦。」此通途之五乘也。二者：一、菩薩乘，二、緣覺乘，三、聲聞乘，四、種種性乘，合說諸乘者，五、人天乘也。見大乘莊嚴功德經中、楞伽經八。三者：一、人乘，二、天乘，欲界之六天也，三、聲聞乘，四、緣覺乘，五、菩薩乘也。四者：一、小乘之佛乘，二、小乘之緣覺乘，即愚法之緣覺也，三、小乘之聲聞乘，即愚法之聲聞也，四、梵乘，色界之諸天也，五、天乘，欲界之諸天也。見五教章上二。五者：嚴宗別途之五乘。一、小乘，愚法之聲緣二乘也（二乘有愚法不愚法之二類見二乘條），二、聲聞乘，三、緣覺乘，此二者，不愚法之二乘也，四、菩薩乘，五、一乘。與台宗之佛乘同。見五教章上二。六者：台宗別途之五乘：一、人乘，二、天乘，三、二乘，聲緣之二者，四、菩薩乘，五、佛乘也。問此中菩薩乘與佛乘如何差別？答曰：一乘家與三乘家之見解各異。法相三論之三乘家，謂菩薩與佛，但為因果之別，故菩薩乘即佛乘。華嚴天台之一乘家，謂佛與菩薩，各有因果，權之因果為菩薩乘，實之因果為佛乘。即華嚴終教天台別教之因果，是菩薩乘；華天兩家圓教之因果，是佛乘。密教以五大配於通途之五乘，五乘皆為毘盧遮那法身中之自體，立五乘成佛也。一、人乘，是為地大；以人皆住於地故也。二、天乘，是為水大；水以鍐為種子，鍐字者，離言說之義，定地之天，離言說之故也。又天者自在之義，水從方圓之器自在而轉，故其義相應。三、聲聞乘，是為火大；以聲聞自心發火，而灰身滅智故也。又火大之種子為囉，囉為語菩薩之種子，聲聞依言教而得度，故配之。四、緣覺乘，是為風大；風大之種子為訶，是因緣之義也，緣覺觀十二因緣，故其義相應，又開悟以風緣而飛花落葉之觀，故配之。五、菩薩乘，是為空大；因菩薩以二空為觀故也。見秘藏記末，同鈔十。

參照：<a href="/dict/二乘">二乘</a>



### 佛光大辭典

乘，梵語yāna。指道、船、車，即運載之義。為教化眾生而將之運載至理想世界之五種法門，稱為五乘。(一)通常指：(一)人乘（梵manuṣya -yāna ），人以三歸五戒為乘，運出三塗四趣而生于人道。(二)天乘（梵deva -yāna ），以上品十善及四禪八定為乘，運載眾生越于四洲而達天界。(三)聲聞乘（梵śrāvaka -yāna ），即以四諦法門為乘，運載眾生越于三界，至有餘涅而成阿羅漢。(四)緣覺乘（梵pratyeka -buddha-yāna ），即以十二因緣法門為乘，運載眾生越于三界，至無餘涅而成闢支佛。(五)菩薩乘（梵bodhisattva -yāna ），即以悲智六度法門為乘，運載眾生總超三界三乘之境，至無上菩提大般涅之彼岸。﹝盂蘭盆經疏卷上、法華玄論卷七﹞

(二)據楞伽阿跋多羅寶經卷二所舉之五乘為：(一)天乘，即以十善法運載眾生，使其得以生于欲界天。(二)梵乘（梵brahma -yāna ），即以四禪、四無量心、四無色定運載眾生出生死海，生于色界、無色界。(三)聲聞乘，即以生滅四諦之法運載眾生出離三界。(四)緣覺乘，即以生滅無生之十二因緣法運載眾生出離三界。(五)諸佛如來乘（梵buddha -yāna ），即以事理之六度、次第之三觀等諸法運載眾生同至涅彼岸。﹝入楞伽經卷四、楞伽經義疏卷二下、華嚴五教章卷一﹞

(三)華嚴宗所揭示之五乘為：(一)一乘（梵eka -yāna ），即以一乘實相之法為乘，至涅彼岸。(二)菩薩乘，即以六度萬行為乘，出離三界。(三)緣覺乘，即以十二因緣為乘，越出三界。(四)聲聞乘，即以四諦法為乘，超出三界。(五)小乘（梵hīna -yāna ），即人天乘。以五戒十善為乘，出離四趣。﹝華嚴五教章卷一、華嚴五教章義苑疏卷一、華嚴五教章匡真鈔卷二﹞

(四)據稱贊大乘功德經載，佛以隨類音而為有情類說五乘法。此五乘指：(一)聲聞乘， (二)獨覺乘，(三)無上乘（梵an -uttara-yāna ），(四)種種乘（梵nānā -yāna ）， (五)人天乘（梵deva -manuṣya-yāna ）。

(五)真言宗以五大配于五乘，此五乘皆為毗盧遮那（大日如來）法身中之自體，故別立五乘成佛。即：(一)人乘，即地大。以人皆住于地之故。(二)天乘，即水大。水以為種子，，離言說之義。水從方圓之器自在而轉，與天自在之義相應和。(三)聲聞乘，即火大。以聲聞自心發火，而灰身滅智之故。火大之種子為□□□鍥腥之種子，聲聞依言教而得度，故配于火大。(四)緣覺乘，即風大。風大之種子為訶，訶，因緣之義。緣覺觀十二因緣，故二者之義相應。又緣覺之開悟以觀緣起無常之理而證悟，如由風緣而觀飛花落葉，遂體悟花葉畢竟隨風飄零之無常，故以緣覺配于風大。(五)菩薩乘，即空大。因菩薩以二空為觀之故。﹝秘藏記卷末、秘藏記鈔卷十﹞

(六)淨土宗則認為人、天、聲聞、緣覺、菩薩等五乘，皆得蒙受阿彌陀佛廣大之願力，而往生淨土，稱為五乘齊入。

(七)又天台宗將聲聞、緣覺二乘合並為一，再加佛乘，則亦為五乘。

總之，教導、運載眾生生于人、天乘之世間法門，稱為世間乘；教導、運載眾生生于聲聞、緣覺、菩薩乘，以超越生死迷界之法門，稱為出世間乘。

五乘之外，另有所謂四乘之說，系指：(一)聲聞、緣覺、菩薩、佛等四乘。(二)人天乘、小乘、三乘、一乘等四乘。(三)人天、聲聞、緣覺、菩薩等四乘。(四)人乘、天乘、聲聞乘、緣覺乘等四乘。依聲聞、緣覺、菩薩、佛四乘所說之觀法，其智慧有所分別，故有下觀智、中觀智、上觀智、上上觀智（四乘觀智）之別。


