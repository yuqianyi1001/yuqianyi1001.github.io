---
title: 十大願
source: deerpark.app
---

**來源：丁福保佛學大辭典**

<p>【術語】普賢之十大願王也。見普賢條。</p><p>參照：<a href="/dict/普賢">普賢</a></p>

**來源：佛光大辭典**

<p>十種大願。又作十願。(一)指普賢之十大願。（參閱‘普賢’5000 ）</p><p>(二)初地菩薩所發之十大願，據菩薩地持經住品載，即：(一)供養願，常願以清淨心供養諸佛。(二)受持願，願受持諸佛之教、行、證法而毋失。(三)轉法輪願，願勸請一切諸佛轉法輪。(四)修行願，願以菩薩所修諸行教化一切，令其受行，心得增上。(五)成熟願，願知一切所化眾生之差別，隨其所知教化，令生信入三乘道。(六)承事願，願知眾生所居一切世界之淨穢差別。(七)淨土願，願求諸佛淨土，攝取眾生。(八)不離願，願與一切菩薩同智慧心、功德行。(九)利益願，願身口意業益物而不空。(十)正覺願，願成無上菩提，以菩提道利益眾生。此十願以真如為體，以初地菩薩見真如故，能成立之。又新華嚴經明法品亦舉十種清淨願，華嚴經疏卷二十謂十種清淨願與前揭十願含義相同，惟順序略異。﹝瑜伽師地論卷四十七、大乘義章卷十四﹞</p><p>(三)初學菩薩所發二種十願。此十願又稱十種行願，出自大乘修行菩薩行門諸經要集卷上所載之勝義諦品經。第一種十願為：(一)願度一切眾生。(二)遠離一切煩惱。(三)除滅相續習氣。(四)于一切佛法無疑惑處。(五)救除眾生之一切苦聚。(六)願救眾生離三途八難。(七)歸依親侍一切諸佛。(八)願學菩薩之一切戒行。(九)升于空中示現毛端無量佛事。(十) 以大法鼓擊動一切佛剎，眾生聞者隨機速入無餘涅。同文另說修行菩薩應有之十願，即：(一)願為眾生盡未來劫住于世間。(二)願我至最後親侍供養一切諸佛。(三)願我令一切眾生住于普賢菩薩行願。(四)願我積集一切戒行功德。(五)願我普修六波羅蜜。(六)願我滿足菩提戒行。(七)願我莊嚴淨一切佛剎。(八)願我生于十方佛剎。(九)願我深求一切佛法能善自開解。(十)于諸佛剎成等正覺。上述之十願皆為普善願。</p>
