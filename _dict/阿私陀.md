---
title: 阿私陀
source: deerpark.app
---
### 佛光大辭典

(一)梵名Asita  。又作阿私多、阿私哆、阿私吒、阿斯陀、阿私或阿夷。為中印度迦毗羅衛國之仙人。釋尊降誕時，此仙為之佔相，並預言其將成佛。依佛本行集經卷七乃至卷十等載，此仙人具足五神通，常自在出入三十三天集會之所，曾于南印度增長林觀菩薩託胎之瑞相，後聞太子降誕，遂與其侍者那羅陀（梵Nālaka  ）至淨飯王宮，為太子佔相，見有大丈夫之相好，預言其出家必成正覺，可得菩提，轉無上最妙法輪。又自顧已老，知不及待太子成道，受其教化，而悲嘆號泣，後令侍者那羅陀出家，以待太子成道。﹝佛所行贊卷一、瑞應本起經卷上、修行本起經卷上﹞

(二)系于過去世為釋尊說法華經之仙人。釋尊于過去世因位為王時，四方求法，無有懈怠，得此仙人為之說法華經。法華經卷四提婆達多品（大九·三四下）：‘誰能為我說大乘者，吾當終身供給走使。時有仙人來白王言：“我有大乘，名妙法華經，若不違我，當為宣說。”’上引中之仙人即阿私陀，且此仙人乃提婆達多之前身。﹝法華經玄贊卷九本﹞



### 丁福保佛學大辭典

【人名】又作阿斯陀。見阿私仙項。

參照：<a href="/dict/阿私仙">阿私仙</a>



