---
title: 成實宗
source: deerpark.app
---
### 佛光大辭典

即以成實論為所依之宗派。又作成論家、成實學派。為我國十三宗之一，日本八宗之一。宗祖為中印度之訶梨跋摩（梵Harivarman  ），約生于佛陀入滅後七百年至九百年間，初于究摩羅陀處修學小乘薩婆多部（說一切有部）教義，繼而研習大小諸部，乃撰述成實論，批判有部理論，未久即震撼摩揭陀國，王譽稱為‘像教大宗’。其後于印度之弘布情形不詳。

姚秦弘始十四年（412），鳩摩羅什漢譯此論，並與門人僧叡等講述之，曇影整理諸品，分立五聚，僧導制作成實論義疏，道亮則撰有成實論疏八卷。僧導涉蹟南地，住于壽春東山寺（導公寺），大張講席，講述三論、成實。又至建康講述之，首開南方研習成實論之風。門人僧威、僧鐘、僧音等皆善此論。同時，又有道猛奉敕住于建康興皇寺講之，或謂其亦屬僧導系統，門人道慧、智欣先後敷演。

同時，慧隆（429～490）受劉宋明帝之請，在湘宮講成實。玄暢在江陵作訶梨跋摩傳一篇。智順精通涅、成實。南齊永明七年（489），竟陵文宣王請僧柔、慧次在普弘寺講成實，並撰‘抄成實論九卷’。週J撰三宗論，闡明三宗對二諦之解釋。

僧柔、慧次之門人智藏、僧F、法雲等為梁代之三大法師。智藏撰有成實論大義記、成實論義疏，傳法于僧綽，僧綽傳法于警韶、慧恆、洪偃、慧勇等。警韶在楊都白馬寺、慧恆在徐州中寺講成實論數十遍，慧恆之門人智琳在丹陽仁孝道場亦講此論。僧F撰有成實論義疏若幹卷，門人有慧韶、寶淵、道超、僧喬等，與法雲之門人寶海皆善成實。梁武帝天監年間（502～511），袁曇允撰有成實論聚抄二十卷、慧琰撰有成實論玄義十七卷。洪偃于陳代天嘉五年（564）撰成實論疏數十卷。寶瓊住楊都大彭城寺，講成實數十遍，撰有玄義二十卷、文疏十六卷，門人有慧布、道莊等。

僧嵩亦為羅什門人，在彭城弘揚成實論，形成北方系統。門人有僧淵、曇度、道登、慧球等，曇度在北魏都城大同開講席，徒眾有千餘人，並撰成實論大義疏八卷。慧嵩在徐州講成實。北齊之道紀于成實亦頗有心得。

至隋代，解法師為宣講此論之名師。慧隆（？～601）住彭城寺，講成實數十遍。靈v撰成實論抄五卷。智脫住長安日嚴寺，講論數十遍，並奉煬帝之命撰成實論疏四十卷。慧影撰成實義章二十卷。道宗住慧日道場講此論。另有神素、明彥、曇觀、慧休等皆善成實。

至唐代，有法泰、道慶、慧日、智琰等諸師。玄奘入竺之前，亦嘗就趙州道深修習本論。高麗之慧慈、慧觀，百濟之慧聰、觀勒等諸師，皆通成實、三論，百濟之道藏撰有成論疏十六卷。于日本，因成實宗與三論宗同時傳入，故此宗多附于三論宗而共習之，聖德太子嘗就學于慧慈、慧聰、觀勒等諸師，作三經疏，以成實論為法相之門。

毗曇宗列舉組成假相之各種要素，如色法、心法等皆是實體，故稱為說一切有部；俱舍宗以為諸法中，如無表色、不相應法、無為法三者，不為實體；成實宗則更進一步，以為色心二法結局亦空，將萬有分為五位八十四法，此等諸法皆空，若能將此一苦的世界徹悟為空，從生死二者完全解脫，則可謂已臻修道之極致，是為滅諦。成實論二○二品可歸納為發、苦、集、滅、道等五聚，其歸結即在于滅諦。此一滅諦，人人本具，故稱‘本有涅’；修得證驗之時，則稱‘始有涅’。本有、始有，其義雖異，然皆為一體。

在訶梨跋摩之世，有關五聚、四諦等之論說極為紛歧，故訶梨跋摩著成實論以評破各種異論。其所評破之異論，概括之，有：二世有無論、一切有無論、中陰有無論、四諦次第得一時得論、羅漢有退無退論、心心所相應不相應論、心性淨不淨論、過去業有無論、佛寶僧寶同別論、有我無我論等十種。而其中，雖亦使用四諦、三界、五陰、十二入、十八界、十二因緣、二十二根、十善業道等之名數，乃至三十七助菩提法、四果、二十七賢聖等之法相分別，然並非以此等名相之性相解說為主，而系于其上另加正反之論證，其後乃下判斷。如解釋‘四大’時，先舉四大之假名說，次舉四大之實有說，後證明實有說之謬誤，如是立、破相對之後乃下判斷。此一作法，與俱舍論等之組織大異其趣。

今就毗曇與成實立義之異處略作比較，以知此宗立義之大要：(一)毗曇主張三世實有；成實則主張過（去）未（來）無體，惟現在剎那之法有因緣生之體用。(二)毗曇主張法體實有；成實則主張法體中道，謂現在法系因緣所生，非有非空，不墮常邊、斷邊；離此二邊，稱為聖中道。(三)毗曇主張于‘死有’與‘生有’之間，有‘中陰’；成實則說無中陰。(四)毗曇立退法阿羅漢與不退阿羅漢兩種；成實則主張聖道不退，阿羅漢道已永拔愛根，故為不退。(五)毗曇主張四大實有；成實則主張四大為假名，若離色等，即無四大。(六)毗曇主張諸根實有；成實則主張諸根為假名，若離四大，即無諸根。(七)毗曇主張諸根能照見諸境；成實則主張諸根無知。(八)毗曇主張‘心所’有別體；成實則主張心所無別體，受、想、行等皆為心之異名。(九)毗曇主張心與心所有相應；成實則主張心所無別體，故心與心所無相應。(十)毗曇主張信勤唯有善性；成實則主張信勤通善、不善、無記等三性。(十一)毗曇主張無表色攝于色蘊；成實則主張無作（指無表色）攝于行蘊，而不?成所作智	　梵語kṛtyānuṣṭhāna-jñāna。又作作事智。為四智之一，五智之一。即轉前五識（眼識、耳識、鼻識、舌識、身識）所得之智。蓋自證化他之二利應作，故稱所作；大悲隨類應同之妙業必得成就，故稱成。密教五佛中之不空成就如來配當此智。（參閱‘五智’1161、‘四智’1769）



### 陳義孝佛學常見辭彙

印度小乘中最後成立的宗派，亦即小乘的空宗，酷似大乘，因以訶梨跋摩所造的成實論為依据，故名成實宗。



### 丁福保佛學大辭典

【流派】印度小乘中最後所立之宗也，即小乘中之空宗，酷似大乘，以訶梨跋摩所造之成實論為所依，故名成實宗。於四諦立章，於五聚明義，來支那而居於十三宗之一。立南北兩宗。梁朝之三大法師，皆此宗之人也。天台嘉祥以前之諸師，有謂之為大乘宗者，二師勉破之。日本無以之為宗者，但附屬於三論宗而學習之。



