---
title: 劫
source: deerpark.app
---

**來源：陳義孝佛學常見辭彙**

<p>梵語劫簸的簡稱，譯為時分或大時，即通常年月日所不能計算的極長時問。</p>

**來源：法相辭典**

<p>★大毗婆沙論一百三十五卷十四頁雲：劫名何法？答：此增語所顯半月、月、時、年。問：何故作此論？答：為釋經故。如契經說：有一芻、來詣佛所，頂禮雙足，卻住一面；白世尊言：佛恆說劫。此為何量？佛言：芻！劫量長遠，非百千等歲數可知。芻復言：有譬喻不？世尊言：有。今為汝說。如近城邑，有全段石山，縱廣高量，各逾繕那。迦屍細縷，百年一拂。山已磨滅，此劫未終。芻當知，汝等長夜經此劫數無量百千，在于地獄傍生鬼趣，及人天中；受諸劇苦。生死輪轉，未有盡期。何得安然不求解脫。彼經即是此論所依。經雖說劫；未分別劫體是何。今欲分別，故作斯論。問：何故但說半月月時年為劫；不說剎那、臘縛、牟呼栗多、晝夜、以為劫耶？答：應說而不說者；當知此義有餘。有說：此中舉粗攝細。謂剎那等細，半月月等粗。若說粗；當知已說細。由積細時為粗時故。有說：此中舉近攝遠。謂劫近為半月等所成，半月等復為剎那等成。故說近時，亦已說遠。劫體是何？有說：是色處。雲何知然？如施設論說：劫初時人，身光恆照。以貪味故；光滅生。于是東方有日輪起，光明暉朗。同于昔照。見已；喜曰：天光來來。以天光來，故名為晝。須臾未幾，日輪西沒，起如先。見已嘆言：天光沒沒。以天光沒、故名為夜。由此證知劫體是色。劫體皆積晝夜成故。如是說者，晝夜等位，無不皆是五蘊生滅。以此成劫，劫體亦然。然劫既通三界時分；故用五蘊四蘊為性。已說自性；所以今當說。何故名劫？劫是何義？答：分別時分，故名為劫。謂分別剎那、臘縛、牟呼栗多時分，以成晝夜。分別晝夜時分，以成半月月時年。分別半月等時分，以成于劫。以劫是分別時分中極，故得總名。聲論者言：分別位故；說名為劫。所以者何？劫是分別有為行中，究竟位故。劫有三種。一、中間劫。二、成壞劫。三、大劫。中間劫復有三種。一、減劫，二、增劫，三、增減劫。減者：從人壽無量歲，減至十歲。增者：從人壽十歲，增至八萬歲。增減者：從人壽十歲，增至八萬歲；復從八萬歲，減至十歲。此中一減一增，十八增減，有二十中間劫。經二十中劫，世間成。二十中劫，成已住。此合名成劫。經二十中劫，世間壞。二十中劫，壞已空。此合名壞劫。總八十中劫，合名大劫。成已住中二十中劫，初一惟減；後一惟增。中間十八，亦增亦減。問：此三誰最久？有說：減劫最久，增劫為中，增減最促。謂身有光時所經時久；非身光滅，乃至于今。食地味時，所經時久；非地味滅，乃至于今。食地餅時，所經時久；非地餅盡，乃至于今。食林藤時，所經時久；非從彼盡，乃至于今。食自然稻時，所經時久；非從彼盡，乃至于今。故此減劫，時最為久。如是說者，初減後增，中間十八，此二十劫，其量皆等，于惟減時，佛出于世。于惟增時，輪王出世。于增減時，獨覺出世。問：施設論說：人中四洲，由日月輪以辯晝夜。欲天晝夜，雲何得知？答：因相故知。謂彼天上，若時缽特摩華合，缽羅華開，眾鳥希鳴，涼風疾起，少欣遊戲，多樂睡眠；當知爾時說名為夜。若時缽羅華合，缽特摩華開，眾鳥和鳴，微風徐起，多欣遊戲，少欲睡眠；當知爾時說名為晝。</p>

**來源：丁福保佛學大辭典**

<p>【術語】梵語劫簸Kalpa之略。譯言分別時節。通常年月日時不能算之遠大時節也。故又譯大時。智度論三十八曰：「劫簸，秦言分別時節。」又曰：「時中最小者六十念中之一念，大時名劫。」釋迦氏譜曰：「劫波，此土譯之名長時也。」慧苑音義上曰：「劫，梵言，具正云羯臘波，此翻為長時。」劫有二種：一名器世間，就世界成壞而立之數量也。如成劫壞劫增劫減劫等名。祖庭事苑曰：「日月歲數謂之時，成住壞空謂之劫。」二名歲數劫，算晝夜日月之數量者。法華論曰：「示現五種劫：一者夜，二者晝，三者月，四者時，五者年。」智度論三十八曰：「有人言：時節歲數名為小劫，如法華經中，舍利弗作佛時，正法住二十小劫，像法住二十小劫。」</p>

**來源：佛光大辭典**

<p>梵語kalpa，巴利語kappa。音譯劫波、劫跛、劫簸、羯臘波。意譯分別時分、分別時節、長時、大時、時。原為古代印度婆羅門教極大時限之時間單位。佛教沿之，而視之為不可計算之長大年月，故經論中多以譬喻故事喻顯之。</p><p>婆羅門教認為世界應經歷無數劫，一說一劫相當于大梵天之一白晝，或一千時（梵yuga  ），即人間之四十三億二千萬年，劫末有劫火出現，燒毀一切，復重創世界；另一說則以為一劫有四時：(一)圓滿時（梵kṛtayuga  ），相當于一百七十二萬八千年。 (二)三分時（梵tretāyuga  ），相當于一百二十九萬六千年。(三)二分時（梵dvāyuga ），相當于八十六萬四千年。(四)爭鬥時（梵kaliyuga  ），相當于四十三萬二千年。四者凡四百三十二萬年。據稱現正處于爭鬥時。此外，根據上記‘一劫四時’之說法，婆羅門教並認為四時相較，時間上愈形短少，人類道德亦日趨低落，若爭鬥時結束即為劫末，世界即將毀滅。</p><p>佛教對于‘時間’之觀念，以劫為基礎，來說明世界生成與毀滅之過程。有關劫之分類，諸經論有各種說法。大智度論卷三十八謂劫有二種，一為大劫，二為小劫；妙法蓮華經優波提舍分五種劫，即夜、晝、月、時、年；大毗婆沙論卷一三五以劫有中間劫、成壞劫、大劫三種；俱舍論卷十二謂有壞劫、成劫、中劫、大劫等四種；彰所知論卷上分劫有中劫、成劫、住劫、壞劫、空劫、大劫等六種；瑜伽師地論略纂卷一下載有九種劫，即：(一)日月歲數。(二)增減劫，即是飢、病、刀小三災劫，稱為中劫。 (三)二十劫為一劫，即梵眾天劫。(四)四十劫為一劫，即梵前益天劫。(五)六十劫為一劫，即大梵天劫。(六)八十劫為一劫，即火災劫。(七)七火為一劫，即水災劫。(八)七水為一劫，即風災劫。(九)三大阿僧o劫。</p><p>諸經論中又有小劫、中劫、大劫之名目，小劫、中劫同為梵語antara-kalpa 之譯，大劫則為梵語mahā-kalpa 之譯。鳩摩羅什譯之法華經中，皆稱小劫，而法意所譯之提婆達多品中則稱中劫；二者皆同為 antara-kalpa 之譯。又大樓炭經卷五以刀兵等三災為三小劫，而起世經卷九稱之為三種中劫。立世阿毗曇論卷九以八十小劫為一大劫，大毗婆沙論卷一三五則以八十中劫為一大劫；此等差異，均可視為 antara-kalpa 之異譯。</p><p>蓋‘劫’字原表示時限，其中雖有多種分別，但長時之‘劫’常用于說明世界之成立及破壞之過程。前述大毗婆沙論中，分劫為中間劫、成壞劫及大劫等三種，俱舍論等分壞劫、成劫、中劫、大劫等四種，彰所知論分為中劫等六種，即是其例。依大毗婆沙論卷一三五載，中間劫亦有減劫、增劫、增減劫等三種：減劫者，從人壽無量歲減至十歲之間；增劫者，人壽十歲增至八萬歲之間；增減劫者，人壽十歲增至八萬歲，又從八萬歲減至十歲之間。此三種劫在說明住劫二十中劫之差別，即住劫二十中劫之中，第一劫為減，第二十劫為增，中間十八劫為增減劫，各中劫之時量皆相等。此即最初減劫中有情福勝，故下減較緩，最後增劫中有情福劣，故上增亦緩，中間十八劫中，上下交替間有緩有疾，故此三劫時量相等。以上為小乘之說。又依瑜伽師地論卷二、大乘阿毗達磨雜集論卷六、瑜伽師地論略纂卷一等，大乘立二十中劫之各劫皆有增減，故不必如大毗婆沙論所說之三種劫，即以各中劫為唯一之增減劫。另如優婆塞戒經卷七所說，從十歲增至八萬歲，從八萬歲減還至十歲，如是增減滿十八反，稱為中劫。是為異說。</p><p>中劫中定有刀兵災、疾疫災、飢饉災等三災出現，稱為小三災。關于三災出現之時限，有不同之說法。依大毗婆沙論卷一三四載，于各中劫中之減劫，人壽每減至十歲，三災即出現。刀兵災者，是時人心嗔毒增上，相見即興強猛傷害之心，手所執者皆成利刃，各逞兇狂，互相殘害，經七日七夜方止；疾疫災者，繼刀兵災之後，非人吐毒，疾病流行，遇輒命終，難可救療，都不聞有醫藥之名，時經七月七日七夜方止；疾疫災後起飢饉災，天龍忿責，不降甘雨，由此飢饉，人多命終，經七年七月七日七夜乃止。</p><p>上舉小三災，又稱三種中劫。若依大毗婆沙論所說，一劫中三災並起，則住劫二十中劫中，各具小三災。若依立世阿毗曇論所說，于別劫中次第起一災，則第一劫為疾疫劫（梵rogāntara -kalpa ），第二劫為刀兵劫（梵śastrāntara -kalpa ），第三劫為飢饉劫（梵durbhikṣāntara -kalpa ），以至第十九劫為疾疫劫。住劫中有如上二十中劫，壞劫、空劫、成劫亦各有二十中劫，合為八十中劫。壞、空、成三劫中雖無減增之別，但由于其時量等同住劫，故準彼而各有二十中劫。八十中劫為一大劫，一大劫即總括成、住、壞、空等四劫，是一期世界之始末。</p><p>壞劫時，器世間壞，有火、水、風等三災，稱為大三災，以別于前說之小三災。其中，火災由七日輪出現而起，風吹猛燄，初禪以下悉被焚燒。水災由雨霖而起，第二禪以下悉被浸沒。風災由風之相擊而起，第三禪以下悉被飄散。其次第初以火災壞滅七回，再以水災壞滅一回；水災之後復有七火。如此水災滿七次，更起七火，之後起一風災，第三禪以下器世界均被飄散。總計有八次七火災，一次七水災，一次風災，即所謂六十四轉大劫。以故，初禪以下之器世界，每經一大劫即遭一次破壞?劫貝樹	　劫貝，梵語karpāsa，巴利語kappāsa。又作劫波育樹、劫波娑樹、劫貝娑樹、古貝樹、迦波羅樹。意譯作時分樹。學名 Gossypium hebaceum，屬于棉之一種。原產于東亞細亞，印度德幹地方栽培甚廣，我國、希臘等地亦有之。其絮可制成布衣，其衣稱劫貝衣（梵karpāsaka  ），種子可榨油。據四分律卷三十九載，劫貝衣與拘舍衣、欽跋羅衣等，俱為十種衣之一。此衣相當于俱舍釋論卷九所說之毛古貝，及俱舍論卷十二所說之毛疊。﹝起世經卷一、</p><p>摩訶僧o律卷二十八、善見律毗婆沙卷十四、玄應音義卷十四、卷十七﹞</p>
