---
title: 四教地
source: deerpark.app
---
### 丁福保佛學大辭典

【術語】藏通別圓四教之住地也。大日經具緣品明約於真言門菩薩，一生超四教之地，而度三劫十地。初說解唯蘊無我（是法相宗即通教），及拔十二因緣（是藏教），次說離違順八心之業煩惱網超越一劫之瑜祇行，是度藏通之菩薩地也。故義釋引阿含成實及三獸渡河之喻，是三乘同以無言說之道，得諸法實相者，皆攝於此中也。次說發無緣乘之心，法無我性，觀察蘊之阿賴耶，而知自性如十喻，悟自心本不生者，為超越二劫之瑜祇行，是度別圓之菩薩地也。見菩提心義三。



