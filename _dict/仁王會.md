---
title: 仁王會
source: deerpark.app
---

### 丁福保佛學大辭典

【行事】仁王經護國品說若國有災難，設百座講座講讚仁王經，可以禳之。唐代宗朝將不空三藏新翻之仁王經行百座仁王會，祈雨有驗，是為仁王會之始。



### 佛光大辭典

又稱仁王齋、仁王般若會、仁王道場、百座道場、百座會。乃祈求風調雨順、國泰民安，而講贊仁王般若經之法會。該經雲，當國家混亂，罹受災難之際，若持誦此經，則可令五谷豐收，民康物阜。我國以南北朝陳武帝永定三年（559），敕令于大內設仁王大齋為嚆矢，此後每年舉行兩次法會，講仁王般若經；後主至德三年（585），請智于太極殿主講仁王般若百座。又唐太宗貞觀三年（629）詔令京城僧尼，每月二十七日行道，講誦仁王經，為國祈福。代宗時不空新譯仁王護國般若波羅蜜多經，復數次設會講誦，或祈雨，或祈攘敵。後代皆盛行之。日本則以齊明天皇六年（660），修仁王般若會為始，其後于天皇即位之初，于全國百處修仁王會，稱為一代一度仁王會。另有每逢國家大事而舉行之臨時仁王會、春秋二季之仁王會及幕府仁王會等。高麗于文宗（1047～1082）以降，亦數次設立百座仁王會。﹝佛祖統紀卷六、卷三十七、卷三十九、隋天台智者大師別傳、國清百錄卷一、續高僧傳卷七、貞元新定釋教目錄卷十四、卷十六、日本書紀卷二十六、卷二十九、卷三十、高麗史卷四至卷十﹞


