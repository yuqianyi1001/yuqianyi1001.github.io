---
title: 色界
source: deerpark.app
---

**來源：陳義孝佛學常見辭彙**

<p>三界之一，在欲界之上，因此界的眾生，但有色相，而無男女諸欲，故名色界，色界的範圍包括初禪至四禪等一共十八層天。</p>

**來源：法相辭典**

<p>★瑜伽五十六卷八頁雲：問：何等是色界？答：若色根增上所生，若彼于此為增上；是名色界。如色界，乃至觸界，當知亦爾。</p><p>★二解　瑜伽一百卷十四頁雲：言色界者：謂四靜慮，並靜慮中間。有十七地。</p><p>★三解　顯揚一卷十六頁雲：二、色界。謂已離欲地雜眾煩惱諸蘊差別。</p><p>★四解　俱舍論八卷一頁雲：此欲界上，處有十七。謂三靜慮，處各有三。第四靜慮，處獨有八。器及有情，總名色界。第一靜慮處有三者：一、梵眾天，二、梵輔天，三、大梵天。第二靜慮處有三者：一、少光天，二、無量光天，三、極光淨天。第三靜慮處有三者：一、少淨天，二、無量淨天，三、遍淨天。第四靜慮處有八者：一、無雲天，二、福生天，三、廣果天，四、無煩天，五、無熱天，六、善現天，七、善見天，八、色究竟天。迦濕彌羅國諸大論師皆言：色界處但有十六。彼謂即于梵輔天處，有高台閣，名大梵天。一生所居。非有別地。如尊處座，四眾圍繞。</p><p>★五解　大毗婆沙論七十一卷十頁雲：問：色界雲何？答：諸色為眼已正當見，及彼同分；是名色界。已所見者：謂過去色。正所見者：謂現在色。當所見者：謂未來色。及彼同分者：謂有四種彼同分色。一者、過去彼同分色。謂色界，不為眼所見已滅。二者、現在彼同分色。謂色界，不為眼所見正滅。三者、未來彼同分色。謂色界，不為眼所見當滅。四者、未來畢竟不生色界。或有色界，于一有情，是同分；于二三四乃至百千諸有情等，亦是同分。謂此色界，是一有情眼所見；亦是二三四乃至百千諸有情等眼所見故。如百千人同觀初月。然此色界，于諸緣彼生眼識者，名同分。于不緣彼生眼識者，名彼同分。又如眾中，有一伎女，形容端正，眾具莊嚴；諸有緣之起眼識者，彼色界，名同分。諸有不緣起眼識者，即彼色界，名彼同分。又如法師，升座說法，言辭清辯，形貌端嚴；諸有緣之起眼識者，彼色界，名同分。諸有不緣起眼識者，即彼色界，名彼同分。或有色界，于一有情，名彼同分；于二三四乃至百千諸有情等，亦名彼同分。謂彼色界，在隱映處。無量有情，不能見故。或有色界，一切有情眼所不見。即彼色界，于一切時，名彼同分。如妙高山中心之色，及大地中大海下色，一切有情，無有見者。問：彼色豈非天眼境界？答：彼色雖是天眼境界；而無用故，此不觀之。復次非一切時天眼現起；故有彼色，天眼不見。問：彼色豈非佛眼境界？答：彼色雖是佛眼境界；而無用故，佛不觀之。復次非一切時有佛出世；如今無佛，既無佛眼；故有彼色，非佛眼見。問：何故見色眼，于自有情，名同分；于餘有情，亦名同分。而所見色，于見者，名同分；于不見者，名彼同分耶？答：容一色界，多有情見。無一眼界，二有情用故。謂有色界，一有情見；容二三四，乃至百千有情亦見。是共見故；諸有見者，此色界于彼，名同分。諸不見者，此色界于彼，名彼同分。無一眼界二有情用；況多有情。是不共故；諸用此眼，能見色者，此眼與彼，名同分。諸餘有情，眼若見色，若不見色，此眼與彼，亦名有作用。眼既是不共；于一切時，相恆定故。如色界，聲香味觸界，亦爾。同分彼同分品類差別，皆相似故。</p><p>★六解　此是十八界中之色界。法蘊足論九卷十七頁雲：雲何色界？謂如色處。</p><p>★七解　法蘊足論九卷二十三頁雲：雲何色界？謂有諸法，色貪隨增；是名色界。復次色界系十四界，十處，五蘊，是名色界。復次下從梵眾天，上至色究竟天，于中所有色受想行識，是名色界。又雲：雲何色界？謂欲色界，總名色界。又雲：諸有色法，總名色界。</p><p>★八解　此十八界中之色界。品類足論二卷十三頁雲：色界雲何？謂色，為眼已正當見，及彼同分。</p><p>★九解　品類足論六卷十六頁雲：色界雲何？謂色貪隨增法。</p><p>★十解　品類足論六卷十六頁雲：色界雲何？謂欲界色界，總名色界。</p><p>★十一解　品類足論六卷十六頁雲：一切色法，總名色界。</p>

**來源：三藏法數**

<p>色即色質，謂雖離欲界穢惡之色，而有清淨之色，始從初禪梵天，終至阿迦膩吒天，凡有一十八天，並無女形，亦無欲染，皆是化生，尚有色質，故名色界。（梵語阿迦膩吒，華言質礙究竟。一十八天者，梵眾天、梵輔天、大梵天、少光天、無量光天、光音天、少淨天、無量淨天、遍淨天、無雲天、福生天、廣果天、無想天、無煩天、無熱天、善見天、善現天、色究竟天也。）</p><p>謂眼所見一切色境，名為色界。</p>

**來源：丁福保佛學大辭典**

<p>【界名】三界之一，謂身體與宮殿國土物質的物，總為殊妙精好，故云色界。色界四禪有十八天。參照四禪天及三界條。</p><p>參照：<a href="/dict/四禪天">四禪天</a></p><p>參照：<a href="/dict/三界">三界</a></p><p>十八界之一，青黃赤白等眼根所對之色境。自持體與他法差別，故名色界。</p>

**來源：佛光大辭典**

<p>(一)梵語rūpa-dhātu，巴利語同。色，變礙、示現之義。色界，意為色所屬之界。三界之一。又作色天、色行天。乃有淨妙之色質的器世界及其眾生之總稱，位于‘欲界’上方，乃天人之住處。此界之眾生雖離淫欲，不著穢惡之色法，然尚為清淨微細之色法所系縛，故為別于其下之欲界及其上之無色界，而稱色界。此界之天眾無男女之別，其衣系自然而至，而以光明為食物及語言。此界又依所入定之淺深次第而分四地（即四禪天、四靜慮處）。初禪諸天總稱為離生喜樂地，二禪諸天總稱為定生喜樂地，三禪諸天總稱為離喜妙樂地，四禪諸天總稱為舍念清淨地。</p><p>據俱舍論卷八載，初禪、二禪、三禪等三地各有三天，第四禪有八天，共十七天，即：(一)初禪三天：(1)梵眾天（梵Brahma -pāriṣadya ），(2)梵輔天（梵Brahma -purohita ），(3)大梵天（梵Mahā -brahman ）。(二)二禪三天：(1)少光天（梵Parīttābha  ），(2)無量光天（梵Apramāṇābhā  ），(3)極光淨天（梵Ābhāsvara  ）。(三)三禪三天：(1)少淨天（梵Parītta -śubha ），(2)無量淨天（梵Apramāṇa -śubha ），(3)遍淨天（梵Śubha -kṛtsna ）。(四)四禪八天：(1)無雲天（梵Anabhraka  ），(2) 福生天（梵Puṇya -prasava ），(3)廣果天（梵Bṛhat -phala ），(4)無煩天（梵Avṛha  ），(5)無熱天（梵Atapa  ），(6)善現天（梵Sudṛśa  ），(7)善見天（梵Sudarśana  ），(8)色究竟天（梵Akaniṣṭha  ）。</p><p>順正理論卷二十一釋其名義謂（大二九·四五六中）：‘廣善所生，故名為梵。此梵即大，故名大梵。由彼獲得中間定故、最初生故、最後歿故、威德等勝故，名為大。大梵所有、所化、所領，故名梵眾。于大梵前，行列侍衛，故名梵輔。自地天內光明最小，故名少光。光明轉勝，量難測故，名無量光。淨光遍照自地處故，名極光淨。意地受樂，說名為淨，于自地中此淨最劣，故名少淨。此淨轉增，量難測故，名無量淨。此淨週普，故名遍淨。意顯更無樂能過此以下空中天所居地，如雲密合，故說名雲。此上諸天，更無雲地，在無雲首，故說無雲。更有異生勝福方所可往生故，說名福生。居在方所，異生果中，此最殊勝，故名廣果。離欲諸聖，以聖道水，濯煩惱垢，故名為淨，淨身所止，故名淨居；或住于此，窮生死邊，如還債盡，故名為淨，淨者所住，故名淨居；或此天中，無異生雜，純聖所止，故名淨居。繁謂繁雜，或謂繁廣，無繁雜中，此最初故，繁廣天中，此最劣故，說名無繁，或名無求，不求趣入無色界故。已善伏除雜修靜慮上中品障，意樂調柔，離諸熱惱，故名無熱；或令下生煩惱名熱，此初離遠，得無熱名；或復熱者，熾盛為義，謂上品修靜慮及果，此猶未證，故名無熱。已得上品雜修靜慮，果德易彰，故名善現。雜修定障，餘品至微，見極清澈，故名善見。更無有處于有色中能過于此，名色究竟；或此已到眾苦所依身最後邊，名色究竟；有言色者，是積集色，至彼後邊，名色究竟。此十七處，諸器世間，並諸有情，總名色界。’</p><p>然色界諸天之廢立，諸經論頗有異說。長阿含經卷二十舉出二十二天，即：梵身天、梵輔天、梵眾天、大梵天、光天、少光天、無量光天、光音天、淨天、少淨天、無量淨天、遍淨天、嚴飾天、小嚴飾天、無量嚴飾天、嚴飾果實天、無想天、無造天、無熱天、善見天、大善見天、阿迦尼吒天。起世經卷八、大般若經卷四○三等持相同說法。舊華嚴經卷十三、新華嚴經卷二十一、大般若經卷四○二、佛本行集經卷九等則刪除無想天，而僅列舉二十一天。大毗婆沙論卷一三六、立世阿毗曇論卷六、大乘阿毗達磨雜集論卷六等刪除梵身、光天、淨天、嚴飾等四天，而立十八天之說。金光明最勝王經卷三、順正理論卷二十一、彰所知論卷上等更除去無想天而立十七天之說；阿毗曇心論經卷五刪除大梵天，另加無想天，亦立十七天之說；中阿含卷九地動經復刪除無想天，而僅舉出十六天之名。</p><p>關于色界四禪天眾生之依處（所居之處）、身量、壽量，于長阿含經卷二十、大佛頂首楞嚴經卷九、立世阿毗曇論卷三、大毗婆沙論卷一三四、卷一三六、俱舍論卷十一、順正理論卷三十一等，皆詳加敘述，然所說略異。﹝仁王般若波羅蜜經卷上、菩薩地持經卷二、大智度論卷十六、成實論卷十二、俱舍論卷五、卷二十八、仁王般若經疏卷一、法華經玄贊卷二、大乘義章卷八末﹞（參閱‘三界’584、‘天’1330、‘四禪’1843）</p><p>(二)即十八界之色界。（參閱‘色境’2549）</p>
