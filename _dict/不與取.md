---
title: 不與取
source: deerpark.app
---
### 佛光大辭典

梵語a-dattādāna。十惡業道之一。謂他人不與而自取之。即指偷盜。禁制不與取，稱為不與取戒，為五戒中之第二戒。﹝大智度論卷十三﹞（參閱‘十善十惡’468）



### 法相辭典

★瑜伽八卷十六頁雲：雲何不與取？謂于他攝物，起盜欲樂，起染污心，若即于彼起盜方便，及即于彼盜究竟中，所有身業。

★二解　法蘊足論一卷九頁雲：于第二中，且何名為不與取者？如世尊說：有不與取者，或城邑中，或阿練若，不與物數，劫盜心取，不離劫盜；如是名為不與取者。何等名為有不與取者？謂于不與取，不深厭患，不遠不離，安住成就；如是名為有不與取者。何等名為或城邑中？謂有城牆，週匝圍繞。何等名為或阿練若？謂無城牆週匝圍繞。何名不與？謂他攝受，不舍不棄，不惠不施。何等名物？謂他攝受有情無情諸資生具，即此名為不與物數。何等名為劫盜心取，不離劫盜？謂即所說不與物數，懷賊心取，不厭遠離。如是名為不與物數。劫盜心取，不離劫盜；是故名為不與取者。即于此中，何名不與？何名不與取？何名離不與取，而說名為乃至命終離不與取鄔波索迦第二學處？言不與者，謂他攝受有情無情諸資生具，不舍不棄，不惠不施；是名不與。不與取者：謂于他攝受諸資生具，起他攝受及不與想；復起惡心、不善心、劫心、盜心、執心、著心、取心、現前；依如是業，如是加行，如是思惟，如是策勵，如是勇猛，如是門，如是路，于他攝受諸資生具，以執著取劫盜故思，舉離本處。由如是業，如是加行，如是思惟，如是策勵，如是勇猛，如是門，如是路，于他攝受諸資生具，以執著取劫盜故思，舉離本處，名不與取。即前所說鄔波索迦，于不與取，能善思擇，厭患遠離，止息防護，不作不為，不行不犯，棄舍堰塞，不拒不逆，不違不越；如是名為離不與取。是故說名乃至命終離不與取鄔波索迦第二學處。



### 陳義孝佛學常見辭彙

他人不與而自取，即偷盜之義。



### 丁福保佛學大辭典

【術語】他人不與而自取即偷盜。五戒中第二戒也。智度論十三曰：「不與取者，知他物，生盜心。取物去。離本處。物屬我。是名盜。」



