---
title: 六欲天
source: deerpark.app
---
### 佛光大辭典

指欲界之六天。即：(一)四大王天（梵Cāturmahārājakāyika -deva ），又作大王天、四王天。有持國、增長、廣目、多聞等四王及其所部之天眾。身量為四分之一俱盧舍，以人間五十歲為一晝夜，定壽五百歲。(二)三十三天（梵Trayastriṃśa  ），又作忉利天。帝釋天在中央，其四方各有八天，合為三十三天。身量為半俱盧舍，以人間百歲為一晝夜，定壽一千歲。(三)燄摩天（梵Yāma  ），又作夜摩天、炎摩天、時分天。其主稱須夜摩天（梵Suyāma -devarāja ）。身量為四分之三俱盧舍，以人間二百歲為一晝夜，定壽二千歲。(四)兜率天（梵Tuṣita  ），又作睹史多天、兜率陀天、喜足天。其主稱刪兜率陀天王（梵Saṃtuṣita -devarāja ）。身量為一俱盧舍，以人間四百歲為一晝夜，定壽四千歲。(五)化自在天（梵Nirmāṇa -rati ），由神通力自在變作五妙欲境而受用。又作樂變化天、無x樂天、無貢高天、尼摩羅天。其主稱善化天王（梵Sunirmita -devarāja ）。身量為一又四分之一俱盧舍，以人間八百歲為一晝夜，定壽八千歲。(六)他化自在天（梵Paranirmita -vaśa-vartin ），于他所變化之欲境自在受樂。又作他化自轉天、他化樂天、化應聲天、波羅尼蜜天。其主稱自在天王（梵Vaśavartti -devarāja ）。身量為一俱盧舍半，以人間一千六百歲為一晝夜，定壽一萬六千歲。此中四王天在須彌山之半腹、忉利天在須彌山之頂上，故稱為地居天；夜摩天以上之四天及色界諸天，住于三十三天之上方空間，故稱為空居天。又此六欲天雖于欲境有三種受用之別，然猶為受欲之類，故稱欲生（梵kāmotpatti  ）。﹝長阿含經卷二十、俱舍論卷八、卷十一、大智度論卷九、成唯識論卷五﹞（參閱‘三界’584）



### 三藏法數

﹝出楞嚴經﹞ 欲即色欲。四天王以形交為欲，忉利以風為欲，夜摩以抱持為欲，兜率以執手為欲，化樂以視笑為欲，他化但以視為欲也。謂之天者，天然自然，樂勝身勝，亦名最勝，亦名光明，以其所欲不同，故名六欲天。 〔一、四天王天〕，東方持國天王，謂能護持國土，故居須彌山黃金埵。南方增長天王，謂能令他善根增長，故居須彌山琉璃埵。西方廣目天王，謂能以淨天眼，常觀擁護此閻浮提，故居須彌山白銀埵。北方多聞天王，謂福德之名聞四方，故居須彌山水晶埵。（梵語須彌，華言妙高。梵語閻浮提，華言勝金洲。） 〔二、忉利天〕，梵語忉利，華言三十三。大智度論云：昔有婆羅門，姓憍尸迦，與知友三十二人，共修福德，命終皆生須彌山頂，憍尸迦為天主，名帝釋天，三十二人為輔臣，周圍列居，而帝釋獨處其中。又淨名疏云：昔迦葉佛滅後，有一女人，發心修塔，報為天主；有三十二人助修，報為輔臣。君臣合之，為三十三也。（梵語婆羅門，華言淨行。梵語憍尸迦，又云釋提桓因，華言能天主。言帝釋者，華梵雙舉也。三十二人名字，經論不載。據正法念處經所載，三十三天各有住處，謂善法堂天、山峰天、山頂天、善見城天、缽私他天、俱吒天、雜殿天、懽喜園天、光明天、波利耶多天、離險岸天、谷崖岸天、摩尼藏天、旋行天、金殿天、鬘影天、柔軟天、雜莊嚴天、如意天、微細行天、歌音喜樂天、威德輪天、月行天、閻摩那娑羅天、速行天、影照天、智慧行天、眾分天、曼陀羅天、上行天、威德顏天、威德燄輪光天、清淨天也。） 〔三、夜摩天〕，梵語夜摩，華言善時，亦名時分。謂其時時唱快樂故。以蓮華開合，分其晝夜，此天依空而居。 〔四、兜率天〕，梵語兜率，華言知足。謂其於五欲境知止足故。此王依空而居。（五欲者，色欲、聲欲、香欲、味欲、觸欲也。） 〔五、化樂天〕，化樂天者，謂自化五塵之欲而娛樂故。此天依空而居。（五塵者，色塵、聲塵、香塵、味塵、觸塵也。） 〔六、他化自在天〕，他化自在天者，謂假他所化以成己樂故。此天依空而居，即魔王天也。



### 陳義孝佛學常見辭彙

欲界有六種的天，故名六欲天，即四天王天、忉利天、夜摩天、兜率天、樂變化天、他化自在天。此中四天王天在須彌山之半腰，忉利天在須彌山之頂，因依山而住，故名地居天，夜摩天以上，因依雲而住，故名空居天。



### 丁福保佛學大辭典

【界名】欲界有六重之天，謂之六欲天：一、四王天，有持國，廣目，增長，多聞之四王，故名四王天。二、忉利天，譯言三十三天，帝釋天為中央，四方各有八天，故從天數而名三十三天。三、夜摩天，譯言時分，彼天中時時唱快哉，故名。四、兜率天，譯言喜足，於五欲之樂生喜足之心，故名。五、樂變化天，於五欲之境自樂變化，故名。六、他化自在天，於五欲之境使他自在變化，故名。此中四王天在須彌山之半腹，忉利天在須彌山之頂上，故謂之地居天，兜率天已上住在空中，故謂之空居天。見智度論九，俱舍論八。



