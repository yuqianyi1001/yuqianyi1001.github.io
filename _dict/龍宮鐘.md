---
title: 龍宮鐘
source: deerpark.app
---

**來源：丁福保佛學大辭典**

<p>【傳說】祖庭事苑四曰：「感通傳云：西國修多羅院有一石鐘，形如吳樣，色如青碧玉，可受十斛。鼻上有三十三天像，四面以金銀隱。東西兩面有寶珠，大如五升。一角分耀，狀如華形。周匝作十方諸佛初成道像。至日出時，鐘上有諸化佛，說十二部經。舍衛城童男童女，悉來聽之，聞法證聖。犯欲者不聞法，摩尼大將以金剛杵擊之。百億世界中聞聲，於光明中，悉聞百千釋迦佛說修多羅經。此鐘是拘留秦佛所造。彼佛滅度後，娑竭龍王收去。至釋迦佛興，復將來。至佛滅度，鐘先唱言：卻後三月，當般涅槃。鐘鼻諸天，聞皆涕泣，龍復將去。」</p>

**來源：佛光大辭典**

<p>傳說為古代印度修多羅院之石鐘。據祖庭事苑卷四載，色如青碧玉，能容十斛。鼻有諸天像，週匝作十方諸佛成道像。每至日出，有諸化佛演說十二部經，舍衛城之童男童女皆前來聞法證聖。擊之則百億世界悉聞百千釋迦佛說修多羅經。傳系拘留秦佛所造，彼佛入滅後，為娑竭龍王收去。至釋迦佛出，始重現。迄佛入滅後，復為娑竭龍王收去。</p>
