---
title: 頓教
source: deerpark.app
---

**來源：陳義孝佛學常見辭彙**

<p>不歷階梯漸次，直指本源，頓時開悟的教法。</p>

**來源：三藏法數**

<p>頓教者，謂約頓機，直入於大，不由於小，頓令得悟也。</p><p>謂佛最初說華嚴經，如日初出，先照高山，故名頓教。</p><p>謂佛最初為諸菩薩說華嚴經，如日初出，先照高山，是名頓教。</p><p>謂不談小乘，直說大法，故名頓教。即華嚴經也。</p><p>此教明一念不生，即名為佛。不依地位漸次而說，名之為頓。於中不說法相，唯明真性，一切所有，唯是妄想；一切法界，唯是絕言，名為頓教。</p>

**來源：丁福保佛學大辭典**

<p>【術語】有二解：一，為頓成之教。凡歷劫修行，方出生死之法，名為漸教。頓成頓悟佛果之法，名為頓教。楞伽經一曰：「如菴摩羅果漸熟非頓，如來淨除一切眾生自心現流亦復如是。（中略）譬如明鏡頓現一切無相色像，如來淨除一切眾生自心現流亦復如是。」依此義而佛自名圓覺經為頓教大乘，賢首於五教之第四，立頓教之名，天台善導判觀經之所說為頓教，且天台所立第四之圓教，亦得圓頓之名。圓覺經曰：「善男子！是經名為頓教大乘，頓機眾生從此開悟。」天台觀經疏曰：「漸頓悟入，此即頓教。正為韋提希及諸侍女，並是凡夫，未證小果，故知是頓。不從漸入。」善導般舟讚曰：「瓔珞經中說漸教，萬劫修功證不退。觀經彌陀經等說，即是頓教菩薩藏。一日七日專稱佛，命斷須臾生安樂。」四教儀曰：「圓名圓妙，（中略）圓頓。」集註下曰：「體非漸成，故名圓頓。」二，為頓說之教法。對未熟之眾生，初說小法，漸次說大乘之法，此為漸教。對頓悟之機，自初直說大法，此為頓教。玄義一曰：「如日初出先照高山，厚殖善根感斯頓說。頓說本不為小，小雖在座如聾如啞。緣得大益，名頓教相。」大乘義章一曰：「自有眾生藉淺階遠，佛為漸說。或有眾生一越解大，佛為頓說。」依此義而天台於化儀四教之第一，立頓教之名。即謂華嚴經於一切經中，為對菩薩之大機，頓說別圓二教之大法者。故名為頓教。非如法華以圓頓之法名為頓教。是台宗之意也。</p>

**來源：佛光大辭典**

<p>(一)以說法之內容而分，長時間修行而後到達悟境之教法，稱為漸教；迅即證得佛果、成就菩提之教法，稱為頓教。或循序漸進到證果之教法，稱為漸教；一躍頓至佛果之教法，稱為頓教。（參閱‘頓漸二教’5704）</p><p>(二)以說法之形式而言，對根器未熟之眾生，由淺入深，初說小乘，漸次說大乘之法，稱為漸教；對頓悟之機，自始直說深法之教，稱為頓教。</p><p>(三)華嚴宗于五教之第四，立頓教之名，謂教、理、行、果等四法皆為頓教之旨。（參閱‘五教十宗’1146）</p><p>(四)唐代善導大師判觀經所說之教法為頓教。又天台宗以四教之第四為圓頓教，即指法華經所說之教法。（參閱‘五時八教’1132）</p><p>(五)日僧源空認為大台宗、真言宗雖言頓教，然以斷除煩惱始能證理，故仍屬漸教；準此，主張不必斷煩惱，即能由凡夫頓超迷界的無量壽經之教，方為純粹之頓教，亦乃頓中之頓。</p>
