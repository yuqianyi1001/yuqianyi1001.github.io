---
title: 菴羅
source: deerpark.app
---

**來源：丁福保佛學大辭典**

<p>【植物】果名。又作菴婆羅，菴羅（波利），菴沒羅等。維摩經佛國品什註曰：「菴羅樹，其果似桃非桃也。」同肇註曰：「先言柰。」西域記四曰：「菴沒羅果，雖同一名，而有兩種：小者生青熟黃，大者始終青色。」玄應音義八曰：「菴羅或言菴婆羅，果名也。案此花多，而結子甚少矣。果形似梨。舊譯云柰，應誤也，正言菴沒羅。」起世經一曰：「鬱多羅究留洲，有一大樹，名菴婆羅。其木縱廣七由旬，下入于地，二十一由旬，出高百由旬，枝葉垂覆五十由旬。」名義集三曰：「庵羅，正言庵沒羅，或庵羅（波利）。」參照菴摩羅條。梵Āmra，巴Amba。</p><p>參照：<a href="/dict/菴摩羅">菴摩羅</a></p>
