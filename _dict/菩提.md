---
title: 菩提
source: deerpark.app
---
### 佛光大辭典

(一)梵語bodhi，巴利語同。意譯覺、智、知、道。廣義而言，乃斷絕世間煩惱而成就涅之智慧。即佛、緣覺、聲聞各于其果所得之覺智。此三種菩提中，以佛之菩提為無上究竟，故稱阿耨多羅三藐三菩提，譯作無上正等正覺、無上正遍智、無上正真道、無上菩提。

有關佛之菩提，據大智度論卷五十三載，有五種：(一)發心菩提，謂十信菩薩發心求菩提，其心則為至菩提果之因。(二)伏心菩提，謂十住、十行、十回向等階位之菩薩行諸波羅蜜，制伏煩惱，降伏其心。(三)明心菩提，謂登地菩薩了悟諸法實相畢竟清淨，即所謂般若波羅蜜相。(四)出到菩提，謂第八不動地、第九善慧地、第十法雲地等三階位之菩薩，于般若波羅蜜中得方便力，亦不執著般若波羅蜜，滅除系縛之煩惱，出離三界，到薩婆若（一切智），故稱出到菩提。(五)無上菩提，謂等覺妙覺證成阿耨多羅三藐三菩提，即佛果之覺智。以上合稱五種菩提。又法華經論卷下于佛之法、報、應三身，立法佛菩提（法身菩提）、報佛菩提（報身菩提）與應佛菩提（應身菩提）等三種菩提。大乘義章卷十八區分無上菩提為方便菩提與性淨菩提兩種。此外，三菩提亦為天台宗之十種三法之一，即：(一)實相菩提，又作無上菩提。悟實相理之真性菩提。(二)實智菩提，又作清淨菩提。悟契合理之智慧。(三)方便菩提，又作究竟菩提。悟自在教化眾生之作用。上之三者與法身、般若、解脫三德無別。

據往生淨土論載，遠離：(一)執著自我，(二)不欲令一切眾生得安穩，(三)僅求自己之利益等三種與菩提門相違之法。稱為三遠離心或三種離菩提障。同書又列舉三清淨心：(一)不為自己求安樂（無染清淨心），(二)除眾生苦而令其安樂（安清淨心），(三)令眾生赴菩提而予其永遠之樂（樂清淨心）。是為三種隨順菩提門法之心。以上皆須依賴智慧、慈悲、方便等三門始可令遠離或生起。

又求無上菩提之大乘修行者，稱作菩提薩剩□猿破腥。求無上菩提之心，稱作無上菩提心、無上道意或菩提心。順趣菩提三十七種之行品，稱菩提分法。佛成道之處所，稱為菩提道場、菩提場，其道場樹稱菩提樹。祈祖先等成佛，而修冥福，稱為增上菩提。結講念佛，廣祈眾生增進佛道，稱為菩提講。檀那所屬之寺院，稱為菩提寺、菩提所。﹝菩薩地持經卷三無上菩提品、大品般若經卷二十二、菩提心經卷一、舊華嚴經卷三十八、卷五十二、新華嚴經卷七十、維摩經卷上、大寶積經卷一、卷二十七、大智度論卷四十四、成唯識論卷一﹞

(二)即唐代時來華之菩提仙那。（參閱‘菩提仙那’5205）



### 三藏法數

梵語菩提，華言道。即諸佛所得清淨究竟之理也。以其無滅無生，不變不遷，是為常住果。



### 法相辭典

★瑜伽三十八卷一頁雲：雲何菩提？謂略說、二斷二智、是名菩提。二斷者：一、煩惱障斷。二、所知障斷。二智者：一、煩惱障斷故；畢竟離垢、一切煩惱不隨縛智。二、所知障斷故；于一切所知、無礙無障智。



### 陳義孝佛學常見辭彙

華譯為覺，是指能覺法性的智慧說的，也就是漏盡人的智慧。



### 丁福保佛學大辭典

【術語】Bodhi，舊譯為道，新譯為覺。道者通義，覺者覺悟之義。然所通所覺之境，有事理之二法，理者涅槃，斷煩惱障而證涅槃之一切智，是通三乘之菩提也，事者一切有為之諸法，斷所知障而知諸法之一切種智，是唯佛之菩提也，佛之菩提，通於此二者，故謂之大菩提。智度論四曰：「菩提名諸佛道。」同四十四曰：「菩提，秦言無上智慧。」注維摩經曰：「肇曰：道之極者，稱曰菩提，秦無言以譯之。菩提者，蓋是正覺無相之真智乎。」止觀一曰：「菩提者，天竺音也，此方稱道。」大乘義章十八曰：「菩提胡語，此翻名道。果德圓通，名之為道。」安樂集上曰：「菩提者，乃是無上佛道之名也。」唯識述記一本曰：「梵云菩提，此翻為覺。覺法性故，古云菩提道者非也。」



