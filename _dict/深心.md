---
title: 深心
source: deerpark.app
---
### 佛光大辭典

梵語adhyāśaya。為三心之一。又稱深信。此詞于佛典中之語義，頗有異解。惟通常系指深求佛道之心，或指掃除猶疑不定而對佛法真實確信之心，或指樂集諸功德善行，又深信愛樂之心。維摩經卷上佛國品（大一四·五三八中）：‘深心是菩薩淨土，菩薩成佛時，具足功德眾生來生其國。（中略）隨其直心則能發行，隨其發行則得深心，隨其深心，則意調伏。’六十華嚴經卷二十四中列舉十種深心之名（大九·五五一上）：‘何等為十？一淨心，二猛利心，三厭心，四離欲心，五不退心，六堅心，七明盛心，八無足心，九勝心，十大心。’觀無量壽經載，若有眾生欲往生淨土，若發三心即便往生，深心即為其一。善導釋為深信之心。另外亦指凡夫執迷之深固，如法華經卷一方便品載，眾生有種種欲，深心所著。﹝八十華嚴經卷三十五、佔察善惡業報經卷上、大智度論卷七十一﹞（參閱‘三心’532）



### 三藏法數

謂求無上佛果，必須心契深理；欲契深理，必須厚種善根。涅槃經云：深根難拔，故名深心。

深心者，謂於正法，心生深信，而復樂修一切善行，即是菩提之心也。



### 陳義孝佛學常見辭彙

１．求法之心很深重。２．志求高深佛果的心。３．深信佛的本願，毫不懷疑。



### 丁福保佛學大辭典

【術語】三心之一。求法之心深重，云深心，又求深高佛果之心云深心，又於深因種德難拔云深心。觀無量壽經曰：「二者深心。」淨影疏曰：「求心慇重，故曰深心。」天台疏曰：「深者佛果深高，以心往求，故曰深心。」維摩經佛國品曰：「深心即是淨土。」註曰：「肇曰：樹心眾德深固，故難拔，深心也。」同菩薩品曰：「深心即是道場，增長功德故。」

謂凡夫迷之深固也。法華經方便品曰：「知諸眾生有種種欲深心所著，隨其本性以種種因緣，（中略）方便力故而為說法。」



