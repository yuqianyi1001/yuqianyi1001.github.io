---
title: 拘睒彌國
source: deerpark.app
---

**來源：丁福保佛學大辭典**

<p>【地名】在中印度，周六千餘里，土地沃壤，氣序熱，都城宮內有大精舍，高六千餘尺，內有刻檀佛像，是優填王所作。諸國君王來欲移之，不能。遂圖而供養，俱言得真。城東不遠，有故[土*尃]室，世親菩薩於此作唯識論。其東菴沒羅林中有故基，無著菩薩於此作顯揚論。自此東北七百餘里殑伽河邊有迦奢富羅城，護法菩薩於此降伏外道。見西域記五。</p><p>【地名】西域記曰：「憍賞彌國，舊曰拘睒彌國，訛也。中印度境，周六千餘里。國大，都城周三十里。土稱沃壤，地利豐植，氣序暑熱，風俗剛強，好學典藝，崇樹福善。」</p>
