---
title: 善知識十德
source: deerpark.app
---
### 丁福保佛學大辭典

【名數】善財童子南詢第八參詣毘目仙人舉十喻嘆其功德：一善知識則是趣向一切智門，令我得入真實道故。二善知識則是趣向一切智乘，令我得至如來地故。三善知識則是趣向一切智船，令我得至智寶洲故。四善知識則是趣向一切智炬，令我得生十力光故。五善知識則是趣向一切智道，令我得入涅槃城故，六善知識則是趣向一切智燈，令我得見夷險道故。七善知識則是趣向一切智橋，令我得度險惡處故。八善知識則是趣向一切智蓋，令我得生大慈涼故。九善知識則是趣向一切智眼，令我得見法性之門故。十善知識則是趣向一切智潮，令我得滿足大悲之水故。見唐華嚴經六十四。



