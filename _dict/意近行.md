---
title: 意近行
source: deerpark.app
---

### 法相辭典

★如十八意近行中說。

★二解俱舍論十卷八頁雲：意近行名、為目何義？傳說：喜等意為近緣，于諸境中，數遊行故。有說：喜等能為近緣，令意于境，數遊行故。如何身受，非意近行？非唯依意；故不名近。由無分別，故亦非行。第三靜慮意地樂根，意近行中，何故不攝？傳說：初界意識相應，無樂根故。又無所對苦根所攝意近行故。若唯意地；何故經言眼見色已，于順喜色，起喜近行？廣說如經。依五識身所引意地，喜等近行，故作是說。如依眼識，引不淨觀；此不淨觀，唯意地攝。又彼經言：眼見色已，乃至廣說。故不應難若雖非見乃至觸已而起喜憂舍亦是意近行。若異此者，在欲界中，應無緣色界色等意近行。又在色界，應無緣欲香味觸境諸意近行。



### 丁福保佛學大辭典

【術語】僅第六意識上有之，能為意識親近之緣，使意識行者，即喜憂捨之三受也。五受中，苦樂二受，依五根及意根，不親近於意識。此三受其所緣各各有六境，故合為十八意近行。見俱舍論十。



### 佛光大辭典

指苦、樂、憂、喜、舍等五受中之喜、憂、舍三受。此三受僅第六意識上有之，能為意識親近之緣，使意識行之，故稱意近行。其所緣各各有六境，合為十八意近行。﹝大毗婆沙論卷一三九、俱舍論卷十﹞


