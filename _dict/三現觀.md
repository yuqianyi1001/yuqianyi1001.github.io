---
title: 三現觀
source: deerpark.app
---
### 佛光大辭典

指見、緣、事三現觀。現觀，指以無漏慧觀現前之四聖諦之理。(一)見現觀，系就見諦之法而立者，即以無漏智慧觀諸諦之境現見分明。(二)緣現觀，系就能緣之法而立者，即無漏智慧及與其相應之心、心所皆緣四諦之境。(三)事現觀，系就作同一事業之法而立者，即上述能緣與其餘俱有之道共戒，及生、住、異、滅等不相應法，同一事業。﹝俱舍論卷二十二、卷二十三、異部宗輪論述記﹞（參閱‘現觀’4731 ）



### 丁福保佛學大辭典

【名數】俱舍論所說。一見現觀。正就見諦之法而立者，唯無漏之慧也。是獨於諸諦之境現見分明，故名現觀。二緣現觀。就能緣之法而立者，即合此無漏之慧及與此慧相應之一聚心心所而為現觀。三事現觀。就作同一事業之法而立者，即此時能緣之心心所并道共戒不相應法等，盡作同一之事業，故總名現觀。見俱舍論二十三。



