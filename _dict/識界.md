---
title: 識界
source: deerpark.app
---

### 陳義孝佛學常見辭彙

十八界之一。



### 法相辭典

★瑜伽二十七卷三頁雲：雲何識界？謂眼耳鼻舌身意識。又心意識三種差別。是名識界。

★二解　俱舍論一卷二十一頁雲：諸有漏識，名為識界。雲何不說諸無漏識為識界耶？由許六界、是諸有情生所依故。如是諸界、從續生心，至命終心，恆持生故。諸無漏法、則不如是。

★三解　大毗婆沙論七十五卷十一頁雲：問：識界雲何？答：五識身、及有漏意識。問：何故無漏識、不立識界耶？答：與識界相、不相應故。若法、能長養諸有，攝益諸有，任持諸有者；立六界中。無漏意識、能損減諸有，散壞諸有，破滅諸有；是故不立在六界中。復次若法、能令諸有相續，生老病死流轉不絕者；立六界中。無漏意識、與此相違，是故不立在六界中。復次若法、是趣苦集行，亦是趣有世間生老病死集行者；立六界中。無漏意識、與此相違，是故不立在六界中。復次若法、是有身見事、顛倒事、愛事、隨眠事、與貪嗔癡為安足處，有垢、有毒、有穢、有刺、有過、有濁，墮在諸有，苦集諦攝者；立六界中；無漏意識、與此相違，是故不立在六界中。尊者世友、作是問言：此六界中，何故不攝無漏意識？即自答言：如是六界、從諸漏生。無漏意識、不從漏生。復作是說：如是六界、能生諸漏。無漏意識、不生諸漏。復作是說：如是六界、是我執緣。無漏意識、非我執緣。復作是說：如是六界、是有情依。無漏意識、非有情依。復作是說：如是六界、是異熟依。無漏意識、非異熟依。復作是說：如是六界、是入胎緣。無漏意識、非入胎緣。復作是說：如是六界、無始來有。無漏意識、非無始有。大德說曰：如是六界、是自體分。無漏意識、非自體分。脅尊者言：如是六界、是生死依。無漏意識、非生死依。由如是等種種因緣，無漏意識、不立識界。

★四解　此是地等六界中之識界。法蘊足論九卷十九頁雲：雲何識界？謂五識身、及有漏意識。是名識界。

★五解　此是受等四界中之識界。法蘊足論九卷二十二頁雲：雲何識界？謂六識身。即眼識及至意識。是名識界。



### 丁福保佛學大辭典

【界名】十八界之一。六識心王及八識心王，自持其體，而與他差別，故名識界。



### 佛光大辭典

梵語vijñāna-dhātu，巴利語viññāṇa-dhātu。為構成宇宙萬有要素之一。乃六界之一，十八界之一。為六識之總稱。長阿含卷八眾集經（大一·五二上）：‘復有六法，謂六界：地界、火界、水界、風界、空界、識界。’﹝集異門足論卷二、俱舍論卷一﹞（參閱‘六識’1312）


