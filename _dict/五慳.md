---
title: 五慳
source: deerpark.app
---

### 陳義孝佛學常見辭彙

住處慳、家慳、施慳、餘讚慳、法慳。住處慳是只許我自己在此處住，別人不得在此處住；家慳是只許我獨入此家，別人不得進入；施慳是只許我接受別人的布施，他人不得也接受；餘讚慳是只許我獨自接受稱讚，他人不得共享；法慳是只許我自己知道此經的深義，他人不得共同知道。



### 法相辭典

★集異門論十一卷四頁雲：五慳者：一、住處慳。二、家慳。三、色贊慳。四、利養慳。五、法慳。雲何住處慳？答：若于住處，顧戀系心。謂如有一作如是念：願此住處，屬我非餘。我于此處，經行敷設，。居止受用；勿餘復得。彼于住處，顧戀系心。于他有情，障礙遮止。不施不惠，不隨施惠；不棄不舍，不遍棄舍。是名住處慳。雲何家慳？答：若于施主家，顧戀系心。謂如有一作如是念：願此施主家，屬我非餘。我于此家，獨入獨出，往還親暱，居止受用；勿餘復得。彼于施主家，顧戀系心。于他有情，障礙遮止。不施不惠，不隨施惠；不棄不舍，不遍棄舍。是名家慳。雲何色贊慳？答：若于色贊，顧戀系心。謂如有一作如是念：願我獨得微妙好色，眾所樂見，顏貌端正，成就第一清淨圓滿諸顯形色；餘無及者。願我獨得廣大名稱，善聲善譽，遍諸方維，一切世間，皆共贊頌；餘無及者。唯我善知受用飲食及餘資具，令所飲食，隨時消化，資具長養，面色光澤，皮膚細軟，眾所愛樂；餘不能及。唯我善知冠帶衣服及諸嚴具，莊飾形貌，令極顯好；餘皆不及。彼于色贊，顧戀系心。于他有情，障礙遮止。不施不惠，不隨施惠；不棄不舍，不遍棄舍。是名色贊慳。雲何利養慳？答：若于利養，顧戀系心。謂如有一作如是念：願我獨得世間利養；餘不能得。願獨差我受諸利養；不差餘人。願獨知我具大福慧，隨時布施衣服飲食臥具醫藥及餘資財；一切世間，無及我者。彼于利養，顧戀系心。于他有情，障礙遮止。不施不惠，不隨施惠；不棄不舍，不遍棄舍。是名利養慳。雲何法慳？答：若于教法，顧戀系心。謂如有一作如是念：願我獨能宣說正法；餘皆不能。願我獨能令他誦念；餘皆不能。願我獨能問答抉擇；餘皆不能。願我獨能持素怛纜、及毗奈耶、阿毗達磨；餘皆不能。願我獨能分別解釋善理教者所造諸論，及自能造；餘皆不能。彼于教法，顧戀系心。于他有情，障礙遮止。不施不惠，不隨施惠；不棄不舍，不遍棄舍。是名法慳。



**來源：三藏法數**

﹝出成實論﹞ 〔一、住處慳〕，謂有眾生，心作是念：於此之處唯獨我住，不容餘人，是名住處慳。 〔二、家慳〕，謂有眾生，心作是念：獨我出入此家，不容餘人；設有餘人，我當於中為勝，是名家慳。 〔三、施慳〕，謂有眾生，心作是念：我於此中，獨得布施，勿與餘人；設有餘人，勿令過我，是名施慳。（過我者，謂所施過多於我也。） 〔四、稱讚慳〕，謂有眾生，心作是念：獨稱讚我，勿讚餘人；設讚餘人，勿令勝我，是名稱讚慳。 〔五、法慳〕，謂有眾生，心作是念：獨我能知，諸經深義，秘惜隱藏，不為人說，是名法慳。



### 丁福保佛學大辭典

【名數】五種之慳吝也。一、住處慳，我獨住此處，不容餘人。二、家慳，我獨入此家，不容餘人。三、施慳，我獨受此布施，不使餘人受之。四、餘讚慳，我獨受此稱讚，不使餘人受之。五、法慳，我獨知此經之深義，不使餘人知之。見成實論十二。



### 佛光大辭典

為成實論卷十雜煩惱品所舉之五種慳吝。即：(一)住處慳，唯我獨住此處，不容他人同住。(二)家慳，唯我獨出入此家，不容他人同進出，若有他人，則我當于其中為勝。(三)施慳，唯我受此布施，不與他人共受，若有他人，則勿使其所受過多于我。(四)稱贊慳，唯我受此稱贊，不令他人共受，若贊他人，則勿使其所受過多于我。(五)法慳，唯我曉知十二部經之深義，秘而不宣。（參閱‘慳’5810）


