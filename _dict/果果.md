---
title: 果果
source: deerpark.app
---
### 佛光大辭典

指果位之果。據南本涅經卷二十五師子吼品、法華玄義釋簽（會本）卷五上載，如無明為因，諸行為果；諸行為因，識為果；相對無明之因因，識則為果果。佛性亦然，有因，有因因，有果，有果果，十二因緣（理性之三因）為因，菩提（佛果之智德）為果；菩提為因，涅（佛果之斷德）為果；相對于智慧（觀因緣之智慧）之因因，涅即為果果。又法華經玄義卷五上（大三三·七三六上）：‘等覺望妙覺為因，望菩薩為果，自下已去，亦因亦因因，亦果亦果果。’謂由菩薩修行之諸位乃至妙覺位，彼此對望，有重重因果，此稱為因因果果。﹝維摩經玄疏卷三、四教義卷十﹞



### 陳義孝佛學常見辭彙

果中之至果，即無上大般涅槃。



### 丁福保佛學大辭典

【術語】謂涅槃也。菩提為修行之結果，故謂之為果。依其菩提而證涅槃，故涅槃曰果果。涅槃經二十七曰：「佛性者，有因有因因，有果有果果。有因者即十二因緣，因因者即是智慧。有果者即是阿耨多羅三藐三菩提，果果者即是無上大般涅槃。」四教儀十曰：「常住佛果，具足一切佛法，名菩提果。四德涅槃，名為果果。」



