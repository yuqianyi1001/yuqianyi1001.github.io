---
title: 口力論師
source: deerpark.app
---
### 佛光大辭典

為印度古代外道之一派。該派主張虛空為萬物之真因。據外道小乘涅論載，口力論師為二十種外道中之第十九，由于主張虛空為萬物之生因，故謂宇宙生成之最初為虛空，由虛空生風，由風生火，由火生暖，由暖生水，水凍結後作地，地生種種藥草，種種藥草生五谷生命。諸乘法數、教乘法數作‘因力論師’，恐系誤記。對‘口力’一詞之解釋，古來並無定說。或謂宇宙間之‘虛空’與口內之‘空’具有相同之關系，最初生虛空，虛空生風，恰如口腔所呼出之氣；或以天地萬物皆為梵天所造，虛空生風，風生萬物，即從梵天口腔發出呼氣之義；又可解作此外道視食為生命，所謂以口力作活計，故稱口力論師。﹝華嚴玄談卷八、中觀論疏卷三本﹞



### 丁福保佛學大辭典

【流派】印度之外道，以虛空為萬物之真因者。或作因力論師，恐是寫誤。外道小乘，涅槃論曰：「外道口力論師說，虛空是萬物之因，最初生虛空，虛空生風，風生火，火生煗，煗生水，水即凍凌，堅作地，地生種種藥草，種種藥草生五穀生命，是故我論中說命是食，後時還沒虛空，名涅槃。」是也。至於口力之義，古來不見其說。或謂虛空生風，比諸口內發呼氣，故立此稱，此說似迂遠。恐以此外道計生命即為食，藉所謂口之力而活，故得其名耳。又見華嚴玄談八等。



