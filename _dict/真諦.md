---
title: 真諦
source: deerpark.app
---

### 陳義孝佛學常見辭彙

二諦之一，又名勝義諦、第一義諦，即聖智所見的真實理性，亦即內證的離言法性。聖智所見的真實理性，離諸虛妄，故云真，其理永恒不變，故云諦。



**來源：三藏法數**

真諦者，彰一性本實之理也。所謂實際理地，不受一塵，是非雙泯，能所俱亡，指萬象為真如，會三乘歸實際也。（三乘者，聲聞乘、緣覺乘、菩薩乘也。）

真即真空，泯一切法之謂也。蓋諸法本空，眾生不了，執之為實，而生妄見。若以空觀蕩之，則謂實之情自忘；情忘即能離於諸相，諸相若離，則真空之理自然諦了，故名真諦。



### 丁福保佛學大辭典

【術語】二諦之一。真謂真實無妄。諦猶義也。對俗諦言，如謂世間法為俗諦。出世間法為真諦是也。

【人名】真諦三藏也。



### 佛光大辭典

(一)二諦之一，三諦之一。指真實不妄之義理。如謂世間法為俗諦，出世間法為真諦。（參閱‘二諦’244）

(二)（499～569）五、六世紀間之著名譯經僧。梵名Paramārtha  。 音譯作波羅末他、波羅末陀。又稱拘羅那陀（梵Kulanātha  ）。西北印度優禪尼（梵Ujjainī  ）人，婆羅門種，姓頗羅墮（梵Bhārata  ）。聰敏強記，辯才不竭。少遊諸國，歷事諸師，精研四韋六論，貫練三藏五部，究明大乘之妙理。南朝梁代中大同元年（546）攜經典抵中國南海。太清二年（548）入建業（南京）謁武帝，時值侯景之亂，遂潛行南歸，輾轉遊歷今蘇、浙、贛、閩、廣州等地，而所至譯經不輟，每亦撰疏闡釋經論理趣。陳太建元年示寂，世壽七十一。自梁武帝末至陳太建元年，共譯經論紀傳六十四部二七八卷，今僅存三十部，大多為佛教研究之重要典籍。與鳩摩羅什、玄奘、義淨同稱四大翻譯家。其翻譯之方法與學識，為我國佛教傳譯史上之泰鬥。主要譯作除轉識論、大乘唯識論等唯識論典外，另有金光明經、攝大乘論、攝大乘論釋、律二十二明了論、中邊分別論、十七地論（此書乃瑜伽師地論之別出本）、俱舍論釋、大乘起信論等。其中以攝大乘論、攝大乘論釋影響最大，此二論乃南朝攝論學派之主要理論根據，真諦亦因之被尊為攝論宗之祖。﹝續高僧傳卷一、攝大乘論序、大唐內典錄卷四、卷五﹞


