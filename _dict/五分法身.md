---
title: 五分法身
source: deerpark.app
---

**來源：陳義孝佛學常見辭彙**

<p>以五種的功德法，成就佛身，叫做五分法身。一、戒法身，謂如來三業，離一切的過失。二、定法身，謂如來真心寂滅，離一切的妄念。三、慧法身，謂如來真智圓明，通達諸法的性相。四、解脫法身，謂如來的身心，解脫一切的繫縛。五、解脫知見法身，謂如來具有了知自己實已解脫的智慧。</p>

**來源：三藏法數**

<p>﹝出法華玄義釋籤﹞ 五分法身者，分即分齊；法者，戒定慧諸法也。身者聚也，聚集諸法，以成其身也。（聚集諸法者，謂聚集色受想行識之法也。） 〔一、戒身〕，謂二乘因持無作之戒，戒法成就，證得此身，故名戒身。（二乘者，聲聞乘、緣覺乘也。無作戒者，不作意持，任運無犯，名無作戒也。） 〔二、定身〕，謂二乘因修無漏淨禪，得證此身，故名定身。（無漏者，不漏落生死也。淨禪者，謂因修禪定，能斷諸漏，漏即三界煩惱，既無煩惱，心則清淨，故名無漏淨禪也。） 〔三、慧身〕，謂二乘因修無漏智慧，得證此身，故名慧身。（無漏智慧者，即是觀十二因緣，及觀四諦之智慧也。修此智慧者，即能斷三界煩惱，出離有漏生死也。） 〔四、解脫身〕，解縛得脫，故名解脫。有二種：一者，有為解脫，謂以無漏智慧，斷有漏煩惱。二者，無為解脫，謂一切煩惱，滅盡無餘，煩惱既盡，理本無為。由二種解脫，得證此身，故名解脫身。 〔五、解脫知見身〕，知以智知，見以眼見，謂二乘因此智眼於一切法知覺照了，當體即空，悉皆如幻，得證此身，故名解脫知見身。</p>

**來源：丁福保佛學大辭典**

<p>【術語】以五種功德法成佛身，故曰五分法身。小乘以之為三身中之法身：一、戒，謂如來口意三業離一切過非之戒法身也。二、定，如來之真心寂靜，離一切妄念，謂之定法身。三、慧，如來之真智圓明，觀達法性，謂之慧法身。即根本智也。四、解脫，如來之心身，解脫一切繫縛，謂之解脫法身。即涅槃之德也。五、解脫知見，知已實解脫，謂之解脫知見法身。即後得智也。此五者有次第，由戒而生定。由定而生慧。由慧而得解脫。由解脫而有解脫知見。前三者。就因而受名。後二者。就果而付名。而總是佛之功德也。以此五法成佛身，則謂之五分法身。大乘義章二十本曰：「此五種分別為分，法是其軌則之義，此之五種成身之軌，故名為法。身者是體，此五佛體，故名為身。」行宗記一上曰：「五分法身者，戒定慧從因受名，解脫解脫知見從果受號。由慧斷惑，斷惑惑無之處名解脫。出纏破障，反照觀心名解脫知見。」濟緣記三下曰：「五法成身，故名為分。」王介甫金陵話錄曰：「五分法身，所謂戒、定、慧、解脫、解脫知見、此五者，皆以超出五陰故。戒，超色陰；定，超受陰；慧，超想陰；解脫，超行陰；解脫知見，超識陰。」</p>

**來源：佛光大辭典**

<p>又作無漏五蘊、無等等五蘊（梵asamasama -pañca-skandha ）。乃大小乘之無學位（最高之悟境），即佛及阿羅漢之自體所具備之五種功德。按小乘佛教之解釋，俱舍論光記卷一末所舉，即：(一)戒身（梵śīla -skandha ），又作戒蘊、戒眾、戒品。即無漏之身語業。(二)定身（梵samādhi -skandha ），又作定蘊、定眾、定品。即無學之空、無願、無相等三三昧。(三)慧身（梵prajñā -skandha ），又作慧蘊、慧眾、慧品。即無學之正見、正知。(四)解脫身（梵vimukti -skandha ），又作解脫蘊、解脫眾、解脫品。即與正見相應之勝解。(五)解脫知見身（梵vimukti -jñāna-darśana-skandha ），又作解脫所見身、解脫知見蘊、解脫知見眾、解脫知見品。即無學之盡智、無生智。其中，解脫身與解脫知見身，合稱為解知見。蓋小乘之無學位所證得之盡智、無生智為解脫知見，此于佛教教團中，本被視為抑制肉體與精神之欲望，以便能夠靜心、磨鍊智慧，而從一切束縛中解脫之法門；並且自己能意識到解脫後之清淨無染，而顯示出進入所謂之悟境。</p><p>次按大乘佛教之解釋，見于慧遠之大乘義章卷二十本，佛之自體所具備之五種功德，即：(一)戒身，指如來之身、口、意三業遠離一切過非之戒法身。(二)定身，謂如來之真心寂靜，自性不動，遠離一切妄念，稱為定法身。(三)慧身，謂如來之真心體明，自性無，觀達法性，稱為慧法身，即指根本智。(四)解脫身，謂如來之自體無累，解脫一切系縛，稱為解脫法身。(五)解脫知見身，謂證知自體本來無染，已實解脫，稱為解脫知見法身。同書又舉出關于五分法身名義之解說：‘分’為因，而上記之五種為成身之因，故稱為‘分’；‘法’為自體，而上記之五種為無學之自體，故稱為‘法’；又‘法’是軌則之義，上記之五種為成身之軌，故稱為‘法’；‘身’者是體，而上記之五種為諸佛之體，故稱為‘身’；又以眾德聚積之義，故亦稱為‘身’。</p><p>五分法身之次第歷然，由戒而生定，由定而生慧，由慧而得解脫，由解脫而有解脫知見。戒、定、慧三者就因而受名，解脫、解脫知見二者就果而付名，然此五者均為佛之功德。以此五法而成佛身，則稱為五分法身。此外，俱舍論卷一載，戒蘊為色蘊所攝，其餘四蘊為行蘊所攝。又智之請觀音經疏舉出，轉色、受、想、行、識之五陰，則順次可得戒身、定身等之五分法身。</p><p>又密教之五分法身中，戒指生佛不二、六大無礙之三昧耶戒；定指安住于生佛不二之大決定心；慧指自覺明了六大無礙之理之智慧；解脫指自悟已明六大無礙之理，而隔執之縛忽然解脫之位；解脫知見，指自明已無隔執之縛之知見。﹝雜阿含經卷二十四、卷四十七、長阿含經卷九、增一阿含經卷二、卷十八、卷二十九、僧伽羅剎所集經卷下、觀普賢菩薩行法經、菩薩瓔珞本業經卷上、佛地經論卷四﹞</p>
