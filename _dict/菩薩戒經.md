---
title: 菩薩戒經
source: deerpark.app
---

**來源：丁福保佛學大辭典**

<p>【經名】姚秦羅什最後譯出梵網經中之菩薩心地戒品第十，為二卷，題曰梵網經盧遮那佛說菩薩心地戒品第十。後別錄此下卷中偈頌已後所說之戒相為一卷，以便誦持。台祖智者名之曰菩薩戒經，弟子章安，記智者之說作義疏二卷。又華嚴之法藏，題曰梵網經盧舍那佛菩薩十重四十八輕戒（今刊本略稱梵網經戒本），作疏五卷。菩薩戒經與咸疏上曰：「隋仁壽目錄有梵網經二卷。什師所譯。又有菩薩戒本一卷。亦云什師在闕本目中。譯經圖記與隋錄同。大周刊定錄亦有菩薩戒本一卷。乃云十八紙。各家之註述如下：菩薩戒義疏二卷，隋智顗說。門人灌頂記。菩薩戒經義疏會本二卷，隋智顗說，灌頂記，日本徵隱分會。菩薩戒經疏刪補三卷，唐明曠刪補。菩薩戒經疏註八卷，宋與咸入疏箋經加註釋疏。菩薩戒經義疏發隱五卷，明袾宏發隱。菩薩戒經義疏發隱事義一卷，明袾宏述。菩薩戒經義疏發隱問辨附事義一卷，明袾宏述。</p>
