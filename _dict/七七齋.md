---
title: 七七齋
source: deerpark.app
---

**來源：陳義孝佛學常見辭彙**

<p>人死之後七七四十九日，由於業緣的安排將去投胎，此時若其親屬為之修福，則可以轉劣為勝而投生於善處。</p>

**來源：丁福保佛學大辭典**

<p>【術語】人命終後未受報之間，是中有也，中有之壽命但極於七日而死，死而復生，未得生緣，則至七七日，七七日，罪業審定，方受其報。此間親屬為亡者修追福，則轉劣而為勝云。古婆沙論五十三曰：「尊者奢摩達多說曰：中有眾生，壽七七日。尊者和須蜜曰：中有眾生壽命七日，所以者何？彼身累弱故。」瑜伽論一曰：「此中有若未得生緣極七日住，若極七日未得生緣死而復生，極七日住，如是展轉未得生緣，乃至七七日住，自此以後定得生緣。」地藏菩薩本願經上曰：「聖女又問：此水何緣而乃涌沸？多諸罪人及以惡獸無？毒答曰：此是閻浮提造惡眾新死之者，經四十九日，後無繼嗣，為作功德，救援苦難。生時又無善因，當據本業所感地獄。」</p>

**來源：佛光大辭典**

<p>人死後四十九日間，親屬每七日為其營齋作法；或指第七次之追薦日，稱為七七齋。又作七七忌、累七齋、七七日、齋七日。蓋人命終後至受報間稱為中有，中有之壽命但極于七日而死；死而復生，未得生緣，輾轉而至七七日，自此以後定得生緣，方受報，此間親屬為亡者修法追福，可轉劣為勝。﹝藥師如來本願經、地藏菩薩本願經卷上、梵網經卷下、瑜伽師地論卷一﹞（參閱‘忌日’2885）</p>
