---
title: 一闡提
source: deerpark.app
---
### 佛光大辭典

梵語icchantika 或ecchantika 之音譯。又作一闡底迦、一顛迦、一闡提柯、闡提。另有阿顛底迦、阿闡提或阿闡底迦等詞，當為一闡提同類語之訛音。此語原意為‘正有欲求之人’，故譯為斷善根、信不具足、極欲、大貪、無種性、燒種，即指斷絕一切善根、無法成佛者。入楞伽經卷二分闡提為二，即：(一)斷善闡提，即本來即缺解脫因者（斷善根）。(二)大悲闡提，又作菩薩闡提，即菩薩本著救度一切眾生之悲願，而故意不入涅者。又大莊嚴論經卷一中，亦有二說，即：(一)有性闡提，借助佛力，終可成佛者。(二)無性闡提，無論至何時，皆不得成佛者。此外，在成唯識論掌中樞要卷上，則立有斷善闡提、大悲闡提和無性闡提三者之說。其中，斷善闡提乃屬有性闡提一類。一闡提發心至難，有若天生之盲人難以治愈，故喻為生盲闡提。昔時，道生主張‘闡提成佛’之說，遭受守舊僧徒之抨擊，直至曇無讖譯出大般涅經後，此類說法乃漸被接受。然法相宗仍主張有不能成佛之眾生存在；天台、華嚴及其他大乘諸宗，則主張一切眾生皆能成佛。故一闡提能否成佛，猶為教界爭論之問題。﹝北本涅經卷九、大乘阿毗達磨雜集論卷五、華嚴經疏卷二、玄應音義卷二十三﹞



### 三藏法數

梵語一闡提，華言信不具。謂此人撥無因果，顛倒邪見，不信現在未來業報，不親善友知識，不聽諸佛所說教誡，當墮地獄，無有出期。如世重病，終難治也。



### 陳義孝佛學常見辭彙

一闡提迦的簡稱，是極難成佛的意思。有二種：起大邪見，斷一切善根者，名斷善闡提。大悲菩薩，發願眾生度盡，方成佛道，而眾生至多，故亦成佛無期者，名大悲闡提。



### 丁福保佛學大辭典

【術語】Icchāntika，為無成佛之性者。舊稱，一闡提。譯言不信。是不信佛法之義。涅槃經五曰：「無信之人，名一闡提。一闡提者，名不可治。」同五曰：「一闡提者，斷滅一切諸善根本，心不攀緣一切善法。」同十九曰：「一闡提者，不信因果，無有慚愧，不信業報，不見現及未來世，不親善友，不隨諸佛所說教戒。如是之人，名一闡提，諸佛世尊，所不能治。」同二十六曰：「一闡名信，提名不具，不具信故，名一闡提。」涅槃經疏十曰：「古來云：闡提具含眾惡，不知的翻，唯河西翻為極欲，言極愛欲之邊，此即於總惡之內，取一事為翻。例如涅槃名含眾德，亦無的翻，而翻為滅度者，亦是總中取此一事為翻。」新稱，一闡底迦，譯曰樂欲，樂生死之義。見「阿顛底迦」條。又作一顛迦。楞嚴經六曰：「是一顛迦銷滅佛種，如人以刀斷多羅木。」長水之義疏曰：「一顛迦，即斷善根者。」

參照：<a href="/dict/阿顛底迦">阿顛底迦</a>



