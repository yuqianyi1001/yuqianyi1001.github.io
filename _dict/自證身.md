---
title: 自證身
source: deerpark.app
---

**來源：陳義孝佛學常見辭彙**

<p>五種法身中之法界身及四種法身中之自性身。</p>

**來源：丁福保佛學大辭典**

<p>【術語】謂理智不二之大日法身。五種法身中之法界身，四種法中之自性身是也。此為法界體性智所成。在胎藏界為八葉中胎之大日，在金剛界為一印會之大日是也。就密家之古義言之，此自證身為自受法樂，從自心流出內證之諸眷屬，常說兩部之大經。就其新義言之，大日之自證身具自利利他之二德，依其利他之德，於自證會而自住於加持三昧現加持身，為未世眾生說兩部之大經。見法身條附錄。大日經疏五曰：「內心妙白蓮者，此是眾生本心。妙法芬陀利華秘密標幟：華臺八葉圓滿均等，如正開敷之形。華蓮臺是實相自然智慧，蓮華葉是大悲方便也。正以此藏為大悲胎藏曼荼羅之體，其餘三重是從此自證功德流出，諸善知識入法門耳。」</p><p>參照：<a href="/dict/法身">法身</a></p>
