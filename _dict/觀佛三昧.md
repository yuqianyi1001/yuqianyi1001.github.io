---
title: 觀佛三昧
source: deerpark.app
---

### 陳義孝佛學常見辭彙

觀想佛的相好到一心不亂的境界。此三昧成就，即見佛來示現。



### 丁福保佛學大辭典

【術語】一心觀想佛之相好形色也。此三昧成就，則見佛之來現。



### 佛光大辭典

三昧，即將心定于一處（或一境）之安定狀態。觀佛三昧，即一心觀想釋迦、彌陀等佛身之相好及功德等。略作觀佛。觀佛三昧海經卷一（大一五·六四六下）：‘若能至心系念在內，端坐正受觀佛色身，當知是人心如佛心，與佛無異，雖在煩惱，不為諸惡之所覆蔽。’觀佛除一般觀想佛身之相好外，並有法身、實相等諸觀。

大智度論卷二十一記載修習觀佛之次第，謂初念佛之十號，次念佛三十二相、八十隨形好及神通功德力，復念佛之戒、定、慧、解脫、解脫知見之五分法身，更念佛之一切智、一切智見、大慈、大悲、十力、四無所畏、四無礙智、十八不共法等。鳩摩羅什之思惟略要法載，觀佛三昧之法，應先觀佛之相好，次觀法身之十力、四無所畏、大慈、大悲之善業，後復修諸法實相觀。

淨影之觀無量壽經義疏卷上載，觀佛有真身、應身二觀，真身觀即觀如來遍法界平等之身，為法身實相觀；應身觀即觀如來之色身相好，為色身觀。吉藏之觀無量壽經義疏亦謂念佛有二種，一念佛法身，二念佛生身；亦為色身、法身二觀之意。

善導之觀念法門中，依觀無量壽經及觀佛三昧海經，闡明觀佛三昧之法，謂觀阿彌陀佛真金色身，圓光徹照，端正無比。日僧源信之往生要集卷上末分為別相（分別觀佛每一相好）、總相（總觀佛之相好光明）、雜略（簡單作部分之觀法）等三觀。一般以觀像作為觀佛之方便，往生要集卷中本亦主張初發心者先修色身觀，復入法身觀、實相觀。宋代知禮唱導約心觀佛之義，謂彌陀之依正二報不離自心，託之觀佛以顯其理。宋代以後，此說頗為盛行。﹝觀無量壽經、往生論、十住毗婆沙論卷九、安樂集卷上、觀無量壽佛經疏卷三（善導）﹞


