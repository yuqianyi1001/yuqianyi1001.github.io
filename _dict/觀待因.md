---
title: 觀待因
source: deerpark.app
---

### 法相辭典

★瑜伽五卷十頁雲：依領受因依處，施設觀待因。所以者何？由諸有情，諸有欲求欲系樂者，彼觀待此，于諸欲具，或為求得；或為積集；或為受用。諸有欲求色無色系樂者，彼觀待此，于彼諸緣；或為求得；或為受用。諸有欲求不系樂者，彼觀待此，于彼諸緣，或為求得；或為受用。諸有不欲苦者，彼觀待此，于彼生緣，于彼斷緣，或為遠離，或為求得；或為受用；是故依領受依處，施設觀待因。

★二解　瑜伽三十八卷九頁雲：觀待此故，此為因故；于彼彼事，若求若取。此名彼觀待因。如觀待手故，手為因故；有執持業。觀待足故，足為因故；有往來業。觀待節故，節為因故；有屈申業。觀待飢渴故，飢渴為因故；于諸飲食，若求若取。隨如是等無量道理，應當了知觀待因相。又無記中雲：觀待飢渴羸劣身住，觀待段食所有愛味；于彼追求執取受用。即說彼法為觀待因。又雜染中雲：觀待境界所有愛味，于諸有支，相續流轉。即彼望此諸雜染法，為觀待因。又清淨中雲：觀待諸行多過患故；樂求清淨，攝受清淨，成滿清淨。彼望于此，為觀待因。

★三解　成唯識論八卷一頁雲：二、領受依處。謂所觀待能所受性。即依此處，立觀待因。謂觀待此令彼諸事或生或住或成或得。此是彼觀待因。



**來源：三藏法數**

待即對待之義，謂諸有情，欲求三界有繫縛之樂，及出世間不繫縛之樂，於彼諸緣，或為求得，或為受用，觀彼對此，是名觀待因。



### 丁福保佛學大辭典

【術語】十因之一。見因條附錄。

參照：<a href="/dict/因">因</a>


