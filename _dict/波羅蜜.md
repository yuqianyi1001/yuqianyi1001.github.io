---
title: 波羅蜜
source: deerpark.app
---

### 丁福保佛學大辭典

【術語】Pāramitā，又作波羅蜜多，播囉弭多。譯言究竟，到彼岸，度無極，又單譯曰度。以名菩薩之大行者，菩薩之大行，能究竟一切自行化他之事，故名事究竟，乘此大行能由生死之此岸到涅槃之彼岸，故名到彼岸。因此大行能度諸法之廣遠，故名度無極。法華次第下之上曰：「此六通云波羅蜜者，並是西土之言，秦翻經論多不同。今略出三翻，或翻云事究竟，或翻云到彼岸，或翻云度無極。菩薩修此六法，能究竟通別二種因果一切自行化他之事，故云事究竟。乘此六法能從二種生死此岸到二種涅槃彼岸，謂之到彼岸。因此六法能度通別二種事理諸法之廣遠，故云度無極也。若依別釋，三翻各有所主。若依通釋則三翻雖異，意同無別也。」大乘義章十二曰：「波羅蜜者，是外國語。此翻為度，亦名到彼岸。（中略）波羅者岸，蜜者是到。」俱舍光記十八曰：「波羅，此云彼岸，蜜多此云到。菩薩能到自乘所往圓滿功德彼岸處故。」智度論十二曰：「問曰：云何名檀波羅蜜？答曰：檀義如上說。波羅（秦言彼岸）蜜（秦言到）是名渡布施河得到彼岸。復次此岸名慳貪，檀名河中，彼岸名佛道。」慧琳音義一曰：「播囉弭多，唐云彼岸到，今迴文云到彼岸。」仁王經良賁疏上一曰：「言波羅者，梵語也。此云彼岸，對彼說此，此岸者何？於四諦中已起苦集而為此岸，未起苦集而為中流，涅槃菩提即滅道諦而為彼岸。（中略）言蜜多者，梵語也。此具二義。離義到義，於生死中離此到彼。」



### 佛光大辭典

梵語pāramitā，巴利語 pāramī 或 pāramitā。即自生死迷界之此岸而至涅解脫之彼岸。又作波羅蜜多、波□舳唷Ｒ庖胛□獎稅丁□任藜□□取□戮烤埂Ｍ□Ｖ鈣腥之修行而言，菩薩之大行能究竟一切自行化他之事，故稱事究竟；乘此大行能由生死之此岸到達涅之彼岸，故稱到彼岸；此大行能度諸法之廣遠，故稱度無極。

梵語pāramitā，有到達彼岸、終了、圓滿等義；巴利語pāramī，則有最上的、終極的等義。諸家對波羅蜜之譯釋各有說法。據彌勒菩薩所問經卷八載，波羅蜜通于已到、當到之義，即佛為已到彼岸，菩薩為當到彼岸。據梁譯攝大乘論釋卷九載，到彼岸有三種之別，即：(一)隨所修行而達于究竟無餘。(二)入真如，以入真如為究竟，如眾流以歸海為終極。(三)得無等果，無別果勝于此果。蓋菩薩所修之行，所入之理，及所得之果，皆究竟而圓滿。又據解深密經卷四載，波羅蜜多有五因緣，即無染著、無顧戀、無罪過、無分別、正回向等。據金光明最勝王經卷四載，波羅蜜有十七義，如修習勝利、無所著、無所見、無患累等。據大寶積經卷五十三載，有二十義，例如一切所知諸妙善法能到彼岸、于菩薩藏差別法門正安住義等。

有關此岸、彼岸之說，各家亦異。據大乘義章卷十二之六波羅蜜項載，即：(一)生死為此岸，究竟涅為彼岸。(二)生死涅有相為此岸，平等無相為彼岸。據大品經遊意載，即：(一)小乘為此岸，大乘為彼岸。(二)魔為此岸，佛為彼岸。(三)世間為此岸，涅為彼岸。又謂成論師以有相為此岸，無相為彼岸；生死為此岸，涅為彼岸；眾惑為此岸，種智為彼岸。

依諸經論而有六波羅蜜、十波羅蜜、四波羅蜜等分別：(一)六波羅蜜，又作六度，為諸部般若經之說。指大乘菩薩所必須實踐之六種修行。即：(1)布施波羅蜜，又作檀那（梵dāna  ，巴同）波羅蜜、檀波羅蜜，謂全然施惠。(2)持戒波羅蜜，又作屍羅（梵śīla  ）波羅蜜，謂全然持守教團之戒律。(3)忍辱波羅蜜，又作羼提（梵kṣānti  ）波羅蜜，謂全然忍耐之意。(4)精進波羅蜜，又作毗梨耶（梵vīrya  ）波羅蜜，謂全然努力之意。(5)禪定波羅蜜，又作禪那（梵dhyāna  ）波羅蜜，謂心全然處于一境。(6)智慧波羅蜜，又作般若（梵prajñā  ）波羅蜜、慧波羅蜜、明度、明度無極，謂圓滿之智慧，系超越人類理性之無分別之智慧；依此則能行布施而完成布施波羅蜜，乃至修禪定而完成禪定波羅蜜，故為其他五波羅蜜之根本，而稱諸佛之母。

(二)十波羅蜜，又作十度、十勝行，為金光明最勝王經卷四最淨地陀羅尼品等之說。六波羅蜜加如下之四波羅蜜，則為十波羅蜜，即：(1)方便波羅蜜，又作漚波耶（梵upāya  ）波羅蜜，指救濟眾生之巧妙方法。(2)願波羅蜜，又作缽羅尼陀那（梵praṇidhāna  ）波羅蜜，謂得智慧（即菩提）後，救濟眾生的殊勝之願。(3)力波羅蜜，又作波羅（梵bala  ）波羅蜜，謂能正確判斷所修所行的全然之能力。(4)智波羅蜜，又作若那（梵jñāna  ）波羅蜜，謂享受菩提之樂，並教導眾生得全然之智慧。

(三)四波羅蜜，為勝N經顛倒真實章等之說。即：(1)常波羅蜜，謂全然永遠性之波羅蜜。(2)樂波羅蜜，謂全然安穩性之波羅蜜。(3)我波羅蜜，謂全然主體性之波羅蜜。(4)淨波羅蜜，謂全然清純性之波羅蜜等，乃具足涅四種殊勝之特質（四德）。

(四)于密教，金剛界曼荼羅以大日如來為中心，稱位于東南西北方之四菩薩為四波羅蜜，即東方之金剛波羅蜜、南方之寶波羅蜜、西方之法波羅蜜、北方之業波羅蜜等。此外，南傳之巴利語典籍，如所行藏（巴Cariyāpiṭaka  ）、佛種姓（巴Buddhavaṃsa）、法句經注（巴Dhammapadaṭṭhakathā  ）等，亦立十波羅蜜，即布施波羅蜜、持戒（巴sīla  ）波羅蜜、出離（巴nekkhamma  ）波羅蜜、般若（巴paññā  ）波羅蜜、精進（巴viriya  ）波羅蜜、忍辱（巴khanti  ）波羅蜜、真諦（巴sacca  ）波羅蜜、決意（巴adhiṭṭhāna  ）波羅蜜、慈（巴mettā  ）波羅蜜、舍（巴upekkhā  ）波羅蜜等。﹝菩薩內習六波羅蜜經、觀普賢菩薩行法經、華嚴經離世間品、大智度論卷五十三、俱舍論卷十八、瑜伽師地論卷四十九、大慧度經宗要、仁王護國般若經疏卷一（智）、仁王護國般若波羅蜜多經疏卷上（良賁）、般若波羅蜜多經贊﹞


