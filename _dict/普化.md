---
title: 普化
source: deerpark.app
---
### 佛光大辭典

（？～860）唐代禪僧，日本禪宗支派普化宗之祖。籍貫、世壽均不詳。資性異人，師事馬祖道一之門人盤山寶積，密受真訣，深入堂奧。寶積示寂後，師即遊化北地鎮州。出言佯狂，行為簡放，居處不定，凡見人無分高下，皆振鐸一聲，而唱（d續一三八·七一下）‘明頭來明頭打，暗頭來暗頭打，四方八面來旋風打，虛空來連架打’一偈，此偈盛傳于禪林，被稱為普化四打活、普化鈴鐸偈。師又常出入城市或塚間，時而歌舞，時而悲號，時人稱之為‘普化和尚’。

一日，師入臨濟院吃飯，臨濟義玄謂其大似一頭驢，師乃以驢鳴對之，並謂（大五一·二八○中）：‘臨濟小廝兒，只具一只眼。’鹹通（860～873）初年，將示寂時，擎挾棺木，巡街徇戶告辭雲：‘普化明日去東門死也。’郡人相率送出城門，師厲聲揚言：‘今日葬不合青烏。’經二日出南門，人亦隨送，又謂：‘明日出西門方吉。’如是出而還返，人煩意怠，送者漸少。第四日自擎棺木出北門外，振鐸入棺而示寂。宋代時，日本心地覺心來我國習禪，仰慕師振鐸狂歌以寓禪意之遺風，數年後歸返日本，建立普化庵，久之從習者漸多，遂成普化宗一派。﹝宋高僧傳卷二十、景德傳燈錄卷十、聯燈會要卷七、五燈會元卷四、釋氏稽古略卷三﹞（參閱‘普化宗’4981）



### 丁福保佛學大辭典

【人名】唐鎮州普化和尚，不知為何處人，事盤山寶積禪師，密受真訣，唯振一鐸，佯狂，無測其由，感通元年振鐸凌空，隱隱而逝。見宋僧傳二十、傳燈錄十。



