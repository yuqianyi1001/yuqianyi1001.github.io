---
title: 興儔
source: deerpark.app
---

### 丁福保佛學大辭典

【人名】金華浦陽人。姓蔣氏，字心越，號東皋。十歲薙染。清康熙七年，三十歲，參翠微闊堂，居二年。堂問狗子話。師將啟口，堂一喝。如此者七八次。他日又入室。堂喝出。於是平生之疑礙冰釋。堂乃付偈印證之。師時年三十三也。時明僧澄一住日本長崎興福寺。聞師德望聘之。師遂於康熙十五年六月東渡。大弘法化。年五十七寂。見日本續高僧傳。



### 佛光大辭典

（1639～1695）明末僧。日本曹洞宗壽昌派之祖。金華浦陽人，俗姓蔣。字心越，號東皋。十歲落發，後參謁翠微闊堂，居二年，闊堂問‘狗子話’，師將啟口，闊堂一喝，如此反覆七、八次，他日又入室，闊堂喝出，遂釋平生之疑礙，闊乃乃付偈印證之，時年三十三。明亡清興之際，隱棲于西湖永福寺。

康熙十五年（1676）六月，應日本長崎興福寺住持澄一（明僧）之請而東渡，大弘法化。天和三年（1683），受水戶光國之護持居于大德寺，更寺名為o園寺。元祿五年（1692），在o園寺開堂。師性聰慧，博通儒典，善于古琴，並工書、畫、篆刻。元祿八年（或九年）示寂，世壽五十七，著有東皋集一卷。﹝續日本高僧傳卷一﹞


