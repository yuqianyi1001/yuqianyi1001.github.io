---
title: 娑婆
source: deerpark.app
---

**來源：陳義孝佛學常見辭彙**

<p>娑婆世界的簡稱，娑婆華譯為堪忍，因此世界的眾生堪能忍受十惡三毒及諸煩惱而不肯出離，故名堪忍世界，或簡稱忍土。</p>

**來源：丁福保佛學大辭典**

<p>【界名】Sahā，又作沙訶，娑訶樓陀。新云索訶。堪忍之義，因而譯曰忍土。此界眾生安忍於十界而不肯出離，故名為忍。又諸菩薩行利樂時，堪受諸苦惱之義。又此界眾生有貪瞋痴等煩惱之過，眾生忍之，故名。又作雜惡。雜會。以是為三惡五趣雜會故也。此為三千大千世界之總名。一佛攝化之境土也。法華文句二曰：「娑婆，此翻忍，其土眾生安於十惡，不肯出離，從人名土，故稱為忍。悲華經云：云何名娑婆？是諸眾生忍受三毒及諸煩惱故名忍土，亦名雜會，九道共居故。」法華玄贊二曰：「梵云索訶，此云堪忍。諸菩薩等行利樂時，多諸怨嫉眾苦區惱，堪耐勞倦而忍受故，因以為名。娑婆者訛也。（中略）是三千大千世界，號為娑婆世界。」探玄記四曰：「娑婆者此云堪忍，悲華經云：此中眾生貪瞋痴等過，梵王忍之，故為名也。」西域記一曰：「索訶世界三千大千國土，為一佛化攝也，舊曰娑婆，又曰沙訶，皆訛。」玄應音義三曰：「沙訶，又云娑訶樓陀，或云娑婆，皆訛也。正言索訶，此云能忍，或云堪忍，一言雜會世界。」</p>

**來源：佛光大辭典**

<p>梵語sahā。又譯沙訶、娑呵、索訶。意譯忍、堪忍、能忍、忍土。指娑婆世界（梵Sahā -lokadhātu ），即釋迦牟尼進行教化之現實世界。此界眾生安于十惡，忍受諸煩惱，不肯出離，故名為忍。又有諸佛菩薩行利樂時，堪受諸苦惱之義，表其無畏與慈悲。又譯作雜惡、雜會。謂娑婆國土為三惡五趣雜會之所。此外，娑婆一詞原指我人所住之閻浮提，後世遂成為一釋迦佛所教化之三千大千世界，而總稱百億須彌山世界為娑婆，並以釋尊為娑婆世界之本師。﹝法華文句卷二下、法華玄贊卷二、大唐西域記卷一﹞</p>
