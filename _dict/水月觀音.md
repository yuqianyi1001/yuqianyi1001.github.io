---
title: 水月觀音
source: deerpark.app
---
### 佛光大辭典

三十三觀音之一。我國寺院所供奉之觀音塑畫像，作觀水中月影狀。或謂即胎藏界曼荼羅觀音院之水吉祥菩薩。有各種形像，據圖像鈔卷七所說，水月觀音坐于大海中之岩石上，垂左足，右足豎膝，與左

膝相叉鉤，面部微仰，作思惟之相。另有三面六臂像，左三手分別持寶蓮花、金輪、孔雀尾，右三手分別持利劍、寶珠、青蓮花，身色如日光，坐于寶山上。又其圖像于尊容鈔載為，跏坐于岩石上之蓮座，左手持未開蓮花，右手結與願印，由掌中出水。﹝佛像圖匯卷二﹞



### 丁福保佛學大辭典

【菩薩】世間所繪觀水中月之觀音，謂之水月觀音。真言曰：尾瑟多（清淨）鉢怚麼（蓮華）薩怚縛（薩埵）係多（畿）莎訶（成就）見大疏五十卷鈔。



