---
title: 證入生
source: deerpark.app
---

**來源：三藏法數**

證入生者，謂舍利弗，於逝多林中，令海覺等六千比丘觀察文殊師利無量功德、具足莊嚴。彼諸比丘聞是說已，心意清淨，信解堅固，頂禮文殊，作如是言：仁者所有色身相好，願我悉得。於是文殊為諸比丘開示演說大乘之法，令諸比丘成就深信，獲大智慧，於一生內，證入法界也。（梵語舍利弗，華言身子。梵語逝多，華言勝林，即給孤獨園也。梵語比丘，華言乞士。梵語文殊師利，華言妙德。）



### 丁福保佛學大辭典

【術語】華嚴宗所立三生成佛第三。見三生條。

參照：<a href="/dict/三生">三生</a>


