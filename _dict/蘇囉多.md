---
title: 蘇囉多
source: deerpark.app
---

### 丁福保佛學大辭典

【術語】Surata，一作蘇喇多。譯曰妙適，妙住，妙著，妙樂。如男女相婬者。理趣釋曰：「妙適者，即梵音蘇囉多也。蘇囉多者如世間那羅那哩娛樂，金剛薩埵亦是蘇囉多，以無緣大悲徧緣無盡眾生界，願得安樂利益心無曾休息，自他平等無二，故名蘇囉多耳。」大日經十六曰：「蘇喇多金剛妙住也，謂共住安穩也。」同十七曰：「梵音名蘇羅多，是著義。著微妙之法，故名蘇羅多也。復次蘇羅多者是共住安樂義，謂共妙理而住受於現法之樂也。復次樂著妙事業故名蘇囉多也。又以棄邪趣正義故名蘇羅多也。又徧欲求義故名蘇羅多也。」

阿羅漢名。慧琳音義十八曰：「蘇剌多，亦阿羅漢名，唐云善樂。」

國名。西域記十一曰：「蘇剌他（Suraṭha）國，西印度境。」


