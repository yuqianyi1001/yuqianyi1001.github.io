---
title: 少林寺
source: deerpark.app
---

### 陳義孝佛學常見辭彙

在嵩山的少室，梁時禪宗的祖師達摩，曾在此面壁九年。



### 丁福保佛學大辭典

【寺名】在嵩山之少室。後魏孝文帝為天竺佛陀禪師建之。初祖達磨在此面壁九年。文苑彙志地理志曰：「龍魚河圖云：五嶽中嶽嵩山，三十六峰，東謂大室，西少室，相去十七里，嵩者其總名也。謂之室者，以其下有石室焉。少室高八百六十丈。」洛陽伽藍記曰：「少林寺在少室北麓，後魏孝文帝建之。」續高僧傳十六（佛陀傳）曰：「性愛幽栖，林谷是託。屢往嵩嶽，高謝人世。有勅就少室山為之造寺，今之少林是也。」大明一統志二十九曰：「河南府少林寺在登封縣西少室北麓，後魏時建，梁時達磨居此面壁九年。」



### 佛光大辭典

(一)位于河南登封縣西北之少室山北麓之五乳峰下。少室山乃嵩山之西峰。北魏太和二十年（496，一說二十一年），孝文帝為天竺僧佛陀禪師所建。佛陀禪師時，寺之西台建有舍利塔，塔後造翻經台。未久有勒那摩提抵寺翻譯經論。孝昌三年（527）印度僧人菩提達摩于寺面壁九年修定，傳法慧可，創建禪宗，史稱達摩為中土之初祖，少林為祖庭。由是緇素雲集，禪法盛行。

佛陀禪師之後，由弟子僧稠住持塔廟。後因北週武帝建德年中排佛法難，伽藍毀廢。靜帝大象年中復興之，號陟岵寺，置菩薩僧百二十人。隋文帝時敕復舊寺名（一說文帝改名陟艱，唐復名少林）。至大業末年，除靈塔外，全寺悉為山賊所毀。唐初少林寺僧眾佐唐太宗開國有功，從此僧眾常習拳術，禪宗和少林拳負有盛名，廣為流傳。高宗、則天武後等均甚崇敬，整備伽藍，其後歷經唐末五代之亂，寺漸衰微。南宋淳v五年（1245），雪庭福裕奉元世祖之命董寺，大興寺門，其弟子靈隱文泰及古岩普就、息庵義讓、淳拙文才等諸師相繼住持，各振玄風，傳洞上之正脈。清世宗雍正十三年（1735）一度重修。

少林寺于晚唐五代之際，為臨濟宗所住；金、元以降，乃成為曹洞宗道場，迄今猶然。民國十八年（1929），軍閥馮玉祥、樊鐘秀等縱兵洗劫，寺幾全毀。二十一年，林森、戴傳賢、杜月笙等復集資重修之。

寺內現存有山門、客堂、達摩亭、

白衣殿、地藏殿、千佛殿等建築。千佛殿又名毗盧閣，內有明代五百羅漢朝毗盧遮那佛壁畫，約三百餘平方公尺。白衣殿內有清代少林寺拳譜及十三僧眾救唐王壁畫。達摩亭為慧可斷臂立雪候達摩傳法處，又名立雪亭。初祖庵、二祖庵均在附近。寺中尚保存有許多石刻，著名者有‘秦王告少林寺主教碑’、‘武後詩書碑’、‘靈運禪師功德塔銘’、‘息庵禪師碑’等。﹝續高僧傳卷四、卷十六、廣弘明集卷十、大慈恩寺三藏法師傳卷九、景德傳燈錄卷三、卷四、釋氏稽古略卷二、續燈存稿卷十一、少林寺志、魏書卷一一四﹞

(二)位于河北省薊縣西北盤山之紫蓋峰下。元至正年中（1341～1367）所建。其東山上有多寶塔，西山上有華嚴洞，皆頗著名。


