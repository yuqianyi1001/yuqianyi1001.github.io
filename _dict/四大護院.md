---
title: 四大護院
source: deerpark.app
---

### 丁福保佛學大辭典

【術語】胎藏曼荼羅十三大院之第十三院也。為守護曼荼羅四門之金剛神。南門名金剛無勝結護，東門名無畏結護，北門名壞諸怖結護，西門名難降伏結護。青龍軌具記之。現圖曼荼羅不載。



### 佛光大辭典

即指密教胎藏界曼荼羅十三大院之第十三院。又稱四大佛護院。為守護曼荼羅四門之四位金剛神，號稱四大護。即：(一)守護東門之無畏結護者，身呈金色，著白衣，面作嗔狀，手持棒。(二)守護北門之壞諸怖結護者，身呈白色，著白衣，手持刀，有燄光。(三)守護西門之難降伏結護者，身呈無憂華色（深紫），著赤衣，面含微笑，有圓光，作觀大會眾狀。(四)守護南門之金剛無勝結護者，身呈黑色，作忿怒相，著黑衣，手持棒，身放燄火。以上四大護皆有使者，坐于白蓮華上。其所示之印契與種子分別是：東為棒印、縛字，北為刀印、傳字，西為刀印、索字，南為棒印、懺字。﹝大日經卷三轉字輪漫荼羅行品﹞


