---
title: 日蓮宗
source: deerpark.app
---
### 佛光大辭典

又作法華宗、佛立宗、日蓮法華宗。日本十三宗之一。以日蓮（1222～1282）為宗祖，依法華經，弘宣三大秘法之宗旨，期妙悟即身成佛之宗派。日蓮初投清澄寺道善房，後遊學鐮倉、京都、叡山各地，深究諸宗教旨，見各宗競以所依經典為勝，乃生國主宜一人，一切經中宜有經王之嘆；歸鄉後，對清澄山大眾慨陳所信，改名日蓮，而以法華經為諸經中惟一之了義經，強調法華經之題目‘妙法蓮華經’五字之功德。門下頗多，其中，日昭、日朗、日興、日向、日頂、日持等六高足稱六老僧，日法、日家等十八高足稱中老僧。日昭為六老之首座，開濱門流，其下日v開玉澤門流；日朗門下有日像、日輪等九師，世稱朗門九鳳，日像于永仁二年（1294）開始在京都布教，創建妙顯寺，為洛中二十一本山之一，其法系稱王城流；日興法系稱富士門流，系日蓮宗分派之肇端。

本宗宗派，總本山之身延久遠寺單稱日蓮宗，此外，有大石寺之日蓮正宗、本門宗、法華宗正門流之法華宗、法華宗本門流之本門法華宗、法華宗真門流之本妙法華宗、妙滿寺之顯本法華宗、日蓮宗不受不施派講門派、本門佛立宗等。其中，妙滿寺僧嘗因進諫被捕，不受不施派則始終與國家勢力相抗衡，而有殉教史之產生，至明治初年方告停止。

本宗主張于末法之世，須積極實踐本佛、妙法，並強調對國家、社會全體之救濟遠較個人重要。教判有教、機、時、國、序等五綱判；宗旨為本門之本尊（即日蓮手寫之‘妙法蓮華經’五字題目及繪有天部諸尊之十界互具之曼荼羅）、題目（即‘妙法蓮華經’五字）、戒壇（以題目為戒體，口唱題目即為無作之圓頓戒）等三大秘法；以現實之佛國土為最終極之理想。



### 丁福保佛學大辭典

【流派】又曰法華宗。日僧日蓮所立之宗也。其宗因謂事理不二，一心唱妙法蓮華經之題目，則一經所詮諸法實相之功德，自然圓融，即身成常寂光之妙果云。又謂天台傳教，弘迹門迹化之理之法華，我則弘本門本化之事之法華也。



