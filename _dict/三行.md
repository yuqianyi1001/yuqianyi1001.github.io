---
title: 三行
source: deerpark.app
---

**來源：陳義孝佛學常見辭彙**

<p>福行、罪行、不動行。福行是修行十善等之福業；罪行又名非福行，就是造作十惡等之惡業；不動行是四禪、四空處的禪行，也可以說是無漏解脫三昧的出世間行。</p>

**來源：法相辭典**

<p>★瑜伽九十九卷五頁雲：雲何名行？謂略有三行。一者、有犯。二者、無犯。三者、還淨。如是三種，略攝為二。一者、邪行。二者、正行。應知有犯，說名邪行；無犯還淨，說名正行。</p><p>★二解　集異門論三卷十六頁雲：三行者：謂身行、語行、意行。身行雲何？答：身亦名身行，身業亦名身行，入息出息亦名身行。于此義中，意說入息出息身行。所以者何？入息者：呼吸外風，令入身內。出息者：引發內風，令出身外。由此勢力，令身動轉，通暢安隱。故入出息，說為身行。語行雲何？答：語亦名語行，語業亦名語行，尋伺亦名語行。于此義中，意說尋伺語行。所以者何？要尋伺已，能發語言；非無尋伺。是故尋伺，說為語行。意行雲何？答：意亦名意行，意業亦名意行，想思亦名意行。于此義中，意說想思意行。所以者何？以想及思，是心所法，依止于心，系屬于心，依心而轉，扶助于心。是故想思，說為意行。</p>

**來源：三藏法數**

<p>﹝亦名三種業，出大智度論并王法念處經﹞ 〔一、福行〕，謂因修十善等福報，生欲界天上人間及阿脩羅，享福受樂，故名福行。（十善者，不殺生、不偷盜、不邪婬、不妄語、不兩舌、不惡口、不綺語、不貪欲、不瞋恚、不邪見也。梵語阿脩羅，華言無酒。） 〔二、罪行〕，謂因作五逆、十惡等罪報，生畜生、餓鬼、地獄，責罪受苦，故名罪行。（五逆者，一殺父母、二破和合僧、三出佛身血、四殺阿羅漢、五破羯磨僧也。十惡者，殺生、偷盜、邪婬、妄語、兩舌、惡口、綺語、貪欲、瞋恚、邪見也。） 〔三、無動行〕（亦名不動行。）謂修世間禪定，報生色界、無色界天，心定不動，故名無動行。</p>

**來源：丁福保佛學大辭典**

<p>【名數】一福行，行十善等福感天上人間之果者。二罪行，又曰非福行，行十惡等罪感三惡道之苦者。三不動業，又曰無動行。修有漏之禪定感色界無色界之果者。是為禪定不動之行，故云不動，又感果不動，如福行罪行時，非如異變，故云不動。見智度論八十八。</p>

**來源：佛光大辭典**

<p>(一)指身、口、意三業。中觀論有‘起三行’之語，即為起動三業之謂。（參閱‘三業’638）</p><p>(二)三行又指：(一)福行，即行十善等福，能招感天上、人間之果。(二)罪行，又稱非福行。即行十惡等罪，能招感三惡道之苦。(三)不動行，又稱無動行。即修有漏之禪定，能招感色界、無色界之果。因禪定不動，感果不動，福行罪行，非如異變，故稱不動。﹝大智度論卷八十八﹞</p>
