---
title: 降焰魔尊
source: deerpark.app
---
### 丁福保佛學大辭典

【明王】又曰焰漫德迦，又曰六面尊，六足尊，大威德王。聖閻曼德迦威怒王立成大神驗念誦法曰：「聖閻曼德迦威怒王。」閻曼德迦忿怒王真言大威德儀軌品曰：「閻曼德迦忿怒王。」又曰：「大威德尊。」大日經疏六曰：「降焰摩尊。」秘藏記末曰：「閻摩德迦尊。」仁王經儀軌上曰：「威怒六足金剛。」此尊為阿彌陀如來之教令輪身。其自性輪身為文殊師利菩薩。在五方中為西方。補陀落海會軌曰：「六足尊無量壽佛忿怒，自性輪文殊師利菩薩。」彼尊降伏焰摩，故名降焰摩尊。讚閻曼德迦忿怒王真言儀軌品曰：「忿怒暴怖事，能壞嚧那囉。亦斷閻摩命，忿猛為常業。」Yāmāntaka。



