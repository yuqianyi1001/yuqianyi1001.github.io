---
title: 法雷
source: deerpark.app
---

**來源：丁福保佛學大辭典**

<p>【譬喻】佛之說法，能發動無明之識，如震雷之駭動物情也。又眾生生法芽，如春雷一動，草木生芽也。又法音之雄猛，如震雷也。無量壽經上曰：「震法雷，曜法電。」同嘉祥疏曰：「震雷能駭動物情，譬說法皆動無明之識也。」同慧遠疏曰：「法無礙智化眾生也，天雷一動卉藝生芽，法音一聞闡道快成。」</p>

**來源：佛光大辭典**

<p>比喻佛法能破除眾生之迷妄而使其開悟，有如雷霆之震駭眾生。又喻法音雄猛猶如震雷。無量壽經卷上（大一二·二六六上）：‘震法雷，曜法電。’無量壽經義疏卷上（大三七·九六下）：‘法無礙智，化眾生也。天雷一動，卉藝生牙；法音一聞，闡道快成。’故又喻眾生聽聞法音，頓生法芽，猶如春雷一動，草木生芽。</p>
