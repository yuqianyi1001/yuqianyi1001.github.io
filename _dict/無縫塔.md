---
title: 無縫塔
source: deerpark.app
---
### 丁福保佛學大辭典

【雜名】凡造塔用木或石疊累而成，故皆有縫稜級層，若以一塊石造之，則無縫稜級層，此之無縫塔，世所謂卵塔也。無縫塔之形如鳥卵，故云卵塔。無縫塔之語，出於忠國師。傳燈錄（南陽忠國師章）曰：「師以化緣將畢，涅槃時至，乃辭代宗。代宗曰：師滅度後，弟子將何所記？師曰：告檀越，造取一所無縫塔。曰：就師請取塔樣。師良久曰：會麼？曰不會。師曰：貧道去後，有侍者應真，卻知此事。」



