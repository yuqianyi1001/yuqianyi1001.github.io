---
title: 磨衲
source: deerpark.app
---

### 丁福保佛學大辭典

【衣服】袈裟名。六祖壇經曰：「朕積善餘慶，宿種善根。值師出世，頓悟上乘。感荷師恩頂戴無已，并奉磨衲袈裟及水晶鉢。」標註曰：「或云：高麗國產，世所珍奇，未見其所由，可重考矣。」東坡全集磨衲贊序曰：「長老佛印大師了元，遊京師，天子聞其名，以高麗所貢磨衲賜之。」雞林志曰：「高麗國衣摩衲者為禪法師，衲甚精好。」書林揚觶曰：「磨衲二字，見梵經。元應一切經音義云：年少淨行，上字從手，下字從糸。魏書盧景讓傳，有邢摩納。今困學紀聞，從衣從石，誤也。然東坡有磨衲贊，即指衲衣。」



### 佛光大辭典

袈裟之一種。相傳乃高麗所產，以極精致之織物制成。磨，即指紫磨，屬于綾羅類。六祖壇經宣詔第九（大四八·三六○上）：‘感荷師恩，頂戴無已，並奉磨衲袈裟及水晶缽。’另據東坡全集磨衲贊序所載，長老佛印大師了元，遊訪京師時，天子聞其名，賜以高麗進貢之磨衲。又禪林象器箋服章門引用雞林志之文，謂高麗僧著磨衲者為禪法師，其衲甚精好。


