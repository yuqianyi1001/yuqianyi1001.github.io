---
title: 遠塵離垢
source: deerpark.app
---

### 法相辭典

★瑜伽八十六卷一頁雲：復次由二種相，當知聖者慧眼清淨。謂由遠塵，及離垢故。由見所斷諸煩惱纏、得離系故；名為遠塵。由彼隨眠、得離系故；說名離垢。又現觀時，有粗我慢隨入作意，間無間轉。若遍了知所取能取所緣平等；彼即斷滅。彼斷滅故；說名遠塵。一切見道所斷煩惱隨眠斷故；說名離垢。



### 丁福保佛學大辭典

【術語】遠離塵垢也。塵垢雖為煩惱之總名，然今指八十八使之見惑。斷八十八使之見惑而得正見，謂之遠塵離垢得法眼淨。是於二乘初果與菩薩初地之得益也。但多就小乘之初果而言。法華經妙莊嚴王品曰：「佛說是妙莊嚴王本事品時，遠塵離垢，於諸法中得法眼淨。」維摩經方便品曰：「三萬二千天及人知有為法皆悉無常，遠塵離垢得法眼淨。」



### 佛光大辭典

梵語viraja vītamala，巴利語同。即遠離塵垢。塵垢，為煩惱之總名，然此處系指八十八使之見惑（見道所斷之惑）而言。斷八十八使之見惑而得正見，稱為‘遠塵離垢，得法眼淨’。此系二乘初果與菩薩初地所得之益，而多就小乘初果見四真諦之理而言。離垢而得之清淨法眼，稱為離垢眼。維摩經佛國品（大一四·五三九上）：‘三萬二千天及人，知有為法皆悉無常，遠塵離垢，得法眼淨。’注維摩詰經卷一對此加以說明，謂法眼淨指須陀洹道；始見道蹟，故得法眼之名。﹝雜阿含經卷五、長阿含經卷二、法華經妙莊嚴王品﹞


