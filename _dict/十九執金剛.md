---
title: 十九執金剛
source: deerpark.app
---
### 佛光大辭典

指列于大日經說法之會座上之十九尊金剛，為大日如來之內眷屬。其名稱為：虛空無垢、虛空遊步、虛空生、被雜色衣、善行、住一切法平等、哀愍無量眾生界、那羅延力、大那羅延力、妙、勝迅、無垢、刃迅、如來甲、如來句生、住無戲論、如來十力生、無垢眼等十八執金剛與金剛手秘密主。彼等總司如來大智之德；若細分之，初之十八者為別德，第十九金剛手秘密主為總德。別德諸尊中，若由自證、化他而分，初之六金剛為自證，七、八、九三金剛為化他之尊，餘九尊通自證化他。此十九之數系由不動明王十九布字之內證所展開，不動明王即為胎藏界金剛部之教令輪身。﹝大日經疏卷一、十九執金剛秘釋﹞



### 丁福保佛學大辭典

【名數】此為大日如來之內眷屬，列於大日經之首，皆為菩提心之功德相。十者，陰之滿數。九者，陽之滿數。此十九執金剛，盡理智一切之諸尊矣。一說，對於顯教瑜伽論之十九無知，而為十九差別智印。或謂金剛手為總，十八金剛為九尊理智之數。其名則虛空無垢，虛空遊步，虛空生，被雜色衣，善行步，住一切法平等，哀愍無量眾生界，那羅延力，大那羅延力，妙，勝迅，無垢，刃迅，如來甲，如來句生，住無戲論，如來十力生，無垢眼，金剛手秘密主是也。



