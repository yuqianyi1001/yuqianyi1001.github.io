---
title: 百眾學
source: deerpark.app
---

### 丁福保佛學大辭典

【名數】突吉羅Duṣkṛta罪之戒法也。突吉羅譯言惡作，就所防之過而立名。梵曰式叉迦羅尼，此譯應當學。就能治之行而立目，此戒輕微，難持易犯，為常須念學者。故特以學名之。其戒相無量，故曰眾。其中今惟舉百戒，故曰百眾學。行事鈔中一曰：「四分律戒本云：式叉迦羅尼，義翻為應當學，胡僧云守戒也。此罪微細，持之極難，故隨學隨守以立名。」同資持記曰：「善見云：式叉云學，迦羅尼云應當，今迴其語順此方言。（中略）疏云：若就所防，應名眾突吉羅，今就能治行以立目也。」同中三之四曰：「罪無限量故云眾，易犯難持故令學。」梵Śiksākaraṇīya。



### 佛光大辭典

眾學，梵語śikṣā-karaṇi，巴利語sikkhā karaṇīya。意譯應當學、應學作。乃戒禁觸犯突吉羅罪（梵duṣkṛta  ，意譯惡作）之戒法。此類輕戒難持而易犯，必須細心注意，經常憶念修學，故特以學為名。又眾學之數，諸律不同，其中，四分律總括為百戒，故通稱為百眾學。﹝四分律卷十九﹞（參閱‘突吉羅’3924、‘眾學’4753）


