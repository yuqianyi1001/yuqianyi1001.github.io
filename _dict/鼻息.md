---
title: 鼻息
source: deerpark.app
---

**來源：三藏法數**

<p>鼻息即鼻識也。謂孫陀羅難陀，從佛出家，雖具戒律，心多散動。世尊教其觀鼻端白，遂觀鼻中之氣，出入如煙，身心內明，圓洞虛淨，煙相漸消，鼻息成白，心開漏盡，諸出入息，化為光明，照十方界，即得圓通。故云我以消息，息久發明，明圓滅漏，斯為第一。（梵語孫陀羅難陀，華言好愛歡喜。漏盡者，生死之漏斷滅也。明圓滅漏者，真性明了圓融，滅諸有漏也。）</p>

**來源：丁福保佛學大辭典**

<p>【術語】二十五圓通之一。</p>
