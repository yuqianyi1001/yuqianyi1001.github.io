---
title: 灌頂
source: deerpark.app
---

**來源：陳義孝佛學常見辭彙**

<p>密教有灌頂法，灌者大悲護念義，頂者佛果最上義，謂諸佛以大悲水灌頂，能使功德圓滿之意，有種種不同的方法。</p>

**來源：丁福保佛學大辭典**

<p>【人名】天台章安大師。名灌頂，字法雲，章安人。天台之法嗣。玄義文句止觀三大部，皆成於師之筆。唐貞觀六年八月七日終於國清寺。壽七十二。見續高僧傳十九。</p><p>【術語】梵語Abhiṣecanī，天竺國王即位時，以四大海之水，灌於頂而表祝意。密教傚此世法，於其人加行成就，嗣阿闍梨位時，設壇而行灌頂之式。顯教雖說等覺菩薩於色界之魔醯首羅天由十方諸佛受灌頂而成佛之事，而無說於學人實行之之法則者。大日經疏八曰：「如西方世人，受灌頂法時，取四大海水及境內一切河水，具置寶藥穀等，作境內地圖，令此童子踞師子座，以種種珍寶莊嚴，所統眷屬，隨其大小，列次陪奉。韋陀梵志師，坐於象寶，以臨其後，持此寶水，以注象牙，令墮其頂上。而後唱令，以告眾人。又歎說古先哲王治人濟代之法，如是隨順行者，當得壽命長遠，本枝繁盛，克紹轉輪之業。若不作如是事者，則當自退其位，殞身絕嗣。如是一一而教誨之。今此法王子灌頂，則不如是。陳列密嚴佛土法界大圖，坐於妙法蓮華自在神通師子之座，以本性清淨智慧慈悲水具含萬德，而灌其心。爾時諸菩薩眾，下至八部眾生，莫不歡喜贊喜而生敬仰。時阿闍梨，以法王遺訓而教訓之：從此以後，當得生如來家，定紹佛位。若不如是對明，則不知正法尊法也。」同十五曰：「譬如世間剎利之種，謂欲紹其繼嗣令王種不斷故，為其嫡子，而作灌頂。取四大海水，以四寶瓶盛之。種種嚴飾，又嚴飾子身。眾物咸備，又飾大象，於象背上持瓶。令太子坐於壇中，所統畢集，於象牙上，水令流注太子之頂。灌此水已，本聲三唱：汝等當知，太子已受位竟。自今以後，所有教勅，皆當奉行。今如來法王，亦復如是。為令佛種不斷故，以甘露法水，而灌佛子之頂，令佛種永不斷故，為順世法故。有此方便印持之法，從此以後，一切聖眾，咸所敬仰。亦知此人畢竟不退於無上菩提，定紹法王之位。諸有所作，真言身印，瑜伽等業，皆不敢違越也。」此就行人之初位而釋之。秘藏記末曰：「灌頂義，灌者諸佛大悲，灌頂者上之義。菩薩初地乃至等覺，究竟遷佛果時，諸佛以大悲水灌頂，即自行圓滿，得證佛果，是頂義也。」此就後位而釋之。表制集一曰：「灌謂灌持，明諸佛護念，頂謂頭頂，表大行尊高。」秘藏記鈔七曰：「以水灌頂，是五種中甘露灌頂也。自餘四種無灑水義，雖無灑水名灌頂，其故灌者大悲護念義。頂者佛果最頂義，諸佛護念，令至佛頂住。皆名灌頂也。」</p>

**來源：佛光大辭典**

<p>(一)梵語abhiṣecana 或abhiṣeka。即以水灌于頭頂，受灌者即獲晉升一定地位之儀式。原為古代印度帝王即位及立太子之一種儀式，國師以四大海之水灌其頭頂，表示祝福。</p><p>據舊華嚴經卷二十七‘十地品’載，菩薩于十地中之第九地入第十法雲地時，諸佛以智水灌其頂，以為受法王職之證明，此稱受職灌頂，或稱授職灌頂。又據舊華嚴經卷八菩薩十住品、菩薩瓔珞本業經卷上賢聖名字品等，十住之第十位，稱為灌頂住。或據大事（梵Mahāvastu  ，記述釋尊之事蹟及本生等）所說，菩薩十地之第十地，名為灌頂地，灌頂位則特指十地以上之等覺階位而言。</p><p>密教所行之灌頂，總稱為秘密灌頂（略稱密灌）。佛教諸宗中，以密教特重灌頂，其作法系由上師以五瓶水（象征如來五智）灌弟子頂，顯示繼承佛位之意義。灌頂作法之種類繁多，主要為結緣灌頂、學法灌頂、傳法灌頂三種。即：(一)結緣灌頂，不論僧俗、機根等，為廣結佛緣之灌頂。受者投花于壇上諸尊佛像，選定有緣之佛（投華得佛）為本尊，而後唱佛名號，由上師三度灌以瓶水，授一印（印契）、一明（陀羅尼）。(二)學法灌頂，又稱受明灌頂、弟子灌頂、許可灌頂。對于欲學密教之弟子，先選定人、時、處，並準備作法，再授以有緣一尊之儀軌明法。(三)傳法灌頂，又稱傳教灌頂、付法灌頂、阿^梨灌頂。如法修行之人，欲為人師，或欲得阿^梨位者，則授以大日如來之儀軌明法。此種灌頂為傳真言之最極奧秘，又可分印法灌頂、事業灌頂、以心灌頂三種。(1)印法灌頂，又作秘印灌頂、手印灌頂、離作業灌頂。弟子誠心求真言行，但以資財短缺，無法整備一切所需，此時師以慈心觀其心行，可略去諸作業，授以本尊秘印，行灌頂儀式。(2)事業灌頂，又作作業灌頂、具支灌頂。弟子于灌頂七日前誠心禮拜懺悔，師亦于七日間持誦，然後設壇、供諸種香花果物，授以秘印。此種灌頂須財力豐足者方能行之。(3)以心灌頂，又稱心授灌頂、秘密灌頂、瑜只灌頂。用于師與弟子俱成就三昧耶戒之情況。即不于心外另設壇場，而在阿^梨內心建立曼荼羅，入其心壇而授以灌頂。</p><p>又行灌頂所在之室，稱為灌室。接受灌頂，稱為受灌。設曼陀羅之道場以行灌頂儀式，則稱密壇灌頂。灌頂之際所授之印契與陀羅尼，即稱灌頂印明。</p><p>密教之受戒，皆須行灌頂，故受真言三昧耶戒，稱為授戒灌頂。又于灌頂之際，若受者欲由灌頂消除災障、成就悉地，則燒香花、乳木等種種供物，修護摩法，此即灌頂護摩。其修法之次數或供物種類有種種不同，今日本東密在金剛界修法終了後，于初夜、後夜中間同行此修法，稱為中間護摩。此外，為利益水中之魚類，密教以灌頂幡或塔婆流入河海，此種行事稱流灌頂，或稱流水灌頂。﹝賢愚經卷十三頂生王品、大日經卷一具緣品、卷五秘密漫荼羅品、卷七持誦法則品、蕤湟□□硐路直鴰□ζ貳□障□佤□□硐滷咀鴯嘍□貳□筧站□杈砣、卷十五、卷十六、華嚴經探玄記卷五﹞</p><p>(二)為灌頂幡之略稱。（參閱‘灌頂幡’6855）</p><p>(三)（561～632）隋代僧。臨海章安人，俗姓吳。世稱章安大師。（參閱‘章安’ 4835）</p>
