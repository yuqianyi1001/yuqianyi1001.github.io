---
title: 三重等持
source: deerpark.app
---

**來源：法相辭典**

<p>★俱舍論二十八卷十八頁雲：契經復說三重等持。一、空空。二、無願無願。三、無相無相。其相雲何？頌曰：重二緣無學，取空非常相。後緣無相定，非擇滅為靜。有漏人不時，離上七近分。論曰：此三等持，緣前空等，取空等相；故立空空等名。空空等持，緣前無學空三摩地，取彼空相。空相順厭；勝非我故。無願無願，緣前無學無願等持，取非常相；不取苦因等。非無漏相故。不取道等。為厭舍故。無相無相，即緣無學無相三摩地非擇滅為境。以無漏法無擇滅故。但取靜相。非滅妙離。濫非常滅故。是無記性故。非離系果故。此三等持，唯是有漏。厭聖道故。無漏不然。唯三洲人不時解脫能起如是重三摩地。依十一地。除七近分。謂欲、未至、八本、中間。</p>

**來源：丁福保佛學大辭典**

<p>【名數】又曰三重解脫，三重三昧。見三三昧條。</p><p>參照：<a href="/dict/三三昧">三三昧</a></p>
