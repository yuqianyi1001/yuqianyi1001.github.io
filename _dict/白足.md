---
title: 白足
source: deerpark.app
---
### 佛光大辭典

劉宋時代之神異僧。關中人，俗姓張。以鳩摩羅什為師。晉孝武太元（376 ～396）末年，齎經律數十部往遼東宣化，為高句麗聞道之始。多異蹟，或謂五十餘年未嘗寢臥。又以足白于面，雖跣涉泥水，未嘗沾濕，色愈鮮白，時人稱為白足禪師、白足和尚或白腳師；廣弘明集卷二、破邪論卷上等，記載師之事蹟時，皆稱白足阿練、白足阿練若。後人因而謂僧為白足。北魏太武帝滅法，坑殺淨侶，師往諫，太武親斬之，不死，帝懼而謝罪（446）。後不知所終。又佛祖統紀卷三十八所載師之法號為‘曇始’，然廣弘明集則載‘惠始’，破邪論載‘慧始’。﹝梁高僧傳卷十、歷代三寶紀卷九、佛祖歷代通載卷八、雞跖集﹞



### 丁福保佛學大辭典

【雜語】沙門曇始，關中人，以鳩摩羅什為師，多異迹，足白於面，雖跣涉泥水，未嘗沾濕，時稱為白足和尚。見高僧傳及雞跖集。後因謂僧為白足。劉禹錫詩曰：「都人禮白足。」李商隱詩曰：「白足禪僧思敗道。」



