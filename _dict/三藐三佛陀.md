---
title: 三藐三佛陀
source: deerpark.app
---
### 佛光大辭典

梵語samyak-saṃbuddha，巴利語sammā-sambuddha。又作三藐三沒馱、三耶三佛、三耶三佛陀。意譯作正遍知、正等覺、正等覺者。為如來十號之一。據大智度論卷二載，三藐三佛陀者，三藐，義為‘正’，三，義為‘遍’，佛，義為‘知’；故三藐三佛陀即為‘正遍知一切法’。如來能覺了四諦之理，知一切諸法實不壞之相，不增不減，又悉知十方諸世界之名號及六道所攝眾生之名號等一切諸法，故有此一稱號。﹝坐禪三昧經卷上、北本大般涅經卷十八、大乘義章卷二十末﹞



### 陳義孝佛學常見辭彙

佛十號之一。見三耶三佛條。



### 丁福保佛學大辭典

【術語】Samyak－saṁbuddha，又云三耶三佛，三耶三佛檀。佛十號之第三。舊譯曰正徧知，等正覺等。新譯曰正等覺。對於外道之邪覺，稱羅漢為正覺，對於羅漢之偏覺，稱菩薩為等覺，對於菩薩之分覺，稱佛為正等覺。案菩提就法而名，佛陀就人而名，故三藐三菩提宜謂為正徧知，正等覺等。三藐三佛陀宜言為正徧知者，正等覺者等。智度論二曰：「何名三藐三佛陀？三藐名正，三名徧，佛名知，是言正徧知一切法。」法華玄贊二曰：「舊云正徧知，即正覺等覺正等覺，如次簡外道小乘菩薩三種。」希麟續音義曰：「三藐三佛陀正云三藐三沒馱，三字去聲，此云正等覺，亦云正徧知，即第三號也。」



