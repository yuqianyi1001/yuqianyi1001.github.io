---
title: 延命地藏
source: deerpark.app
---

### 丁福保佛學大辭典

【菩薩】對於延命普賢而說延命地藏。延命地藏經謂：「時佛住佉羅陀山，告帝釋曰：有一菩薩名延命地藏，見此菩薩體，聞此菩薩名，眾病悉除，壽命長遠，爾時帝釋白佛曰：世尊！何故名延命地藏？佛告天帝釋，心無生滅，故名延命。時二童子侍立左右，一名掌善，在左，調御法性；一名掌惡，在右，降伏無明。」



### 佛光大辭典

誓願延命利生之地藏菩薩。據地藏菩薩本願經卷上如來贊嘆品載（大一三·七八三中）：‘有新產者，或男或女，七日之中早與讀誦此不思議經典，更為念菩薩名可滿萬遍，是新生子或男或女，宿有殃報便得解脫，安樂易養，壽命增長；若是承福生者，轉增安樂及與壽命。’可知此地藏以延命利生為本願，主要在護念生產及嬰兒。後世擴張其意義，認為此菩薩能免短命、夭死之難，具有延命之德，故有延命地藏之稱，但經軌中未載其名稱。世有延命地藏經一卷，或為偽經。此菩薩現比丘聲聞相，半跏坐于蓮台上，右手持錫杖，左手執寶珠。﹝地藏菩薩本願經卷中、卷下、寂照堂谷響集卷二﹞


