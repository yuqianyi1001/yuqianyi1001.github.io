---
title: 四病
source: deerpark.app
---

### 三藏法數

﹝出圓覺經疏﹞ 〔一、作病〕，作者，即生心造作之謂也。謂若有人，言我於本心作種種行，欲求圓覺；彼圓覺性，非作得故，說名為病。 〔二、任病〕，任者即隨緣任性之謂也。謂若有人言，我等今者，不斷生死，不求涅槃，任彼一切，欲求圓覺。彼圓覺性，非任有故，說名為病。 〔三、止病〕，止者即止妄即真之謂也。謂若有人言，我今永息諸念，寂然平等，欲求圓覺。彼圓覺性，非止得故，說名為病。 〔四、滅病〕，滅者，即寂滅之謂也。謂若有人言，我今永滅一切煩惱，身心根塵，虛妄境界一切永寂，欲求圓覺。彼圓覺性，非滅相故，說名為病。



### 丁福保佛學大辭典

【名數】一作病，作者生心造作之謂。有人言：我欲於本心作種種行，求圓覺，是名作病。蓋彼圓覺之性，非作得也。二任病，任者隨緣任性之謂。有人言：我等今欲不斷死，不求涅槃，任彼一切，以求圓覺，是名任病。蓋彼圓覺非任有也。三止病，止者止妄即真之謂。有人言：我今欲以永息諸念，寂念平等，求圓覺，是名止病。蓋彼圓覺非止得也。四滅病，滅者寂滅之謂。有人言：我今欲永滅一切煩惱心身，根塵永寂，以求圓覺，是名滅病。蓋彼圓覺之性非滅得也。見圓覺經。



### 佛光大辭典

指欲求圓滿覺性者之四種病態。(一)作病，作，生心造作之意。即欲于本心作種種行以求圓覺之病；蓋圓覺之性，非‘作’可致。(二)任病，任，隨緣任性之意。即不欲斷死，不求涅，任彼一切以求圓覺之病；蓋圓覺非‘任有’而致。(三)止病，止，止妄即真之意。即欲永息諸念，寂然平等以求圓覺之病；蓋圓覺非‘止’可得。 (四)滅病，滅，寂滅之意。即欲永滅一切煩惱心身，令根塵永寂以求圓覺之病；蓋圓覺之性非‘滅’可得。﹝圓覺經﹞


