---
title: 貝多羅
source: deerpark.app
---

### 丁福保佛學大辭典

【物名】Pattra葉。但傳說貝者葉之義，多羅（Tāla）樹之葉，謂之貝多羅，三藏之經典皆記之。多羅樹之形如棕櫚，葉亦相似，或翻岸者，直然脫出之義歟。古師以之為菩提樹者訛也。翻梵語曰：「貝多羅，譯曰脫也。」名義集三曰：「多羅，舊云貝多，此翻岸，如此方棕櫚。」法顯傳曰：「菩薩前到貝多羅樹下，敷吉祥草東向而坐。」天台戒經義疏上曰：「坐菩提樹下得道，因名道樹，亦曰思惟，梵音貝多也。」（誤也）參照多羅條。

參照：<a href="/dict/多羅">多羅</a>


