---
title: 實相
source: deerpark.app
---

**來源：陳義孝佛學常見辭彙**

<p>又名佛性、法性、真如、法身、真諦等，凡所有相，皆是虛妄，惟此獨實，不變不壞，故名實相。</p>

**來源：丁福保佛學大辭典**

<p>【術語】實者，非虛妄之義，相者無相也。是指稱萬有本體之語。曰法性，曰真如，曰實相，其體同一也。就其為萬法體性之義言之，則為法性；就其體真實常住之義言之，則為真如；就此真實常住為萬法實相之義言之，則為實相。其他所謂一實，一如，一相，無相，法身，法證，法位，涅槃，無為，真諦，真性，真空，實性，實諦，實際，皆是實相之異名。又依名隨德用之三諦言之，則空諦為真如，假諦為實相，中諦為法界。法華說實相，華嚴說法界，解深密說真如或無為，般若說般若佛母，楞伽說如來藏，涅槃說佛性，阿含說涅槃。在華嚴之始教天台之通教已下者，不變之空真如為實相，在華嚴之終教已上，天台之別教已上者，不變隨緣之二相為實相。華嚴以隨緣之萬法為實相，天台真言以性具之諸法為實相，小乘以我空之涅槃，大乘以我法二空之涅槃為實相。維摩經弟子品曰：「迦旃延無以生滅心行說實相法。」同觀眾生品曰：「佛為實相法人。」涅槃經四十曰：「無相之相，名為實相。」妙玄二上曰：「實相之境，非佛天人所作，本自有之，非徧今也。」法華文句記四中曰：「言實相者，非虛故實。非相為相，故名實相。」頓悟入道要門論上曰：「法性空者，即一切處無心是。若得一切處無心時，即無有一相可得。何以故？為自性空故無一相可得，無一相可得者，即是實相，實相者，即是如來妙色身相也。」</p>

**來源：佛光大辭典**

<p>梵語dharmatā、bhūta-tathatā。原義為本體、實體、真相、本性等；引申指一切萬法真實不虛之體相，或真實之理法、不變之理、真如、法性等。此系佛陀覺悟之內容，意即本然之真實，舉凡一如、實性、實際、真性、涅、無為、無相等，皆為實相之異名。以世俗認識之一切現象均為假相，唯有擺脫世俗認識才能顯示諸法常住不變之真實相狀，故稱實相。據南本大般涅經卷三十六、大智度論卷三十二之意，一切諸法之各別相（如地之堅相、水之濕相、火之熱相）皆為虛妄，一一皆可破可壞；相對于此，無漏智所證之實相則離虛妄之諸相而平等一如，在妄情之中，實相悉皆不可得。</p><p>在鳩摩羅什之翻譯中，‘實相’亦包含空之意義，龍樹以來強調為佛教真諦之內容。而‘諸法實相’之說，為大乘佛教之標幟（即法印），亦即相對于小乘佛教所立之三法印（無常、無我、涅），大乘佛教所立者稱為實相印。一切諸法之真實相狀，稱為諸法實相，其內容雖依各宗而異，然自其各宗之立場判斷，凡被視為最後而究竟者，俱以此語表示之。此實相之相狀，一般認為不得以言語或心推測之。在此一立場發展之下，至天台宗，則以最完全的自我發現，謂之諸法實相，亦即泯除本質（理）與現實（事）之差別，一切諸法完全調和之世界，于迷妄之凡夫中，亦可體現崇高之佛境界，表現出現象即實在、差別即平等之精神。禪宗以為諸法實相乃佛祖之現成或本來面目；淨土宗以阿彌陀佛之名號為實相法；密宗則有聲字實相之說。又日本日蓮宗將實相解釋為本門之題目等，將真如之實相引至現實，論二者之融合相即，此即自理論上闡明大乘佛教肯定現實之態度。﹝中論卷三、大般涅經疏卷三三十、注維摩詰經卷三、大日經疏卷一、往生論注卷下、維摩經義記卷四末、法華經文句記卷四中﹞</p>
