---
title: 五體投地
source: deerpark.app
---

### 丁福保佛學大辭典

【雜語】又曰五輪投地。投五處於地，為敬禮之最上者。行事鈔下之三曰：「地持當五輪至地作禮。阿含云：二肘二膝頂名輪也。亦云五體投地。先正立已合掌，右手褰衣，屈二膝已，次屈兩手以手承足，然後頂禮。起頂頭次肘次膝，以為次第。」楞嚴經曰：「阿難聞已，重復悲淚，五體投地，長跪合掌，而白佛言。」今亦用為傾倒備至之意。



### 佛光大辭典

乃佛教禮法之一。又作五輪投地、投地禮、接足禮、頭面禮、頂禮。本為印度所行之禮法，據大唐西域記卷二所載，印度所行之禮敬法共有九種，其第九種即五體投地，為所有禮法中之最殷重者。其後佛教亦

沿用此一禮法，並以之表禮敬之最上者。所謂五體，指兩手、兩膝、頭頂等，亦稱五輪。其行禮之法，先以右膝著地，次下左膝，再次兩肘著地，兩掌舒展過額，其後頭頂著地，良久一拜。除實際之投地禮外，一般亦以此語表示對他人極度敬重推崇之意。

另據華嚴經隨疏演義鈔載，凡禮敬三寶時，必須五體投地，藉此以折伏x慢而表達虔誠。以五體行禮，其義有五，即：(一)行禮者于右膝著地之時，願使眾生得正覺道。(二)行禮者于左膝著地之時，願使眾生于外道法不起邪見，悉得安立于正覺道中。(三)行禮者于右手著地之時，願如世尊坐于金剛座上，大地震動，呈現瑞相，證入大菩提。 (四)行禮者于左手著地之時，願使眾生遠離外道，以四攝法攝取難調伏者，令其入于正道。(五)行禮者于首頂著地之時，願使眾生離x慢心，悉得成就無見頂相。﹝觀無量壽經、離垢慧菩薩所問禮佛法經、觀無量壽佛經疏（智）、釋門歸敬儀卷下、四分律刪繁補闕行事鈔卷下三、法苑珠林卷二十、釋氏要覽卷中﹞（參閱‘稽首’6117、‘禮’6582）


