---
title: 十六玄門
source: deerpark.app
---

### 丁福保佛學大辭典

【名數】日本僧高野，於此八種旋陀羅尼加遮情、表德、淺略、深秘、字相、字義、一字攝多、多字歸一之八門而為十六玄門。大日經開題曰：「據大日經王及金剛頂經王，秘密法曼荼羅，旋陀羅尼字輪，海印三摩地釋一切經，且有十六門。謂遮情表德，淺略深密，字相字義，一字攝多，多字歸一，一字釋多，多字釋一，一字成多，多字成一，一字破多，多字破一，順旋轉，逆旋轉，是也。」此中順逆之二旋轉，即大疏之八種旋陀羅尼，要之但加增六門而已。

【術語】釋真言之方規也。見旋陀羅尼條。

參照：<a href="/dict/旋陀羅尼">旋陀羅尼</a>



### 佛光大辭典

真言宗用以解釋梵字真言等諸字門之意義的十六種方法。即：(一)遮情，遮凡夫之迷情，覺法性之無相，不住一法，不著一相，無執無著，修行佛道。(二)表德，于一一法不論邪正，悉了本不生之理，于所見境界表顯真言之功德。(三)淺略，即其意義淺顯、內容簡略。(四)深秘，言外含有深奧之意義，非其機不授之。(五)字相，僅系文字本身並無意義，文字與所表之義有別。(六)字義，不離文字，而觀其字字不可得之義。(七)一字攝多，一字之中含攝多字之無量意義。(八)多字攝一，指多字之義攝入一字之中。(九)一字釋多，指以一字能釋多字。(十)多字釋一，以多字闡釋同一字之意義。 (十一)一字成多，以一字成立一切字義。(十二)多字成一，即結合多字成一字。(十三)一字破多，以一字破析多字之疑惑。(十四)多字破一，即合多字破析一字之疑惑。(十五)順觀旋轉，略稱順旋轉。觀梵字之字義時，始自最初之阿字，依序觀至最後之賀字。(十六)逆觀旋轉，略稱逆旋轉。與前者相反，依序逆觀字門。﹝三種悉地破地獄轉業障出三界秘密陀羅尼法、大日經疏卷七、法華經開題（空海）﹞


