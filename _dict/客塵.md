---
title: 客塵
source: deerpark.app
---

**來源：丁福保佛學大辭典**

<p>【術語】形容煩惱者。煩惱非心性固有之物，為迷理而起者，故名之為客。為污心性者，故名之為塵。維摩經問疾品曰：「菩薩斷除客塵煩惱。」註「什曰：心本清淨，無有塵垢。塵垢事會而生，於心為客塵也。肇曰：心遇外緣，煩惱橫起，故名客塵。」寶窟下末曰：「無始無明，自心分別所作，無有真實，故名為客，坌污稱塵。」日本太子之維摩經疏四曰：「一切不善，理非恒有，終必有遣除之義，故為客。」最勝王經一曰：「煩惱隨惑，皆是客塵。法性是主，無來無去。」楞嚴經一曰：「時憍陳那，起立白佛：我今長老，於大眾中，獨得解名，因悟客塵二字成果。」圓覺經曰：「靜慧發生，身心客塵從此永滅。」</p>

**來源：佛光大辭典**

<p>梵語akasmāt-kleśa。又作客塵煩惱。即煩惱之義，此系相對于‘自性清淨’一詞而立者。所謂煩惱，本非心性固有之物，乃因迷理而起，故稱為客；又以煩惱能污染吾人之心性，猶如塵埃之染污萬物，故稱為塵。以佛法真理而言，人性本即清淨無染，一無塵垢，然因外境現象紛沓，導致對境生迷而心生煩惱。注維摩經卷五（大三八·三七八中）：‘心遇外緣，煩惱橫起，故名客塵。’</p><p>又以‘塵’之一詞，本為色體之極微細者，故以之喻客塵煩惱如塵埃般微小卻無所不在，遍布三千大千世界，修道者需袪除此客塵方能成聖果。最勝王經卷一如來壽量品（大一六·四○七上）：‘煩惱隨惑，皆是客塵；法性是主，無來無去。’此一說法，于小乘部派時代，即為分別論者所主張，其後大乘佛教承襲此一思想，尤以如來藏系等大乘諸經論特重之，而強調眾生之心本為自性清淨之如來藏，後受外境之流轉所染，遂衍生客塵煩惱。例如首楞嚴經卷一（大一九·一○九下）：‘一切眾生不成菩提及阿羅漢，皆由客塵煩惱所誤。（中略）譬如行客投寄旅亭，或宿或食。食宿事畢，m裝前途，不遑安住。若實主人，自無攸往。如是思惟，不住名客，住名主人；以不住者，名為客義。又如新霽，清D升天，光入隙中，發明空中諸有塵相，塵質搖動，虛空寂然。如是思惟，澄寂名空，搖動名塵；以搖動者，名為塵義。’即謂一切動搖不住之物皆為客塵，而非實身實境，然凡愚之人則必以動者為實有之身，以動者為實有之境，遂于終始之間，念念隨其生滅，一味顛倒行事，遺失真性。既失其真，反認客塵為自身，遂于輪回之中自取流轉。</p><p>此外，佛性論卷四列舉一切客塵煩惱凡有九種，即：隨眠貪欲煩惱、隨眠嗔、隨眠癡、貪嗔癡等極重上心惑、無明住地、見諦所滅、修習所滅、不淨地、淨地惑。﹝楞伽經卷七、維摩經卷中、大毗婆沙論卷四﹞</p>
