---
title: 五見
source: deerpark.app
---

### 陳義孝佛學常見辭彙

又名五惡見，即身見、邊見、邪見、見取見、戒禁取見。身見是執著五蘊假和合之身為實有；邊見是偏於一邊的惡見，如有些人以為人死之後一切都歸於無，所謂人死如燈滅，這叫做斷見，又有一些人以為人死之後仍是為人，豬馬牛羊死後仍是為豬馬牛羊，這叫做常見，這種執斷執常的見解，都偏于一邊，故名邊見；邪見是邪而不正的見解，如謗無因果，壞諸善事是；見取見之見即指我見、邊見、邪見，取是取著不捨，對於上述三種不正見，執以為是，名見取見；戒禁取見就是執行或受持邪戒，錯認以為是正戒，如一般人持牛戒狗戒等，以為是生天之因，又有一般人塗灰斷食，錯認以為是涅槃之道是。



### 法相辭典

★顯揚一卷六頁雲：見者：謂五見為體。一、薩迦耶見。謂于五取蘊，計我我所，染污慧為體。或是俱生，或分別處。能障無我無顛倒解為業。如前乃至增長薩迦耶見為業。如經說：如是知見，永斷三結。謂身見，戒禁取，疑。二、邊執見。謂于五取蘊，執計斷常，染污慧為體。或是俱生，或分別起。能障無常無顛倒解為業。如前乃至增長邊執見為業。如經說：迦多衍那！一切世間，依止二種，或有或無。三、邪見。謂謗因，謗果，或謗功用，或壞實事，染污慧為體。唯分別起。能障正見為業。如前乃至增長邪見為業。如經說：有邪見者，所執皆倒。乃至廣說。四、見取。謂于前三見及見所依蘊，計最、勝、上、及與第一，染污慧為體。唯分別起。能障苦及不淨無顛倒解為業。如前乃至增長見取為業。如經說：于自所見，取執堅住。乃至廣說。五、戒禁取。謂于前諸見及見所依蘊，計為清淨、解脫、出離、染污慧為體。唯分別起。能障如前無顛倒解為業。如前乃至增長戒禁取為業。如經說：取結取系。

★二解　五蘊論四頁雲：雲何為見？所謂五見。一、薩迦耶見。二、邊執見。三、邪見。四、見取。五、戒禁取。雲何薩迦耶見？謂于五取蘊，隨觀為我，或為我所；染污慧為性。雲何邊執見？謂即由彼增上力故；隨觀為常，或復為斷；染污慧為性。雲何邪見？謂或謗因，或復謗果，或謗作用，或壞善事；染污慧為性。雲何見取？謂即于三見及彼所依諸蘊，隨觀為最為上為勝為極；染污慧為性。雲何戒禁取？謂于戒禁及彼所依諸蘊，隨觀為清淨、為解脫、為出離；染污慧為性。

★三解　廣五蘊論八頁雲：雲何見？見有五種。謂薩迦耶見，邊執見，邪見，見取，戒禁取。雲何薩迦耶見？謂于五取蘊，隨執為我，或為我所；染慧為性。薩、謂敗壞義。迦耶、謂和合積聚義。即于此中，見一見常，異蘊有我，蘊為我所等。何故復如是說？謂薩者、破常想；迦耶、破一想。無常積集，是中無我及我所故。染慧者：謂煩惱俱。一切見品所依為業。雲何邊執見？謂薩迦耶見增上力故；即于所取，或執為常，或執為斷；染慧為性。常邊者：謂執我自在，為遍常等。斷邊者：謂執有作者丈夫等。彼死已不復生。如瓶既破，更無盛用。障中道出離為業。雲何邪見？謂謗因果，或謗作用，或壞善事；染慧為性。謗因者：因、謂業煩惱性。合有五支。煩惱有三種。謂無明、愛、取。業有二種。謂行、及有。有者：謂依阿賴耶識諸業種子；此亦名業。如世尊說：阿難！若業、能與未來果；彼亦名有。如是等。此謗名為謗因。謗果者：果有七支。謂識、名色、六處、觸、受、生、老死。此謗為謗果。或復謗無善行惡行，名為謗因。謗無善行惡行果報，名為謗果。謗無此世他世，無父無母，無化生眾生，此謗為謗作用。謂從此世往他世作用，種子任持作用，結生相續作用等。謗無世間阿羅漢等，為壞善事。斷善根為業。不善根堅固所依為業。又生不善，不生善為業。雲何見取？謂于三見及所依蘊，隨計為最為上為勝為極，染慧為性。三見者：謂薩迦耶、邊執、邪見。所依蘊者：即彼諸見所依之蘊。業如邪見說。雲何戒禁取？謂于戒禁及所依蘊，隨計為清淨，為解脫，為出離；染慧為性。戒者：謂以惡見為先，離七種惡。禁者：謂牛狗等禁，及自拔發，執三支杖，僧葉□鄣取４朔牆饌閻□頡Ｓ旨拼笞栽塚□蚣剖樂鰨□叭□□鸕取４朔巧天之因。如是等，彼計為因。所依蘊者：謂即戒禁所依之蘊。清淨者：謂即說此無間方便以為清淨。解脫者：謂即以此解脫煩惱。出離者：謂即以此出離生死。是如此義。能與無果唐勞疲苦所依為業。無果唐勞者：謂此不能獲出苦義。

★四解　俱舍論十九卷六頁雲：由行有殊，分見為五。名先已列；自體如何？頌曰：我我所、斷常，撥無、劣謂勝，非因道、妄謂，是五見自體。論曰：執我及我所，是薩迦耶見。壞故名薩。聚謂迦耶。即是無常和合蘊義。迦耶即薩，名薩迦耶。此薩迦耶，即五取蘊。為遮常一想，故立此名。要此想為先，方執我故。毗婆沙者，作如是釋：有故名薩。身義如前。勿無所緣，計我我所；故說此見，緣于有身。緣薩迦耶而起此見，故標此見，名薩迦耶。諸見但緣有漏法者，皆應標以薩迦耶名。然佛但于我我所執，看嗣者，令知此見緣薩迦耶，非我我所。以我我所，畢竟無故。如契經說：芻當知，世間沙門婆羅門等，諸有執我等隨觀見，一切唯于五取蘊起。即于所執我我所事，執斷執常；名邊執見。以妄執取斷常邊故。于實有體苦等諦中，起見撥無；名為邪見。一切妄見，皆顛倒轉，並應名邪；而但撥無名邪見者；以過甚故。如說臭酥惡執惡等。此唯損減，餘增益故。于劣謂勝，名為見取。有漏名劣。聖所斷故。執劣為勝，總名見取。理實應立見等取名。略去等言，但名見取。于非因道謂因道見，一切總說名戒禁取。如大自在生主，或餘非世間因，妄起因執。投水火等種種邪行，非生天因，妄起因執。唯受持戒禁數相應智等，非解脫道，妄起道執。理實應立戒禁等取名。略去等言，但名戒禁取。是謂五見自體應知。

★五解　大毗婆沙論四十九卷十頁雲：有五見。謂有身見，邊執見，邪見，見取，戒禁取。問：此五見、以何為自性？答：以三十六事為自性。謂有身見，邊執見，各三界見苦所斷為六事。邪見，見取，各?五見別立二取	★大毗婆沙論四十八卷四頁雲：問：何故五見中四見、合立為見取，一見、別立為戒禁取耶？脅尊者言：佛知諸法性相勢用；若于見中，堪別立者；則別立之。若不爾者；便總建立。故不應責。復次前說以二事故名取，謂能熾然業及行相猛利。五趣有情，由戒禁取，熾然諸業，等餘四見；故別立取。尊者妙音，作如是說：五趣有情，由戒禁取，熾然諸業，勢用速疾尤重親近，過餘四見；故別立取。復次以戒禁取，違逆聖道，遠離解脫；故別立取。違逆聖道者：由戒禁取，舍真聖道，妄計種種非理苦行能得清淨。如斷飲食，臥灰臥杵，面隨日轉，服氣服水，或唯啖果，或但食菜，或著弊衣，或全露體，執如是等，能得清淨。遠離解脫者：如如修行苦行邪道，如是如是遠離解脫。復次以戒禁取，欺誑內外二道，故別立取。欺誑內道者：如執洗淨受持十二杜多功德，能證清淨。欺誑外道者：如執種種即前所說非理苦行，能得清淨。尊者妙音，作如是說：此戒禁取，現見生苦，如炎熾火。欺誑二道，如惑嬰兒。故別立取。



**來源：三藏法數**

﹝出涅槃經﹞ 〔一、身見〕，謂於五陰中妄計有身，強立主宰，恒起我見，執我、我所，是名身見。（五陰者，色陰、受陰、想陰、行陰、識陰也。執我、我所者，計執一陰為我，餘四陰為我所也。） 〔二、邊見〕，謂計我身或斷，或常，執斷非常，執常非斷；但執一邊，是名邊見。 〔三、邪見〕，謂邪心取理，顛倒妄見，不信因果，斷諸善根，作闡提行，是名邪見。（闡提，梵語具云一闡提，華言信不具，外道名也。） 〔四、戒取見〕，謂於非戒之中，謬以為戒，強執勝妙，希取進行，是名戒取見。 〔五、見取〕，謂於非真妙法中，謬計涅槃，心生取著，妄計所得為勝，是名見取。（梵語涅槃，華言滅度。）



### 丁福保佛學大辭典

【名數】一身見、二邊見、三邪見、四見取見、五戒禁取見。詳見五字部本條。

【名數】一、身見，即我見我所見也，不知吾身為五蘊和合之假者。而計度實有我身（我見），又不知我身邊之諸物，無一定之所有主，而計度實為我所有物（我所見），合此我見與我所見二者，則為身見。常略我所見而單曰我見。二、邊見，一旦有我身起我見之後，其我或計度為死後斷絕者，或計度為死後亦常住不滅者。是有二義：起於身見後邊之妄見，故名邊見（唯識）；偏於斷或常之一邊，故名邊見（俱舍）。三、邪見，撥無因果之道理者。以為世無可招結果之原因，亦無由原因而生之結果，故惡不足恐，善亦不足好，如此謬見，乃邪之最邪者，故付以邪之名。四、見取見，以劣知見為始，取其他種種之劣事，思為此最勝殊妙者。上之見字，雖指身見邊見等之見，然尚含其他種種之事物。五、戒禁取見，由上之見取見，遂以非理非過之戒禁為始，取其他種種之行法，以之為生天之因或涅槃之道者。此中有二種：持牛戒或雞戒等，以為生天之因，是曰非因計因之戒禁取見；修塗灰斷食等種種之苦行，以為涅槃之道，是曰非道計道之戒禁取見。已上五見，為惡慧之一分，於見道一時不斷之者。舊譯家稱之為五利使。見唯識論六，俱舍論十九。



### 佛光大辭典

梵語pañca-dṛṣṭayaḥ。又作五染污見、五僻見、五利使。指在根本煩惱中之五種惡見。即：(一)薩迦耶見（梵sat -kāya-dṛṣṭi ），譯作有身見、偽身見、壞身見、身見。此乃有部之說；經部則釋為虛偽；而唯識宗作‘移轉’解。即自執有‘我’之存在，稱為‘我見’，而以為此屬于我，則稱‘我所見’。(二)邊執見（梵anta -grāha-dṛṣṭi ），又作邊見。為偏執于極端一邊之見解；如謂我死後仍常住不滅，此稱為常見（有見）；謂我死後則斷絕，此稱為斷見（無見）。(三)邪見（梵mithyā -dṛṣṭi ），為否定因果道理之見解。(四)見取見（梵dṛṣṭi -parāmarśa ），即執著錯誤之見解以為真實者。(五)戒禁取見（梵śīla -vrata-parāmarśa ），又作戒取見、戒盜見。即視不正確之戒律、禁制等，為可達涅之戒行，此種執著即稱為戒禁取見。﹝大毗婆沙論卷四十六、俱舍論卷十九、成實論卷十﹞（參閱‘五利使’1096）


