---
title: 結護
source: deerpark.app
---
### 佛光大辭典

結界護身之意。即密教之行者入壇修法時，為闢除惡魔等之障難，先行護身，次結界之作法。有關結護之法有三種、五種、七種等異說。于大毗盧遮那佛說要略念誦經舉出秘密三昧耶、清淨法身、金剛法輪、金剛甲冑、法界清淨、除障大護、不動威怒等七種秘密結護法。據蘇悉地軌卷上載，以大三昧耶為護身結界之印明，降三世五重結護以降三世明王之印言為結護。然密教金剛、胎藏兩部諸種經軌次第中，採用不動威怒法（即闢除結護）之印明為最多，通于一切之結護。即入于修禪三昧，結不動明王之劍印並誦慈救咒；而首先將印左轉闢除，次右轉結界，表示外闢除惡魔，內護持自身。此闢除結護威力能擁護十方大界，又能護身、淨除處所，行者心念咒、印所及之處，能使種種異類及難調魍魎之屬皆見金剛威怒熾然，猶如大火聚週遍。﹝蘇悉地羯羅經卷下供養品、念誦結護法普通諸部、蘇悉地羯羅經略疏卷六﹞



### 丁福保佛學大辭典

【術語】謂真言行者，結印契誦真言守護所修之法也，又護身結界，以辟除惡魔也。念誦結護法普通諸部曰：「凡欲念誦，先須護身結界澄想。」蘇悉地羯羅經供養品曰：「若作諸法，遂乃忘作護持法，則令使魔興。欲除魔故，速應誦持當部明王真言，將護自身，一切魔障不得其便。如上備作護身結界及餘法已，然後攝心安詳念誦。」又要略念誦經說七種之秘密結護法，教以不動威怒法通用於一切處。



