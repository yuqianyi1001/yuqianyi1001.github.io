---
title: 第三分
source: deerpark.app
---
### 佛光大辭典

(一)為‘四分’之一。即唯識宗所說之心、心所法四種認識作用中之自證分。心、心所法之認識作用分為相分、見分、自證分、證自證分四種，自證分為識之自體，具有證知見分及證自證分之作用。（參閱‘四分’1663）

(二)為佛陀所舍棄之歲壽。據大集月藏經卷十法滅盡品載，佛陀出世于人壽百歲之時，以佛陀之果報勝于世人而言，壽命原本可至百二十歲，但為悲愍眾生，使能分其福分，乃舍壽第三分之四十歲，而于八十歲時入滅。



### 丁福保佛學大辭典

【術語】諸心心所四分中自證分為第三分。

就於佛壽而言。佛出於人壽百歲時，以佛之果報，勝於世人，壽命可至百二十歲，為滅後之弟子分其福分捨第三分即後之四十歲，故八十歲而入滅也。大集月藏經第十法滅盡品曰：「我今為眾生，棄捨身壽命。為增三精氣，悲愍眾生故，捨壽第三分，令我法海滿，洗浴諸天人。」



