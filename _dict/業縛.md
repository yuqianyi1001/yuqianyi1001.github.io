---
title: 業縛
source: deerpark.app
---

### 法相辭典

★瑜伽十八卷二十三頁雲：雲何業縛？謂樂諸業故；由業重故；于業果報，不自在故。樂諸業者：謂如有一、串習惡故；愛樂諸惡。由此因緣，于諸善法、心不能入。是初業縛。由業重者：謂如有一、于無間業，或有具造；或不具造。由此因緣，雖有欣樂；于佛所證善說正法毗奈耶中，暫時出家，尚不能得；況當能獲沙門果證？如是名為第二業縛。于業果報不自在者：謂如有一、由身語意惡行因緣，生諸惡趣。生彼處已；不得自在，不能自任長夜受苦。或生邊地，于彼絕無四賢善眾。所謂芻，廣說乃至鄔波斯迦。如是名為第三業縛。

★二解瑜伽五十五卷二頁雲：問：何等名業縛？答：樂著事業，名為業縛。又于三處為障礙業，亦名業縛。謂于出離心，于得出離喜樂，于得聖道。又順異熟障業，亦名業縛。又邪願業，亦名業縛。如是四種，別開有六，總合為四。



### 丁福保佛學大辭典

【雜語】業之繫縛也。義林章一末曰：「三界業縛彼猶有故。」輔行一之一曰：「教汝解業縛。」


