---
title: 八智
source: deerpark.app
---

### 陳義孝佛學常見辭彙

四法智與四類智，合稱為八智。見四法智與四類智條。



### 法相辭典

★發智論八卷四頁雲：有八智，謂法智乃至道智。雲何法智？答：于欲界諸行，諸行因、諸行滅、諸行能斷道、所有無漏智。又于法智及法智地所有無漏智。是謂法智。雲何類智？答：于色無色界諸行，諸行因、諸行滅、諸行能斷道、所有無漏智。又于類智及類智地所有無漏智。是謂類智。雲何他心智？答：若智、是修果，知他現在心心所法。雲何世俗智？答：三界有漏慧。雲何苦智？答：于諸行，作苦非常空非我行相轉智。雲何集智？答：于諸行因，作因集生緣行相轉智。雲何滅智？答：于諸行滅，作滅靜妙離行相轉智。雲何道智？答：于諸行對治道，作道如行出行相轉智。如彼論八卷四頁至十卷十九頁廣辯。

★二解　大毗婆沙論一百四十一卷十二頁雲：八智者：謂法智、類智、世俗智、他心智、苦智、集智、滅智、道智。非盡，無生。以位局故。此八、皆以心所法中慧為自性。已說自性；當說所以。問：何故名智？答：于所緣法，審觀決定；故名為智。餘義如餘處廣說。

★三解　大毗婆沙論一百六卷一頁雲：或有八智，攝一切智。謂此中說法智、類智、他心智、世俗智、苦智、集智、滅智、道智。問：若此八智，攝一切智；復有八智；謂法住智、涅智、死生智、漏盡智、宿住隨念智、妙願智、盡智、無生智。如是八智，何智攝耶？答：隨其所應，皆攝在此。謂法住智，是知因智。故知三界下中上果法所住因故。彼智即此四智所攝。謂法類世俗集智。涅智是知滅智。彼智即此四智所攝。謂法類世俗滅智。死生智，即此世俗智所攝。尊者妙音說：死生智，四智所攝。謂法類世俗苦智。評曰：應知此中前說應理。漏盡智，諸有欲令緣漏盡法故名漏盡智者；四智所攝。謂法類世俗滅智。諸有欲令漏盡身得故名漏盡智者；八智所攝。宿住隨念智，世俗智所攝。尊者妙音說：宿住隨念智，六智所攝。即八智中除他心智。緣過去法故。及除滅智。緣有為法故。評曰：應知此中前說應理。妙願智，世俗智所攝。尊者妙音說：妙願智，八智所攝。謂十智中除盡無生智。是見性故。評曰：應知此中，前說應理。盡智無生智，俱六智所攝。除他心智。非見性故。及除世俗智。是無漏故。由此八智，攝一切智。尊者僧伽筏蘇說曰：應說一智。謂決定智。以決定義，是智義故，此決定智，有二差別。一者、有漏。二者、無漏。若有漏者；由自性故，名世俗智。若無漏者；由對治差別故；復立二種。謂對治欲界者，名法智。對治色無色界者，名類智。即前三智，若能知他心心所法；名他心智。又無漏智，由行相別，復立四智。若于苦諦，作四行相轉者；名苦智。乃至若于道諦，作四行相轉者；名道智。問：若決定智唯有一種，或二，或三；雲何此中立有八智？答：以五事故，立有八智。一、對治故，立法類智。二、自性故，立世俗智。三、加行故，立他心智。四、行相故，立苦集智。五、行相所緣故，立滅道智。尊者左受作如是說：對治四種愚故；立有八智。四種愚者；一、界愚。二、心愚。三、法愚。四、諦愚。對治界愚故；立法類智。對治心愚故；立他心智。對治法愚故；立世俗智。對治諦愚故；立苦業滅道智。是名八智自性我物自體相分本性。已說智自性；所以今當說。問：何故名智？智是何義？答：決定義，是智義。問：若爾；疑相應慧，應不名智。于所緣境，不決定故。答：彼亦是智。一剎那頃，于所緣境，亦決定故。然此聚中，疑勢用勝。令心于境多剎那中，猶豫不決；說名疑聚。如三摩地，一剎那中，于境恆住。有時若與掉舉相應，令多剎那，于境轉易；說名為亂。又如有情，若多貪者；說名貪行。若多嗔者；說名嗔行。若多癡者；說名癡行。一一非不有餘煩惱。此亦如是。故無有失。譬喻者說：若心有智；則無無知。若心有疑；則無決定。若心有粗；則無有細。然對法者，所說法相，如鬧叢林。謂一心中，有智有無知，有非智非無知，有疑有決定，有非疑非決定，有粗有細，有非粗非細。阿毗達磨諸論師言：許法俱生，斯有何失？謂諸心所，展轉力生。一心相應，相用各別。智、謂般若。無知、謂無明。非智非無知，謂餘心所法。疑、謂猶豫。決定、謂智。非疑非決定，謂餘心所法。粗、謂尋。細、謂伺。非粗非細，謂餘心所法。如諸色法，異類俱生；心所亦爾。故無有失。有作是說：于所緣境，重抉擇義，是智義。諸有漏慧，于所緣境，無始時來，數數抉擇，故皆名智。諸無漏慧，重抉擇者，皆名為智。唯無漏忍，于四聖諦，未重抉擇；故不名智。復有說者，由二義故，說名為智。謂證知義，及了知義。證知義者：謂證知苦，乃至證知道，故名智。了知義者：謂了知自相續，了知他相續；故名智。如彼卷一頁至一百十一卷末廣說。



**來源：三藏法數**

﹝出四教儀集註﹞ 〔一、苦法智〕，苦是欲界生死之苦，法是所證真如之理，智是能證之智。謂觀欲界生死之苦，真智發而證真如之理，是名苦法智。 〔二、苦類智〕，謂觀欲界苦諦之後，復觀上二界苦諦，真智明發，是欲界苦法智之流類，是名苦類智。（上二界者，謂色界、無色界也。） 〔三、集法智〕，謂觀欲界集諦見惑，真智明發，而證真如之理，是名集法智。 〔四、集類智〕，謂觀欲界集諦之後，復觀上二界集諦，真智明發，是欲界集法智之流類，是名集類智。 〔五、滅法智〕，謂觀欲界滅諦滅前苦集，真智明發，而證真如之理，是名滅法智。 〔六、滅類智〕，謂觀欲界滅諦之後，復觀上二界滅諦，真智明發，是欲界滅法智之流類，是名滅類智。 〔七、道法智〕，謂觀欲界道諦，修三十七道品，真智明發，而證真如之理，是名道法智。（三十七道品者，觀身不淨、觀受是苦、觀心無常、觀法無我，是四念處。已生惡，令永斷；未生惡，令不生；已生善，令增長；未生善，令得生，是四正勤。欲如意足、念如意足、精進如意足、思惟如意足，是四如意足。信根、精進根、念根、定根、慧根，是五根。信力、精進力、念力、定力、慧力，是為五力。念覺分、擇法覺分、精進覺分、喜覺分、除覺分、定覺分、捨覺分，是七覺分。正見、正思惟、正語、正業、正命、正精進、正念、正定，是八正道。已上諸法總為三十七道品也。） 〔八、道類智〕，謂觀欲界道諦之後，復觀上二界道諦，真智明發，是欲界道法智之流類，是名道類智。

智即明了之義。一、苦法智，謂因觀欲界苦諦，而斷見惑之智明發也。二、苦類智，謂以色界、無色界苦諦，比類欲界苦諦觀之，而斷上二界見惑之智明發也。三、集法智，謂因觀欲界集諦，而斷見惑之智明發也。四、集類智，謂以色界、無色界集諦，比類欲界集諦觀之，而斷上二界見惑之智明發也。五、滅法智，謂因觀欲界滅諦，而斷見惑之智明發也。六、滅類智，謂以色界、無色界滅諦，比類欲界滅諦觀之，而斷上二界見惑之智明發也。七、道法智，謂因觀欲界道諦，而其斷惑之智明發也。八、道類智，謂以色界、無色界道諦，比類欲界道諦觀之，而斷上二界見惑之智明發也。



### 丁福保佛學大辭典

【名數】證欲界四諦之智，謂之四法智，證上二界四諦之智，謂之四類智，四法四類，合為八智。即觀八諦正斷煩惱之無間道位謂之忍，既斷煩惱之解脫道位謂之智。總有八忍八智。是無漏智之初也。見見道條。

參照：<a href="/dict/見道">見道</a>

【名數】觀欲界及上二界之四諦之真智也。觀欲界之四諦有四，是曰四法智。觀上二界之四諦有四，是曰四類智。


