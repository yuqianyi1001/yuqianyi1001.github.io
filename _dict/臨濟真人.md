---
title: 臨濟真人
source: deerpark.app
---
### 佛光大辭典

禪宗公案名。臨濟錄（大四七·四九六下）：‘上堂雲：“赤肉團上有一無位真人，常從汝等諸人面門出入，未證據者，看！看！”時有僧出問：“如何是無位真人？”師下禪床，把住雲：“道！道！”其僧擬議，師託開雲：“無位真人是什麼幹屎橛？”便歸方丈。’

佛教一般修行之次第，有十信、十住、十行、十回向、十地、等覺、妙覺等階位，無位真人即指不住于上述任何階位之自由人，亦即人人本具之佛性。然不知此理之僧尚出而問真人之所在，以其向外尋覓真人，故臨濟猛喝幹屎橛。此則公案之旨要，即欲令回光返照，以呈現真人之面目。﹝景德傳燈錄卷十二、人天眼目卷上、從容錄第三十八則﹞



### 丁福保佛學大辭典

【公案】臨濟上堂云：赤肉團上有一無位真人，常從汝等諸人面門出入，未證據者看看。時有僧出問：如何是無位真人？師下禪床把云：道道。其僧擬議。濟托開云：無位真人是什麼乾屎橛。便歸方丈。見臨濟錄，人天眼目上，從容錄（三十八則）。



