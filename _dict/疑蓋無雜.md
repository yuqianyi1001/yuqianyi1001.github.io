---
title: 疑蓋無雜
source: deerpark.app
---

### 丁福保佛學大辭典

【術語】真實之信心，無疑心間雜之意。疑為五蓋之一。障無漏之五蘊，故曰疑蓋。教行信證信卷曰：「明知至心，即是真實誠種之心故，疑蓋無雜也。信樂即是真實誠滿之心，極成用重之心，審驗宣忠之心，欲願愛悅之心，歡喜賀慶之心故，疑蓋無雜也。欲生即是願樂覺知之心，成作為興之心，大悲迴向之心故，疑蓋無雜。今按三心字訓，真實心而虛假無雜，正直心而邪偽無雜，真知疑蓋無間雜故，是名信樂。信樂即是一心也，一心即是真實信心。」



### 佛光大辭典

日本佛教用語。謂真實之信心而無疑心間雜。為日本淨土真宗解釋信心之語。疑為五蓋之一，障礙無漏之五蘊，故稱疑蓋。教行信證卷三載，明知至心即是真實誠種之心，故疑蓋無雜。信樂即是真實誠滿之心、極成用重之心、審驗宣忠之心、欲願愛悅之心、歡喜賀慶之心，故疑蓋無雜。欲生即是願樂覺知之心、成作為興之心、大悲回向之心，故疑蓋無雜。真知而無疑蓋間雜，稱為信樂。信樂即是一心，一心即是真實信心。﹝廣文類對問記卷六﹞


