---
title: 如來
source: deerpark.app
---
### 佛光大辭典

梵語tathāgata，巴利語同。音譯作多陀阿伽陀、多他阿伽度、多陀阿伽度、怛薩阿竭、怛他哦多、多阿竭。又作如去。為佛十號之一。即佛之尊稱。蓋梵語tathāgata 可分解為 tathā-gata（如去）、tathā-āgata（如來）二種，若作前者解，為乘真如之道，而往于佛果涅之義，故稱為如去；若作後者解，則為由真理而來（如實而來），而成正覺之義，故稱如來。佛陀即乘真理而來，由真如而現身，故尊稱佛陀為如來。長阿含卷十二清淨經（大一·七五下）：‘佛于初夜成最正覺及末後夜，于其中間有所言說盡皆如實，故名如來。復次，如來所說如事，事如所說，故名如來。’大智度論卷五十五（大二五·四五四下）：‘行六波羅蜜，得成佛道，（中略）故名如來；（中略）智知諸法如，從如中來，故名如來。’又因佛陀乃無上之尊者，為無上之無上，故亦稱無上上。又‘如來’之稱呼，亦為諸佛之通號。

巴利文長部經注（Sumaṅgala-vilāsinī）舉出如來有九義；十住毗婆沙論卷一則舉出如來有十一義。此外，大寶積經卷九十、大威德陀羅尼經卷十三、佛性論卷二如來藏品等，亦各有不同之說法。

另據成實論卷一、行宗記卷上等之說，乘真如之道而來成正覺者，是為真身如來；而乘真如之道來三界垂化者，是應身如來。

天台家依成實論卷一之‘乘如實道來成正覺’一語，解釋真身、應身二如來之義，稱為二如來；據法華文句卷九之解釋，即：乘（如如之智）如實（如如之境）道（因）來成正覺（果）者，因境智契合，功果圓滿，是為真身如來；而以如實智乘如實道（境智契合），來至三界示現八相成道者，是為應身如來。此外，天台家又依大智度論卷二之‘如法相解，如法相說’一語，解釋法身、報身、應身三如來之義，稱為三如來；據法華文句卷九之解釋，即：遍一切處而無有異為如，不動而至應一切處為來，此指法身如來；從理名如，從智為來，此指報身如來；境智冥合為如，來至三界轉妙法輪而說法為來，此指應身如來。﹝北本大般涅經卷十八、十號經、坐禪三昧經卷上、大智度論卷十、卷二十一、卷七十、卷七十二、卷八十五、無量壽如來觀行供養儀軌、瑜伽師地論卷三十八菩提品、大日經疏卷一、翻譯名義集卷一﹞（參閱‘十號’480）



### 三藏法數

謂諸如來出現世間，闡揚大法，化諸眾生，出離生死，令得無量義利安樂，是為眾生之師範也。

如來之義有三。謂法身、報身、應身也。金剛經云：無所從來，亦無所去。此法身如來也。轉法輪論云：第一義諦名如，正覺名來。此報身如來也。成實論云：乘如實道，來成正覺。此應身如來也。



### 法相辭典

★瑜伽四十九卷十六頁雲：當知此中諸有所言所說所宣，一切如實，皆無虛妄；故名如來。

★二解　如如來十號中說。

★三解　法蘊足論二卷二頁雲：言如來者：如世尊言：從菩薩證無上正等菩提夜，乃至佛無餘依般涅界夜，于其中間，諸有所說宣暢敷演，一切皆如，無有虛妄，無有變異，諦實如理，無有顛倒。皆以如是如實正慧見已而說，故名如來。



### 陳義孝佛學常見辭彙

佛十號之一，因佛乘真如之道，來成正覺，來三界垂化。



### 丁福保佛學大辭典

【術語】梵語曰多陀阿伽陀Tathāgata，譯言如來，佛十號之一。如者真如也，乘真如之道從因來果而成正覺之故，名為如來。是真身如來也。又乘真如之道來三界垂化之故，謂之如來。是應身如來也。又，如諸佛而來，故名如來。此釋通於二身。成實論一曰：「如來者，乘如實道來成正覺，故曰如來。」轉法輪論曰：「如實而來，故名如來。（中略）涅槃名如，知解名來，正覺涅槃故名如來。」智度論二十四曰：「如實道來，故名為如來。」勝鬘寶窟上末曰：「如來者體如而來，故名如來。又如諸佛來，故名如來。問：體如而來，故名如來。此是應身，何有來義？真如法身。云何有來？答：如本隱今顯，亦得稱來。」大日經疏一曰：「如諸佛乘如實道來成正覺，今佛亦如是來，故名如來。」行宗記上一之二曰：「真如平等，體離虛妄，故曰如實。乘履此法出現利生，故得此號。」秘藏記本曰：「如來謂成佛以後悲願力故垂化也，乘如而來故曰如來。」教行信證四曰：「真如即是一如，然者彌陀如來從如來生示現報應化種種身也。」又梵云修伽陀（Sugata），譯言如去，又譯好去，是如實去生死之義也，故如來如去相對，則如去者向上自利，而如來者向下利他也，以此二名顯佛之無住涅槃。餘見多陀阿伽陀條。

參照：<a href="/dict/多陀阿伽陀">多陀阿伽陀</a>



