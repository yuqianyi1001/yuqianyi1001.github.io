---
title: 眷屬般若
source: deerpark.app
---
### 佛光大辭典

即六度萬行，與妙慧相應，助發觀照般若者。五種般若之一。無相之真智為觀照般若，亦即能照見一切皆空乃至體相平等之清淨無漏智慧，此乃般若之自性；助發此觀照般若，從此般若所流出之暖、頂、忍、世第一法及戒、定、慧、解脫、解脫知見等諸法皆是觀照慧性之眷屬，故稱為眷屬般若。﹝般若心經幽贊卷上、金剛經纂要刊定記卷二、大明三藏法數卷二十﹞（參閱‘五種般若’1183）



### 三藏法數

眷屬者，即煖、頂、忍、世第一，及戒、定、慧、解脫、解脫知見也。謂此諸法，皆是觀照慧性之屬，故名眷屬般若。（煖者，如木鑽火，未見火出，先得煖相。以喻加行位人，未得智火，燒煩惱薪，已見煖相。頂者，觀行轉明，如登山頂，皆悉明了。忍者，即忍可之義。於苦集滅道之法，忍可而樂修也。世第一者，於理雖未能證，而於世間最勝也。戒即戒律；定即禪定；慧即智慧；解脫，解縛得脫，自在之謂也；解脫知見者，知謂智也，見謂眼也，智眼照了諸法皆空，無有障礙，得其自在也。）



### 丁福保佛學大辭典

【術語】五種般若之一。無相之真智為觀照般若，是般若之自性也。助發此般若，又自此般若流出之戒定慧等諸法，總云眷屬般若。見金剛經纂要刊定記二，三藏法數二十。



