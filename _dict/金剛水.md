---
title: 金剛水
source: deerpark.app
---
### 佛光大辭典

梵語vajrodaka。音譯作跋折□陀迦。西藏語 rdo-rje-chu。又稱金剛誓水、誓水。于密教中，受灌頂之際須立誓約；金剛水即指當時受者所飲之水。大日經疏卷五載，金剛水乃以香水調和鬱金、龍腦、旃檀等種種妙香，並以真言加持。受灌頂者于一切眾聖之前飲之，自誓其心，令不退大菩提願。﹝大教王經卷三（施護譯）、金剛頂瑜伽中略出念誦經卷四、陀羅尼集經卷四﹞



### 丁福保佛學大辭典

【修法】灌頂式時，受者所飲之香水名。又云誓水。大日經疏五曰：「又於別器調和香水，以鬱金龍腦旃檀等種種妙香，亦以真言加持，授與令飲少許，此名金剛水。以秘密加持故，乃至地獄重障皆悉除滅，內外俱淨，堪為法器也。阿闍梨言：此即名為誓水。亦順世諦，猶如盟誓之法。令於一切眾聖前，喢此香水，自誓其心，要令不退大菩提願也。」



