---
title: 牛皮
source: deerpark.app
---
### 佛光大辭典

牛皮雖貴，然披之于身，經日久照，則益加牢縛，難以開脫；以貴而害身之物，譬喻人天所修有相有漏之福，適足損害戒、定、慧，傷折法身之慧命。﹝摩訶止觀卷五﹞



### 丁福保佛學大辭典

【譬喻】被牛皮而向日，則彌堅，繫龍鬚而入水，則益痛。牛皮龍鬚雖貴，還害身。以譬人天有漏之福，傷法身之慧命也。止觀五曰：「設便欲捨三途欣五戒十善，相心修福。如市易轉換，翻更益罪。似魚入笱口，蛾趣燈中。狂計邪黠，逾速逾遠，渴更飲鹹。龍鬚縛身，入水轉痛。牛皮繫體，向日彌堅。盲入棘林，溺墮洄澓。」同輔行曰：「有相之福如龍鬚牛皮，戒定慧三如身如體，有相心修如縛如繫，受人天果如入如向，卻墮三途如彌堅轉痛。故大論云：夫利養者如龍鬚繩縛身入水，初損戒皮，次損定肉，後損慧骨。」



