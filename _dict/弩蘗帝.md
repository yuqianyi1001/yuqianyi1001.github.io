---
title: 弩蘗帝
source: deerpark.app
---

**來源：丁福保佛學大辭典**

<p>【雜語】Anvāgati'，大疏九曰：「弩蘗帝，是隨至義，亦是徧至義，亦是逝義，進不住義。」演密鈔七曰：「是隨至義者，謂一切眾生有發起始覺菩提心，無處不隨至，即是達字菩提心為因，亦是徧至義者。謂大悲心於眾生界悉徧至故，即是駄字大悲為根，亦是逝義者。十地行滿妙往菩提之彼岸故，即是曇字方便為究竟，言進不住義者。謂得果不捨因門，而起化用，亦屬方便為究竟，但攝利他為異，爾即是籜字門也。」</p>
