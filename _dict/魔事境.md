---
title: 魔事境
source: deerpark.app
---

**來源：三藏法數**

<p>魔，梵語具云魔羅，華言殺者。謂能奪人智慧之命故也。言魔事者，大論云：魔以破人善法為事。又天魔正以順生死，貪五欲，退菩提為事，故名魔事。此由觀前諸境，惑雖未破。天魔猶恐出其境界，而復化度於他，失我民屬，空我宮殿；又慮夫得大神通，得大智慧，必當調伏控制於我；我今應預破之，壞彼善根。故有魔事發也。治魔之法有三：初、觀察訶棄，如守門人遮惡不進。二、當從頭至足，一一諦觀，身心了不可得，魔從何來？欲惱何等？如惡人入舍，處處照撿，不令得住。三、觀之不去，即當強心抵捍，以死為期，一心用觀，令道行成就。為是須觀魔事境也。（天魔者，即欲界第六他化自在天也。五欲者，色欲、聲欲、香欲、味欲、觸欲也。梵語菩提，華言道。）</p>

**來源：丁福保佛學大辭典**

<p>【術語】見十境條。</p><p>參照：<a href="/dict/十境">十境</a></p>

**來源：佛光大辭典**

<p>十境之一。又作魔境。天台宗立十乘觀法，其對境亦有十種，魔事境為其中之第五。指修行人于觀察陰境、煩惱境、病患境、業相境等前四境後，猶未破惑，而天魔恐懼修行人若破惑度他，將損失其魔民，又慮修行人得大神通、大智慧，必受調伏控制，故發動種種魔事，破壞其修行。此際修行人宜先觀察而訶棄之，不使進入；其次自頭至足一一諦觀身心了不可得，令魔無所住；如是三觀之而魔仍不去，即當以死為期，一心用觀，使道行成就。﹝摩訶止觀卷五上）</p>
