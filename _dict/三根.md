---
title: 三根
source: deerpark.app
---

**來源：陳義孝佛學常見辭彙**

<p>１．指貪瞋痴，因它們能夠生長眾生的惡業。２．眾生善根的強弱有三種，即上根、中根、下根。３．三無漏根的簡稱。</p>

**來源：法相辭典**

<p>★瑜伽二十八卷三頁雲：復有三根。一、未知欲知根。二、已知根。三、具知根。雲何建立如是三根？謂于諸諦未現觀者，加行勤修諸諦現觀；依此建立未知欲知根。若于諸諦已得現觀，而居有學；依此建立已知根。若阿羅漢，所作已辦，住無學位；依此建立具知根。</p><p>★二解　雜集論十卷十一頁雲：三根者：謂未知欲知根，已知根，具知根。未知欲知根者：謂于加行道，及于見道十五心剎那中，所有諸根。此中顯示順抉擇分所攝加行道，及見道十五剎那所有諸根，是未知欲知根體。言諸根者，謂意根，信等五根。由未至等地所依差別故；如其所應，有樂喜憂舍根隨一。憂根者：謂加行道時，順抉擇分後，于上解脫，希求欲證，愁戚所攝。如是十根，先未知真，為欲得知，修習轉故；名未知欲知根。已知根者：從第十六見道心剎那已上，于一切有學道中，所有諸根，是已知根體。所以者何？即前十根，從第十六見道心剎那，乃至金剛喻定，于如是有學道中，未有所應知境，曾所不知故；名已知根。具知根者：謂于無學道所有諸根。言諸根者，即前所說九根，除憂根，于無學道中，說名具知根。具知者：謂阿羅漢等，此所有根，名具知根。無學身中，無有憂根。所應學無故。</p>

**來源：丁福保佛學大辭典**

<p>【名數】又曰三無漏根。謂見，修，無學三道之無漏智也。一未知當知根。在於見道，無漏智為向無始以來未曾知之苦集滅道四諦之境，自此當知彼而行動者，故其無漏智名為未知當知根。蓋在見道者為苦法智忍至道類智忍之十五心，於此十五心觀上下二界四諦之境間，無論何者，無漏智未曾知之境界，自是當知而始運轉也。但此未知當知根雖以無漏之慧根為主，然就同時相應之心心所法，有最勝能者，使之相從，以善根與喜樂捨三受根及信等五根，都合九根為體。二已知根。是為修道之無漏智。在修道，於上下之四諦無所謂未曾知者，無論何者皆已知了，但為斷修惑，數數觀四諦之境，是名為已知根。以九根為體。與上之未知根同。三具知根。是為無學根之無漏智。即盡智無生智也。無學之聖者，起盡智或無生智，則己已知四諦之理。有此自知心名為具知。此具知亦合九根如上。已上為新譯之名。舊譯名未知欲知根，知根，知已根。見俱舍論二、智度論二十三。</p><p>【術語】謂貪瞋癡之三毒也。此三者能生惡業，故名為根。見大乘義章五本。</p><p>上中下之三根。就眾生善根之強弱而言。</p><p>謂三無漏根也。</p>

**來源：佛光大辭典**

<p>(一)又作三輩。眾生之根性有上、中、下三等，稱為三根。據法華經卷三藥草喻品載，猶如卉木叢林及諸藥草中，有小根小莖小枝小葉，有中根中莖中枝中葉，有大根大莖大枝大葉，其上中下隨樹之大小而各有所受。上根者（又作利根），根性伶俐，速發智解，堪忍耐難行，能證妙果；中根次之，下根（又作鈍根）最劣。摩訶止觀卷六下（大四六·七九中）：‘下根斷惑盡，方能出假，佛于法華中破其取涅心，勸發無上道，起方便慧。（中略）中根者斷見惑已，生死少寬，思任運斷。（中略）上根者初心聞慧即能體達見思即空。’﹝大智度論卷五十四、法華玄論卷九、止觀輔行傳弘決卷六之三、天台四教儀集注卷下﹞</p><p>(二)全稱三不善根。即貪、嗔、癡等三煩惱。（參閱‘三不善根’530）</p><p>(三)全稱三無漏根。即二十二根中之未知當知根、已知根、具知根等。（參閱‘三無漏根’629）</p>
