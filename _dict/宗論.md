---
title: 宗論
source: deerpark.app
---

**來源：丁福保佛學大辭典**

<p>【書名】靈峰蕅益大師宗論之略名。</p><p>【術語】宗釋二論之一。就一經總括宗旨建立法義為宗論，一一解其文義曰釋論。淨土源流章曰：「就一類經，總攝宗旨，建立法義，名為宗論。別解文句，名為釋論。」</p>

**來源：佛光大辭典**

<p>一宗與他宗之間，因宗義不同而起之論爭，稱為宗論。又作法論。印度之外道與佛教之爭，中國道、儒之衝突，此二種內外兩教之抗論，于法門之消長有莫大關系，須竭力論辯之。至如佛教內部諸宗派間所生之論爭，若為顯揚其所立之教義則可，若一意固執于枝末小異，則所謂宗論必有害而無益。</p><p>印度提婆菩薩作廣百論，破小乘、外道之所執；護法菩薩于七日之中攝伏小乘一百論師；世親菩薩早年歸依小乘，作俱舍論，略說有部之大毗婆沙論，其長行中摘取經部之義理以糾正有部之僻說，眾賢論師因此作順正理論以對辯。又大乘中，護法、清辯二師于有、空之論等，均可稱為宗論。此外如宋代天台宗之山家、山外，于一宗之內所起之論爭，亦屬宗論。然或謂此類一宗（派）內之對論僅可視為爭論，而非屬宗論。</p>
