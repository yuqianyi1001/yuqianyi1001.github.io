---
title: 十八問
source: deerpark.app
---

**來源：丁福保佛學大辭典**

<p>【名數】汾陽太子院之善照禪師舉凡參禪學道者之為問狀態，有十八種。蓋師家常於教化學人前，先辨其學人之問道狀態，有無斯種類，以能適其時機之答教化之。不然則彼此互不得其效果也。一、請益問，請教化之益而問也。二、呈解問，學人自呈見解而問也。三、察辨問，巧為辨難試察師家之問也。四、投機問，學人之機宜與師家之機鋒互相投合之問也，五、偏僻問，學人以偏僻見解為問也。六、心行問，學人既知自分之心卻問行於師家也。七、探拔問，或曰驗主問，學人探拔其師家見解之問也。八、置問問，置古人之語而問也。九、故問問，故舉經論等而問也。十、不會問，學人未會得而問也。十一、擎擔問，劈頭擎某物來問，十二、借事問，借某事而問也。十三、實問問，以其實理而問也。十四、假問問，借虛假事而問也。十五、默問問，不敢表於言語於默默中為問也。十六、明問問，學人心中既巳明知，直捷而問也。十七、審問問，審詳而問也。十八、徵問問。徵詰而問也。詳見人天眼目。</p><p>參照：<a href="/dict/人天眼目">人天眼目</a></p>

**來源：佛光大辭典**

<p>宋代汾陽善昭禪師將學人之問話分類總為十八種。又作汾陽十八問。即：(一)請益問，乃直接向師家問法，請求指導。(二)呈解問，學人自呈見解，乞師家糾正。(三)察辨問，學人巧為辨難，試察師者。(四)投機問，學人之機宜與師機鋒互相投合之問。(五)偏僻問，學人以偏僻見解為問。(六)心行問，學人對修行之事請求糾正之問。(七) 探拔問，學人探驗為師者見處深淺之問。(八)不會問，學人未會得而問。(九)擎擔問，劈頭擎某物來問。(十)置問問，引用古人問答之語而問。(十一)故問問，引用經論中某故事而問。(十二)借事問，假借事例或譬喻而問。(十三)實問問，舉事實而問。(十四)假問問，借虛假之事而問。(十五)審問問，呈露不審之點以進問。(十六)征問問，詰難而問。(十七)明問問，學人心中既已明知，直捷而問。(十八)默問問，不現言語，以動作而問。﹝人天眼目卷二﹞</p>
