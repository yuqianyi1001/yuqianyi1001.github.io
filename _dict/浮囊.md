---
title: 浮囊
source: deerpark.app
---

**來源：丁福保佛學大辭典**

<p>【物名】渡海人所帶免沒溺之物也。名義集七曰：「五分云：自今聽諸比丘畜浮囊，若羊皮若牛皮，傳聞，西域渡海之人多作鳥翎毛袋，或齊巨牛脬，海船若失，吹氣浮身。」慧琳音義三曰：「浮囊者，氣囊也。欲渡大海，憑此氣囊輕浮之力也。」經中以譬戒律，護持菩薩之戒，猶如海人之於浮囊也。涅槃經十一曰：「譬如有人帶持浮囊欲渡大海。爾時海中有一羅剎，即從其人乞索浮囊，其人聞已即作是念：我今若與必定沒死。答言：羅剎，汝寧殺我，浮囊叵得。（中略）菩薩摩訶薩護持禁戒亦復如是。如彼渡人護惜浮囊。」</p>

**來源：佛光大辭典**

<p>渡海人所帶防溺之物，渡海人若無浮囊則有溺水之憂。諸經論每以浮囊喻指戒律，謂菩薩奉持禁戒，其心堅固，猶如金剛；譬如渡海之人，護惜浮囊，惟恐命喪，絲毫不懈。﹝北本大般涅經卷十一聖行品、慧琳音義卷三﹞</p>
