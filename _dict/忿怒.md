---
title: 忿怒
source: deerpark.app
---

### 陳義孝佛學常見辭彙

忿恨瞋怒。



### 丁福保佛學大辭典

【術語】如不動尊現忿怒威猛相之尊體為忿怒。又謂之明王。凡諸佛菩薩皆有二輪身，一正法輪身，由所修之行願所報得之真實身也。二教令輪身，由大悲而現威猛之相，奉行大日教令之明王身也。希麟音義六曰：「案忿怒像，金剛頂瑜伽經云：諸佛菩薩，依二種輪現身有異。一者正法輪，現真實身，所修行願報得身故。二者教令輪，現忿怒身，由起大悲現威猛故也。」秘密瑜伽學習捷圖上曰：「其忿怒者猶如奴僕也，諸軌之中多稱明王，雖是奴僕奉行教勅即猶君王，故呼忿怒，亦名明王。」



### 佛光大辭典

一般指密教之不動尊所現忿怒威猛相之尊體，總稱為忿怒，亦稱明王。凡諸佛菩薩皆有二種輪身：(一)正法輪身，由所修之行願而報得之真實身。(二)教令輪身，由大悲而現威猛之相，即奉行大日如來教令之明王身。據秘密瑜伽學習捷圖卷上載，忿怒者，猶如奴僕，于諸經軌中多稱為明王；然奉行教敕者即猶如君王，故稱忿怒，或稱明王。據大日經卷六出世護摩法品、大日經疏卷二十二等載，十二火法中，修忿怒法所供奉之本尊，攝于降伏法、息災法，形像為煙黑色，頭發蓬亂，閉一目，張口作大吼狀，露出上下二齒。此外，忿怒亦為日本真言宗三十二種血脈之一。﹝出曜經卷十六忿怒品、法句經卷下忿怒品、大日經義釋卷七、大日經義釋演密鈔卷十﹞（參閱‘明王’3278）


