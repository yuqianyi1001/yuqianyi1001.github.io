---
title: 語等
source: deerpark.app
---
### 佛光大辭典

四等之一。意指三世諸佛之言音同等無二、無增無減，皆以六十四種梵音演說教法。楞伽經卷三（大一六·四九八下）：‘雲何語等？謂我六十四種梵音言語相生，彼諸如來、應供、等正覺亦如是，六十四種梵音言語相生，無增無減，無有差別，迦陵頻伽梵音聲性。’（參閱‘四等’1778）



### 三藏法數

語即言語也。經云：謂我六十四種梵音，言語相生，無增無減，無有差別，與諸佛同一音故，是名語等。（六十四種梵音者，一流澤、二柔軟、三悅意、四可樂、五清淨、六離垢、七明亮、八甘美、九樂聞、十無劣、十一圓具、十二調順、十三無澀、十四無惡、十五善柔、十六悅耳、十七適身、十八心生勇銳、十九心喜、二十悅樂、二十一無熱惱、二十二如教令、二十三善了知、二十四分明、二十五善愛、二十六令生歡喜、二十七使他如教令、二十八令他善了知、二十九如理、三十利益、三十一離重復過失、三十二如師子音、三十三如龍音、三十四如雲雷吼、三十五如龍王、三十六如緊那羅妙歌、三十七如迦陵頻伽、三十八如梵王、三十九如共命鳥、四十如帝釋美妙、四十一如振鼓、四十二不高、四十三不下、四十四隨入一切音、四十五無缺減、四十六無破壞、四十七無染污、四十八無希取、四十九具足、五十莊嚴、五十一顯示、五十二圓滿一切音、五十三諸根適悅、五十四無譏毀、五十五無輕轉、五十六無動搖、五十七隨入一切眾會、五十八諸相具足、五十九令眾生意懽喜、六十說眾生心行、六十一入眾生心意、六十二隨眾生信解、六十三聞者無其分量、六十四一切眾生不能思惟稱量也。）



### 丁福保佛學大辭典

【術語】四等之一。諸佛之言音為同等無二不增不減者。見楞伽經三。



