---
title: 婬
source: deerpark.app
---
### 三藏法數

婬即染欲也。謂尼不能以禮自防，以戒自守，貪著色欲，汙犯淨行，是故為眾所棄也。



### 丁福保佛學大辭典

【術語】十惡之一。沙彌律曰：「在家五戒，惟制邪婬。出家十戒，全斷婬欲。但干犯世間一切男女，悉名破戒。楞嚴載寶蓮香比丘尼私行婬欲，自言婬欲非殺非偷，無有罪報。遂感身出猛火，生陷地獄。世人因欲，殺身亡家。出俗為僧，豈得更犯。生死根本欲為第一。故經云：婬泆而生，不如貞潔而死。噫，可不戒歟。」等不等觀雜錄一曰：「經中婬字多從女旁，專指男女事也。今人欲依說文改從<img src="gaiji/DF-8E43.png"/>旁，書中婬字訓義甚多，放也、溢也、甚也、邪也，經中專指男女事，故從女為妥。」



