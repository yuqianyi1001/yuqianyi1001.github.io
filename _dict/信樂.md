---
title: 信樂
source: deerpark.app
---

### 陳義孝佛學常見辭彙

確信和愛樂。



### 丁福保佛學大辭典

【術語】信順所聞之法而愛樂之，即信心歡喜也。淨土真宗以彌陀十八願有曰至心信樂欲生我國，其至心與欲生心之二，攝於信樂之一，此謂之一心，又云一念。蓋信喜心誠即為至心，其心即為欲生淨土之欲生心也。教行信證信卷曰：「私[門@視]三心字訓：三即合一，其意何者？至者即是真也，實也，誠也。心者即是種也，實也。言信樂者，信者即是真也，實也，誠也，滿也，（中略）驗也，宣也，忠也。樂者即是欲也，願也，愛也，悅也，歡也，喜也，賀也，慶也。言欲生者，欲者即是願也，樂也，覺也，知也。生者即是成也，作也，為也，興也。明智至心，即是真實誠種之心，故疑蓋無雜也。信樂即是真實誠滿之心，（中略）欲願愛悅之心，歡喜賀慶之心，故疑蓋無雜也。欲生即是願樂覺知之心，成作為興之心，（中略）故疑蓋無雜也。今案三心字訓，真實心而虛偽無雜，正直心而邪偽無雜，真知疑蓋無間雜故是名信樂。信心即是一心也，一心即是真實信心也，是故論主建言一心也。」唯識論六曰：「二信有德者，謂於三寶真淨德中深信樂故。」



### 佛光大辭典

聽聞、信仰佛法，因而產生愛樂之心。謂于心忍許，更愛樂欲求之。無量壽經卷上（大一二·二六八上）：‘至心信樂，欲生我國，乃至十念，若不生者，不取正覺。’攝大乘論釋卷九（大三一·二一三中）：‘于六度正教中，心決無疑，故名為信。如所信法，求欲修行，故名為樂。’此蓋于心忍許，無有疑慮，信順所聞之法而愛樂之，更進而如其所信，欲求修證世與出世之善，稱為信樂。淨土法門對于信樂之意義則解之為信淨土（即願樂往生）之義。﹝俱舍論光記卷四、觀經散善義傳通信卷一﹞（參閱‘三心’532）


