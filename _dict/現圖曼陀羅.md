---
title: 現圖曼陀羅
source: deerpark.app
---

**來源：丁福保佛學大辭典**

<p>【術語】胎藏金剛之兩部曼荼羅，流布於世者。本為現於空中者，故云現圖。或為現所圖示者，故云現圖。金曼者，金剛智，不空所傳，胎曼者，善無畏所傳，或云兩曼皆善無畏所傳。曼陀羅大鈔一曰：「此現圖曼陀羅者。善無畏三藏捨國位入秘密教，奉值金剛智受兩部大法，為北天竺堅陀羅陀國大王授兩部大法。時大王云：正奉見兩部曼陀羅矣，時善無畏金粟王塔本請聖加被，時炳現虛空。曼陀羅是也。（中略）或說云：北天竺暮嚕羅國有王名金粟王，歸依善無畏三藏建塔置其寺。時王云：授我真言。三藏思，天竺大日經廣本十萬偈三百卷，無便授。此時三藏向天云：授我末世相應法。祈時經七日金字大悲胎藏曼陀羅現空，三藏圖繪之。今世流布曼陀羅是也。」又金曼之現圖有諸說。見九會曼陀羅條。</p><p>參照：<a href="/dict/九會曼陀羅">九會曼陀羅</a></p>
