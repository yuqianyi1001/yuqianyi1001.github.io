---
title: 智永
source: deerpark.app
---
### 佛光大辭典

南北朝陳代僧。浙江會稽人，俗姓王。名法極（一作法橘），號永禪師。為晉朝王羲之七世孫。與兄孝賓（慧欣）同時出家，居會稽嘉祥寺，後移住吳興永欣寺。通般若、法華諸經，常習禪定，罕接俗務。師工于書法，能兼諸體，草書尤勝。嘗臨先祖遺帖三十餘年，得真草千字文八百餘本，遍施浙東各寺。求書者每不遠千裡而至，戶限為穿，遂以鐵片裹之，故稱鐵門限。後以作書礙道，取筆瘞之，號‘退筆塚’，自制銘志，遂不復書。晚年住于長安西明寺。生卒年不詳。﹝蘭亭始末記（何延之，全唐文卷三○二）、太平廣記卷二○七、金石萃編卷四十﹞



### 丁福保佛學大辭典

【人名】南北朝陳永欣寺僧，俗姓王，會稽人，號永禪師。善書，能兼諸體，草書尤勝。臨書三十年，得真草千字文八百餘本。浙東諸寺，各施一本。



