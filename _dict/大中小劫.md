---
title: 大中小劫
source: deerpark.app
---
### 丁福保佛學大辭典

【術語】有二種之大中小：一、一增（人壽自十歲，百年增一，而至八萬四千歲者）又一減（人壽自八萬四千歲，百年減一，而至人壽十歲者）為小劫，合一增一減而為中劫，成住壞空之四期，各經此一增一減之中劫二十也。而經此成等四期之間，即八十中劫為大劫。是俱舍論之意。二、合一增一減而為小劫，二十增減即二十小劫為中劫，成等四期各經一中劫也。八十增減即四中劫為大劫。是智度論之意。已上二說大劫之量同一。



