---
title: 檀那
source: deerpark.app
---
### 佛光大辭典

梵語dāna，巴利語同。又作旦那、柁那、託那、馱曩。略作檀。意譯為布施、施。即給與、施舍之意。梵漢並稱，則為檀施、檀信。檀波羅蜜乃六波羅蜜之一。檀那波底（梵dānapati  ），即施主、布施者。中國、日本又將檀那、檀越引申為施主之稱。翻譯名義集卷一載，檀那又稱檀越，檀即施；此人行施，越貧窮海，故稱檀越。心生舍法，能破慳貪，是為檀那。

日本稱信徒所屬之寺院為檀那寺；所屬之信徒為檀家、檀徒。又檀徒中之頭首，稱為檀頭。（參閱‘施主’3828）



### 三藏法數

梵語檀那，華言布施。施有二種：一者財施，謂以飲食、衣服、田宅、珍寶及一切資身之具，悉能施之。二者法施，謂從諸佛及善知識，聞說世間、出世間善法，以清淨心轉為他說也。



### 陳義孝佛學常見辭彙

與檀越同義。



### 丁福保佛學大辭典

【術語】Dāna，又作陀那。譯曰施。陀那鉢底Dānapati，譯曰施主。遂略稱施主為檀那或檀越。慧琳音義上曰：「檀，具云檀那，此云施。」寄歸傳一曰：「梵云陀那鉢底，譯為施主。陀那是施，鉢底是主。」翻譯名義集曰：「要覽曰：梵語陀那鉢底，唐言施主，今稱檀那。訛陀為檀，去鉢底留那也，又稱檀越者。檀即施也，此人行施，越貧窮海。」又布施也。翻譯名義集曰：「檀那，法界次第云：秦言布施。若內有信心，外有福田，有財物，三事和合，心生捨法，能破慳貪，是為檀那。」



