---
title: 二根
source: deerpark.app
---

### 陳義孝佛學常見辭彙

１．利根和鈍根。利根是指根器很銳利的人；鈍根是指根器很遲鈍的人。２．指男女的二根，亦即男女的生殖器。



**來源：三藏法數**

﹝出楞嚴經義海﹞ 〔一、浮塵根〕，浮塵根者，根即眼耳鼻舌身意也。以其虛假不實，故名浮。無見聞覺知之用，故名塵。經云：眼如蒲萄朵，耳如新卷葉，鼻如雙垂爪，舌如初偃月，身如腰鼓顙，意如幽室見。是也。 〔二、勝義根〕，勝義根者，謂眼等六根，有增上勝力，能照境發識，以成根用，故名勝義。如眼能見色，耳能聞聲，鼻能嗅香，舌能嘗味，身能覺觸，意能知法。是也。



### 丁福保佛學大辭典

【名數】一、利根，修佛道根性之銳利者，二、鈍根，修佛道根性之純弱者。無量壽經下曰：「諸明利，其鈍根者成就二忍，其利根者得不可計無生法忍。」

一、正根，二、扶根。扶根又名扶塵根，浮塵根。我等所見及之血肉所成之五根也。此唯為正根之依處，更無發識取境之用，眼如葡萄，耳如卷葉者是也。正根又名勝義根。為清淨微細之色法，非凡夫二乘之所見，非現量所得，然以能有發識取境之用，故比知為正根也。

【術語】男女之二根也。楞嚴經九曰：「口中好言眼耳鼻舌皆為淨土，男女二根即是菩提涅槃真處，彼無知者信此穢言。」



### 佛光大辭典

(一)利根與鈍根。(一)利根又作上根，謂根性銳利，速證妙果者。(二)鈍根又作下根，乃根性遲鈍難開悟者。﹝無量壽經卷下﹞

(二)正根與扶根。(一)正根又作勝義根，乃五根之本體，四大種所造之淨色法，非凡夫二乘之所見，非現量所得，然有發識取境之用。(二)扶根又作扶塵根、浮塵根，乃外形可見之眼等五根。此根唯為正根之依處，虛假不實，無發識取境之用。

(三)男根與女根。即男女起色欲之處。﹝楞嚴經卷九、俱舍論卷三、瑜伽師地論卷五十七﹞


