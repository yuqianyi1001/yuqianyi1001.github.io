---
title: 得髓
source: deerpark.app
---
### 佛光大辭典

謂得玄理之極致。與‘得證’同義。即內心洞徹明晰而證悟佛法大道之真意。原為我國禪宗初祖菩提達磨印證慧可之語。據景德傳燈錄卷三菩提達磨章載，一日，達磨見付法時機成熟，遂令道副、尼總持、道育、慧司等四位門人各呈所解。道副以下三人各呈所解，達磨分別以‘汝得吾皮’、‘汝得吾肉’、‘汝得吾骨’等答之，表示三人皆有所證，然所證未徹。唯慧可行至達磨前禮拜，未言一語，而後依位而立，達磨遂向慧可謂：‘汝得吾髓。’後並將法衣傳與慧可。慧可即我國禪宗第二祖。



### 丁福保佛學大辭典

【術語】謂得玄理之至極也。傳燈錄三（達磨章）曰：「迄九年已，欲西返天竺。（中略）最後慧可禮拜後依位而立。師曰：汝得吾髓。乃顧慧可而告之曰：昔如來以正法眼付迦葉大士，展轉囑累而至於我，我今付汝，汝當護持，并授汝袈裟以為法信。」



