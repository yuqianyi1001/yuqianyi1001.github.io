---
title: 聲明
source: deerpark.app
---

### 陳義孝佛學常見辭彙

五明之一。



**來源：三藏法數**

聲，即聲教；明，即明了。謂世間文章算數建立之法，皆悉明了通達，故曰聲明。



### 丁福保佛學大辭典

【術語】梵語攝拖苾駄Śabdavidyā，五明之一。瑜伽論十五曰：「當知此處略有六相：一法施設建立相。（中略）云何法施設建立？謂名句文身及五德相應聲：一不鄙陋，二輕易，三雄朗，四相應，五義善。」探玄記十二曰：「聲論治軟智，以解了文章聲字。」菩薩持記經三曰：「聲論有二種：一者顯示界色（字界字緣也），二者顯示巧便言辭。」西域記二曰：「聲明，釋詁訓字，詮目流別。今此聲明唯論音曲，誦文有高下，唱偈有屈曲。（中略）異五明中聲明相狀，然亦精音似彼聲明。」



### 佛光大辭典

(一)梵語śabda-vidyā。音譯攝拖馱。為印度五明之一。指文字、音韻及語法之學。有關其要目，瑜伽師地論卷十五概分為六項：(一)法施設建立相，謂聲明為名、句、文身等，及與不鄙陋、輕易、雄朗、相應、義善等五德相應之音聲為體。 (二)義施設建立相，謂所詮之義。即六根、四大種、業、尋求、非法、法、興盛、衰損、受用、守護等十義，及自性、因、果、作用、差別相應、轉等六義。(三)補特伽羅施設建立相，謂言語之性別。即男、女、中性，及其轉聲之變化。(四)時施設建立相，謂時之差別。即遠過去、近過去，乃至遠未來、近未來等之變化。(五)數施設建立相，謂數之差別。即單數、二數、復數等之別。(六)處所根栽施設建立相，即有關造語、造頌之法。又瑜伽師地論略纂卷六于解釋處所根栽施設建立時，謂聲明之‘根本處所’有四論，即梵王百萬頌、帝釋十萬頌、迦單沒羅仙一萬二千頌、波膩尼仙八千頌；注釋凡五論，即字體根栽聲明論三百頌、聲明略本頌一千頌、八界論八百頌、聞釋迦論一千五百頌、溫那地論二千五百頌。

蓋聲明為五明之一，印度一般皆研習之，然于我國則因經論等既皆漢譯，訓詁、文法等與印度大相逕庭，是故多不行聲明講習。及至唐代，玄奘等傳梵學，加以密教流傳，梵字悉曇之學遂勃興一時，有關之著述亦于焉問世。日本方面，則于日僧最澄、空海等諸師來華，傳悉曇法，其學乃逐漸興盛。﹝瑜伽師地論卷三十八、大乘莊嚴經論卷五、成唯識論掌中樞要卷上末、南海寄歸內法傳卷四西方學法、翻譯名義集卷五﹞（參閱‘五明’1112）

(二)指諷誦吟詠偈頌等。即附音譜，諷詠偈頌、名號等之法。與‘梵唄’同義。五明中之聲明系窮究三聲八轉等義，此聲明則專論音曲歌詠之法。蓋歌詠偈頌等，早在印度古吠陀時代即已盛行，而後佛教亦採用其法，佛陀允許比丘作聲唄，但禁止依婆羅門歌詠之法，行引聲誦經。于我國，梵唄之法早已傳入，出三藏記集卷十二法苑雜緣原始集目錄中，揭舉陳思王感魚山梵聲制唄記、支謙制連句梵唄記、康僧會傳泥洹唄記等目；又梁高僧傳卷十三略述其興行之事實。﹝毗尼母經卷六、十誦律卷三十七、有部毗奈耶雜事卷六、元亨釋書卷二十九音藝志、聲明源流記﹞（參閱‘梵唄’4635 ）


