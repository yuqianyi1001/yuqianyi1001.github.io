---
title: 聖種性
source: deerpark.app
---
### 三藏法數

謂聲聞觀五陰苦空，猒惡生死，忻求涅槃，則成聲聞種性；緣覺觀五陰緣起，修遠離行，則成緣覺種性；佛即覺了五陰等法本來空寂，無生無滅，三惑俱遣，眾德悉備，則成佛種性。經中不言菩薩種性者，菩薩所修之行，即成佛之種性，故不言也。（三惑者，見、思惑、塵沙惑、無明惑也。五陰者，色陰、受陰、想陰、行陰、識陰也。）

謂前之十住、十行、十回向，皆名為賢；此是十地菩薩，由修中道妙觀，破無明惑，證入聖位，故名聖種性。（十地者，歡喜地、離垢地、發光地、燄慧地、難勝地、現前地、遠行地、不動地、善慧地、法雲地也。）

謂前諸位皆名賢位，十地菩薩由修中道妙觀，破無明惑，證入聖地，故名聖種性。（十地者，歡喜地、離垢地、發光地、焰慧地、難勝地、現前地、遠行地、不動地、善慧地、法雲地也。）



### 丁福保佛學大辭典

【術語】五種性，又六種性之一。見種性條。

參照：<a href="/dict/種性">種性</a>



