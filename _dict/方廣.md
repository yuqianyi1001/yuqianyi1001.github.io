---
title: 方廣
source: deerpark.app
---

**來源：陳義孝佛學常見辭彙**

<p>方是方正之義，廣是廣大之義，方廣就是一切大乘經的通稱。</p>

**來源：法相辭典**

<p>★如十二分教中說。</p><p>★二解　瑜伽八十一卷十二頁雲：方廣者：謂說菩薩道。如說七地，四菩薩行，及說諸佛百四十種不共佛道。謂四一切種清淨，乃至一切種妙智。如菩薩地已廣說。又復此法、廣故，多故，極高大故，時長遠故。謂極勇猛、經三大劫阿僧企耶，方得成滿。故名方廣。</p><p>★三解　顯揚六卷八頁雲：方廣者：謂諸經中宣說能證無上菩提諸菩薩道，令彼證得十力無障智等。是為方廣。</p><p>★四解　集論七卷一頁雲：何等方廣？謂菩薩藏相應言說。如名方廣，亦名廣破，亦名無比。為何義故名為方廣？一切有情利益安樂所依處故；宣說廣大甚深法故。為何義故名為廣破？以能廣破一切障故。為何義故名為無比？無有諸法能比類故。</p><p>★五解　大毗婆沙論一百二十六卷十五頁雲：方廣雲何？謂諸經中、廣說種種甚深法義。如五三經梵網幻網五蘊六處大因緣等。脅尊者言：此中般若，說名方廣。事用大故。</p>

**來源：丁福保佛學大辭典**

<p>【術語】總為大乘經之通名，別稱則十二部經之第十曰方廣經。方者以理之方正而名，廣者以言詞之廣博而名。梵語曰毘佛略（Vaipulya，巴Vipula）。勝鬘寶窟中末曰：「方廣者是大乘經之通名也。（中略）理正為方，文富為廣。又一乘無德不包曰廣，離於偏稱方。古注云：真解無偏為方，理包無限稱廣也。」大乘義章曰：「理正曰方，義備曰廣。若依小乘，語正曰方，言多曰廣。」俱舍光記十八曰：「言方廣者，謂以正理廣辨諸法。以一切法性眾多，非廣言詞不能辨故，亦名廣破。由此廣言能破極堅無知闇故，亦言無比，由此廣言理趣幽博，餘無比故。」</p>
