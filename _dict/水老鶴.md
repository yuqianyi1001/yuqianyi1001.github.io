---
title: 水老鶴
source: deerpark.app
---
### 佛光大辭典

又稱水潦鶴、水白鶴、水白鷺。為珍奇難遇之鳥。依毗奈耶雜事卷四十載，有一芻于竹林園中說偈（大二四·四○九下）：‘若人壽百歲，不見水白鶴；不如一日生，得見水白鶴。’阿難聞之，乃告彼芻佛世尊之說：‘若人壽百歲，不了于生滅；不如一日生，得了于生滅。’彼芻告知其師，其師謂阿難忘失記憶，不可依信。轉喻世間之人多忘失自身之錯誤，反謂正說之教法有誤。



### 丁福保佛學大辭典

【動物】又作水白鷺，水白鶴，難見之貴重鳥也。毘奈耶雜事四十曰：「阿難陀與諸苾芻在竹林園，有一苾芻而說頌曰：若人壽百歲，不見水白鶴。不如一日生，得見水白鶴。時阿難陀聞已，告彼苾芻曰：汝所誦者，大師不作是語。然佛世尊作如是語：若人壽百歲，不了於生滅。不如一日生，得了於生滅。（中略）彼聞教已，便告其師。師曰：阿難陀老闇，無力能憶持，出言多忘失，未必可依信，汝但依舊如是誦持。」阿育王傳四曰：「水老鶴。」阿育王經七曰：「水白鷺。」



