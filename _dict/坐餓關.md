---
title: 坐餓關
source: deerpark.app
---

**來源：丁福保佛學大辭典**

<p>【雜語】青溪暇筆曰：「近日一番僧自西域來，不御飲食，日啗棗果數枚而已。所坐一龕，僅容其身。如欲入定，則令人鎖其龕門，加紙密糊封之。或經月餘，謦欬之聲亦絕，人以為化去，潛聽之，但聞掐念珠歷歷。有叩其術者，則勸人少思少睡少食耳。」按釋典雖有入定之說，而不必封鎖於龕中也。今惟坐餓關者，有似此僧所為，疑此風即從此僧而起。</p>
