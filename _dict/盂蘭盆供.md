---
title: 盂蘭盆供
source: deerpark.app
---

**來源：丁福保佛學大辭典**

<p>【行事】當日調百味之飲食及百種之器具，供養安居告終之眾僧也。供祖先之亡靈及施於餓鬼，非本意也。雲棲之正訛集曰：「世人以七月十五日，施鬼神食，為盂蘭盆大齋之會，此訛也。蘭盆緣起目連，謂七月十五日，眾僧解夏自恣。九旬參學，多得道者。此日修供，其福百倍。非施鬼神食。施食自緣起阿難，不限七月十五日。」</p>
