---
title: 勤行
source: deerpark.app
---

**來源：陳義孝佛學常見辭彙**

<p>勤行善法，亦即六波羅蜜中的精進波羅蜜。</p>

**來源：丁福保佛學大辭典**

<p>【行事】勤行善法也。六波羅蜜中之精進波羅蜜也。法界次第下之上曰：「毘梨耶，秦言精進。欲樂勤行善法，不自放逸，謂之精進。」</p><p>僧家定時於佛前讀經禮拜，稱為勤行。定勤行之時，總有一切時，六時，四時，三時，二時等之別。一切時者，不擇行住坐臥，是菩薩之精進波羅蜜也。六時者，晝三夜三也。晨朝日中黃昏為晝三。初夜中夜後夜為夜三。智度論七曰：「菩薩夜三晝三，六時禮請。」又曰：「菩薩法晝三時夜三時，常行三昧。」同二十六曰：「佛以佛眼一日一夜各三時，觀一切眾生誰可度者。」同九十二曰：「佛常晝三時夜三時，以佛眼徧觀眾生，誰可種善根。」然則六時之勤行，略中之本法也。四時者，晨朝日中黃昏夜半也。三時者晝之三時也。二時者晨昏之二時也。自四時已下，今現行之。</p>

**來源：佛光大辭典**

<p>指努力修行。與‘勤行精進’同義。又指在佛前禮拜讀經。日本指一般朝夕之課誦行持；此時之儀式作法稱為勤式，勤式每因宗派不同而互異。﹝十住毗婆沙論卷五、南海寄歸內法傳卷四贊詠之禮條﹞</p>
