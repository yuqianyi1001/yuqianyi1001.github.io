---
title: 牛頭
source: deerpark.app
---
### 丁福保佛學大辭典

【異類】地獄之鬼卒，或為牛頭之形，或為馬頭之形。楞嚴經八曰：「亡者神識見大鐵城，火蛇火狗，虎狼獅子，牛頭獄卒，馬頭羅剎，手執蹌矟，駈入城門。」五句辛經曰：「獄卒名阿傍，牛頭人手，兩腳牛蹄，力壯排山。」智度論十六曰：「見合會大地獄中，惡羅剎獄卒作種種形，牛馬豬羊鵰鷲鶉鳥，作此種種諸鳥獸頭而來，吞噉咬齧[齒*查]掣罪人。」冥祥記曰：「宋何澹之得病，見一鬼，形甚長壯，牛頭人身，手執鐵叉。」沙門慧義曰：「此牛頭阿旁也。」



