---
title: 十八生處
source: deerpark.app
---

**來源：陳義孝佛學常見辭彙**

<p>色界的十八天處。</p>

**來源：丁福保佛學大辭典**

<p>【名數】色界十八天處也。見四禪天條。</p><p>參照：<a href="/dict/四禪天">四禪天</a></p>

**來源：佛光大辭典**

<p>謂修四禪定所生之色界十八天處。又作十八天。即：(一)初禪三天：(1) 梵眾天，梵者，淨之意。謂此天無染欲，乃初禪天主之民眾。(2)梵輔天，謂此天為初禪天主之輔佐臣僚。(3)大梵天，謂此天為初禪天之主，梵名屍棄，主領三千大千世界。(二)二禪三天：(1)少光天，謂此天光明最少。(2)無量光天，謂此天光明增勝，無有限量。(3)光音天，謂此天以光明為語音。(三)三禪三天：(1)少淨天，謂此天意識之樂受清淨。(2)無量淨天，謂此天之淨勝少淨天，不可量測。(3)遍淨天，謂此天樂受最勝，其淨週遍。(四)四禪九天：(1)無雲天，前舉諸天之所居依雲而住，此天則在雲之上，居無雲之首，故稱為無雲天。(2)福生天，謂此天修勝福力而生于其中。(3)廣果天，謂此天之果報廣大，無有勝之者。(4)無想天，謂此天從生至死一期果報，心想不行。(5)無煩天，謂此天離欲界之苦與色界之樂，而無煩惱。(6)無熱天，謂此天研究心境，無依無處，清涼自在而無熱惱。(7)善見天，謂此天妙見十方世界，圓澄而無塵垢。(8)善現天，謂此天空無障礙。(9)色究竟天，謂此天于諸塵幾微之處，研窮究竟。﹝天台四教儀﹞（參閱‘色界’2545）</p>
