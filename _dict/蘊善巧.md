---
title: 蘊善巧
source: deerpark.app
---

**來源：陳義孝佛學常見辭彙**

<p>見十善巧條。</p>

**來源：法相辭典**

<p>★瑜伽二十七卷十五頁雲：雲何蘊善巧？謂善了知如所說蘊種種差別性，非一眾多性。除此法外，更無所得，無所分別。是名略說蘊善巧義。雲何名蘊種種差別性？謂色蘊異，受蘊異，乃至識蘊異。是名種種差別性。雲何名蘊非一眾多性？謂色蘊非一眾多品類。大種、所造、差別故。去來今等品類差別故。是名色蘊非一眾多性。如是餘蘊、隨其所應，皆當了知。雲何除此法外更無所得無所分別？謂唯蘊可得，唯事可得；非離蘊外有我可得，有常恆住無變易法是可得者：亦無少法是我所有。故除此外，更無所得；無所分別。</p><p>★二解　顯揚十四卷四頁雲：此中蘊善巧者：頌曰：知世等別故，能除一合想。即離與解脫、眾生不可得。多種、及總略、共有、差別轉，增益、損減智，蘊善巧應知。論曰：世等別者：謂諸蘊去來等、體性差別。如薄伽梵說：諸所有色、若過去，若未來，若現在，若內，若外，若粗，若細，若劣，若勝，若遠，若近等。乃至廣說。由勝智慧，如實知故；于諸蘊中，舍一合想。即是還滅。又于諸蘊中，補特伽羅、性不可得。何以故？即于諸蘊，眾生不可得。離于諸蘊，眾生亦不可得。解脫諸蘊，眾生亦不可得。如薄伽梵告西你迦，汝于色蘊，見如來耶？乃至汝于識蘊，見如來耶？西你迦答：不也；喬答摩。如是乃至廣說。于彼經中，說色等蘊，若總若別，補特伽羅，皆不可得。今于此中，但略說總于五蘊是不可得。如是說已；了知色等相差別故，及能遠離彼所對治增益執故；于諸蘊中，自相，共相，皆得善巧。又復蘊者：是積聚義。能善了知、是積聚義，名蘊善巧。此積聚義、復有四種。謂多種義，總略義，共有轉義，增益損減義。此中顯示諸蘊自體、及彼障斷勝利；是名蘊善巧。</p><p>★三解　法蘊足論九卷十四頁雲：阿難陀言：雲何智者于蘊善巧？佛言：智者于五蘊，如實知見；是蘊善巧。謂如實知見色蘊、受蘊、想蘊、行蘊、識蘊。是名智者于蘊善巧。</p>

**來源：丁福保佛學大辭典**

<p>【術語】見十善巧條。</p><p>參照：<a href="/dict/十善巧">十善巧</a></p>
