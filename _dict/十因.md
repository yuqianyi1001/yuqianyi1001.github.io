---
title: 十因
source: deerpark.app
---

### 陳義孝佛學常見辭彙

隨說因、觀待因、牽引因、生起因、攝受困、引發因、定異因、同事因、相違因、不相違因。



### 法相辭典

★瑜伽三十八卷九頁雲：雲何十因？一、隨說因，二、觀待因，三、牽引因，四、攝受因，五、生起因，六、引發因，七、定別因，八、同事因，九、相違因，十、不相違因。謂一切法。名為先故想。想為先故說。是名彼諸法隨說因。觀待此故，此為因故；于彼彼事，若求若取。此名彼觀待因。如觀待手故，手為因故；有執持業。觀待足故，足為因故；有往來業。觀待節故，節為因故；有屈申業。觀待飢渴故，飢渴為因故；于諸飲食，若求若取。隨如是等無量道理，應當了知觀待因相。一切種子，望後自果。名牽引因。除種子外，所餘諸緣，名攝受因。即諸種子，望初自果，名生起因。即初種子所生起果，望後種子所牽引果，名引發因。種種異類各別因緣，名定別因。若觀待因，若牽引因，若攝受因，若生起因，若引發因，若定別因，如是諸因，總攝為一，名同事因。于所生法能障礙因，名相違因。此障礙因，若闕若離；名不相違因。



### 丁福保佛學大辭典

【名數】一隨說因。於欲界色界無色界一切惑業繫縛之法，及不繫縛之法，隨其見聞覺知而起言說，是名隨說因。二觀待因。諸有情欲求三界有繫縛之樂，及出世間不系縛之樂，於彼之所緣或為求得，或為受用，觀彼而對此，是名觀待因。三牽引因。由淨不淨之熏習，三界善惡諸行，於可愛不可愛之趣中，牽引可愛不可愛之自體，是名牽引因。四生起因。三界可愛不可愛之一切惑業繫縛之法，各由自種生愛，能潤種種，為潤愛，由此而先所牽引之可愛不可愛自體生起，是名生起因。五攝受因。三界之惑業繫縛之法，及不系縛之法，悉為真實之見所攝受，是名攝受因。六引發因。欲界繫縛之善法能引欲界繫縛之諸勝善法，又能引色界無色界繫縛及不繫縛之善法，乃至無色界繫縛之善法，能引無色界之諸勝善法及不繫縛之善法，是名引發因。七定異因。三界繫縛諸法及不繫縛法，自性功能有差別，是名定異因。八同事因。由自性功能之和合，生三界繫縛之法及不繫縛之法，亦成辦和合，是名同事因。九相違因。三界繫縛之法及不繫縛之法將生時，若有障礙現前，則不得生，是名相違因，十不相違因，三界繫縛之法及不繫縛法將生時，若無他障礙，現前則便得生，是名不相違因。見瑜伽論五。



### 佛光大辭典

梵語daśa hetavaḥ。又作十種因。(一)指四緣據所依處之十種分類。即用以說明一切物質現象與精神現象得以產生之十種原因。(一)唯識宗之說法：(1)隨說因，依語依處而立。隨見聞說諸義時，則能說之語為所說之因。(2)觀待因，依領受依處而立。觀待甲以生住成得乙之諸事，所待之甲為能待之因。例如以手為因，有執取之動作。(3)牽引因，依習氣依處而立。諸種子未熟潤之位，牽引遙遠之自果。(4)生起因，依有潤種子依處而立。種子已熟潤，生起較近之自果。(5)攝受因，依無間滅、境界、根、作用、士用、真實具等六依處而立。種子以外之諸緣相攝受而得以起果。(6)引發因，依隨順依處而立。善、染、無記之種現諸法能引起同類勝行及無為法之因。(7)定別因，又作定異因，依差別功能依處而立。一切有為法各引發證得自果，而無雜亂。 (8)同事因，依和合依處而立。由以上七種因，與果和合為一。(9)相違因，依障礙依處而立。以違緣為性，于諸法之生、住、成、得等事有所障礙。(10)不相違因，依不障礙依處而立。于諸法之生等無障礙。此十因以谷物之由種子至成熟為譬喻，說明阿賴耶識種子于生起世界各種現象及支配人之種種活動中之決定性作用，以及業報輪回之必然性。(二)諸經之說法：(1)菩薩地持經卷三所立之十因，即：隨說因、以有因、種植因、攝因、生因、長因、自種因、共事因、相違因、不相違因。(2)菩薩善戒經卷三所立之十因，即：流布因、從因、作因、攝因、增長因、轉因、不共因、共因、害因、不害因。﹝瑜伽師地論卷三十八、顯揚聖教論卷十八、成唯識論卷八﹞（參閱‘十五依處’376）

(二)菩薩成就十種行法，可得涅之境界，故此十種行法稱為涅十因。即：(一)信， (二)戒，(三)近善友，(四)寂靜，(五)精進，(六)正念具足，(七)濡語（軟語），(八)護法，(九)布施，(十)正意。此說出自南本涅經卷二十九，大乘義章卷十四明示其為十因。


