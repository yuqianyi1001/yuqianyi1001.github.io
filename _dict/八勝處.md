---
title: 八勝處
source: deerpark.app
---

**來源：陳義孝佛學常見辭彙**

<p>八種能引發勝知勝見以便捨棄貪愛的禪定，因它是引發勝知勝見的依處，所以叫做勝處，即內有色想觀外色少勝處、內有色想觀外色多勝處、內無色想觀外色少勝處、內無色想觀外色多勝處、青勝處、黃勝處、赤勝處、白勝處。
見八背捨條。</p>

**來源：法相辭典**

<p>★顯揚四卷三頁雲：勝處者：謂八勝處。廣說如經。一、內有色想，外諸色觀少若好若惡若劣若勝；于彼諸色，勝知勝見。得如是想，名初勝處。內有色想者：如解脫中說。外者：謂除眼等根，顯餘色故。諸色觀者：如前說。少者：謂資具攝色，意解思惟故。若好若惡者：謂淨不淨色之所攝色，意解思惟故。若劣若勝者：謂淨不淨聲香味觸之所攝色，意解思惟故。于彼諸色勝者：謂能治所治作意思惟。障礙功用所不惱故。知者：用奢摩他道。見者：用毗缽舍那道。得如是想者：謂于實勝中，得實勝無慢想故。于不勝中，得實不勝無慢想故。二、內有色想，外諸色觀多；乃至名第二勝處。內無色想中，觀少觀多，二種亦爾。內有色想外諸色觀者：如前說。多者：顯示有情世間器世間色遍思惟故。餘如前說。五、內無色想，外諸色觀青、青顯、青可見、青光，猶如烏莫迦花，或如婆羅[病-丙+尼]斯染青衣色。如是黃、赤、白色，皆應廣說。此中差別者，黃色、如羯尼迦羅花，或如婆羅[病-丙+尼]斯染黃衣色。赤色、如豆時縛迦花，或如婆羅[病-丙+尼]斯染赤衣色。白色、如烏奢那花，或如婆羅[病-丙+尼]斯鮮白衣色。青者：謂總句。青顯者：謂俱生青。青可見者：謂和合成青。青光者：謂彼二所出鮮淨光青。如青色，黃赤白色，亦復如是，廣說應知。餘如前說。于一處說二譬喻者，此顯俱生和合二種色故。此八勝處，與修三種緣色解脫，作所依止。後四勝處，意解思惟欲界天色及色界色。又復應知是諸勝處，為治下地種子隨逐作意思惟；非為對治自地所治作意思惟。</p><p>★二解　雜集論十三卷二十頁雲：勝處者：謂八勝處。廣說如經。前四勝處，由二解脫所建立；後四勝處，由一解脫所建立。從彼所流故。所以者何？謂內有色想，觀外色少，若好若惡，若劣若勝；于彼諸色，勝知勝見，得如實想；是初勝處。內有色想，觀外色多，若好若惡，廣說乃至得如實想；是第二勝處。此二勝處，從有色觀諸色解脫所出。內無色想，觀外色少，廣說乃至得如實想；是第三勝處。內無色想，觀外色多，廣說乃至得如實想；是第四勝處。此二勝處，從內無色想觀外諸色解脫所出。是故前四勝處，由二解脫所建立。內無色想，觀外諸色，若青、青顯、青現、青光。猶如烏莫迦花，或如婆羅[病-丙+尼]斯深染青衣，若青、青顯、青現、青光。如是內無色想，觀外諸色，若青乃至青光，亦爾。于彼諸色，勝知勝見，得如實想；是第五勝處。內無色想，觀外諸色，若黃乃至黃光；猶如羯尼迦花，或如婆羅[病-丙+尼]斯深染黃衣若黃，廣說乃至得如實想；是第六勝處。內無色想，觀外諸色若赤，乃至赤光。猶如般豆時縛迦花，或如婆羅[病-丙+尼]斯深染赤衣若赤，廣說乃至得如實想；是第七勝處。內無色想，觀外諸色，若白、白顯、白現、白光；猶如烏沙斯星色，或如婆羅[病-丙+尼]斯極鮮白衣，若白、白顯、白現、白光。如是內無色想，觀外諸色，若白、白顯、白現、白光，亦爾。于彼諸色，勝知勝見，得如實想；是第八勝處。如是四勝處，從淨解脫身作證具足住所出。此中解脫，是意解所緣。勝處，是勝伏所緣。少多等境，隨意自在。或令隱沒故。或隨欲轉故。少色者：有情數色。其量小故。多色者：非有情數色。舍林地山等。其量大故。好色惡色者：淨不淨顯色所攝。劣色勝色者：若人若天，隨其次第。于彼諸色勝者：自在轉故。知者：由奢摩他道故。見者：由毗缽舍那道故。得如實想者：謂于已勝未勝中，得無增上慢想故。若青者：是總句。青顯者：是俱生青。青現者：是和合青。青光者：謂彼二所放鮮淨光青。如青、黃赤白，廣說亦爾。于一處說二譬喻者：為顯俱生和合二顯色故。謂若青者：總舉花衣二青。青顯者：依花青說。以俱生故。青現者：依衣青說。以和合方成故。青光者：依二種說。由彼二種，俱有鮮淨光故。如是二譬喻中，若青青顯等，總句釋句，如相應知。如青、黃等亦爾。餘如解脫中說。何等為餘？謂內有色想觀外色等。如有色觀諸色等，隨相應釋。已說勝處勝所緣境界。又雲：勝處作何業？謂能令前三解脫所緣境界，自在而轉。由勝伏所緣故。</p><p>★三解　俱舍論二十九卷五頁雲：論曰：勝處有八。一、內有色想，觀外色少。二、內有色想，觀外色多。三、內無色想，觀外色少。四、內無色想，觀外色多。內無色想觀外青黃赤白為四足，前成八八中，初二如初解脫；次二如第二解脫；後四如第三解脫。若爾；八勝處何殊三解脫？前修解脫，唯能棄背。後修勝處，能制所緣；隨所樂觀，惑終不起。</p><p>★四解　品類足論五卷十六頁雲：有八勝處。謂內有色想，觀外色少；若好顯色，若惡顯色。于彼諸色，勝知勝見。具如是想，是初勝處。內有色想，觀外色多；若好顯色，若惡顯色。于彼諸色，勝知勝見。具如是想，是第二勝處。內無色想，觀外色少；若好顯色，若惡顯色。于彼諸色，勝知勝見。具如是想，是第三勝處。內無色想，觀外色多；若好顯色，若惡顯色。于彼諸色，勝知勝見。具如是想，是第四勝處。內無色想，觀外諸色，若青、青顯、青現、青光，猶如烏莫迦華，或如婆羅[病-丙+尼]斯深染青衣，若青、青顯、青現、青光。內無色想，觀外諸色，若青青顯青現青光；亦復如是。于彼諸色，勝知勝見。具如是想，是第五勝處。內無色想，觀?八聖道支二處所攝	★瑜伽九十八卷十七頁雲：略說一切八聖道支，二處所攝。一者、世間。二、出世間。其世間者，三漏四取所隨縛故；不能盡苦。是善性故；能往善趣。出世間者，與彼相違，能盡眾苦。</p>

**來源：三藏法數**

<p>﹝出禪波羅蜜﹞ 八勝處者，謂修八背捨後，觀心純熟，轉變自在，若淨若不淨，隨意能破也。禪波羅蜜云：初、二勝處，位在初禪；第三、第四勝處，位在二禪；第五至第八勝處，位在四禪。三禪不立勝處者，以三禪天樂多心鈍，故不立也。 〔一、內有色相，外觀色少，若好若醜，是名勝知勝見〕，謂行人先觀自己色身相狀，壞爛不淨，不可愛樂，一心靜定；更想皮肉脫落，但見白骨，有八色光明，故云內有色相；又以觀道未增，若觀多色，恐難攝持，故觀少色，是以自觀己身不淨，亦觀所愛之人身亦不淨，故云外觀色少。若好若醜者，謂觀外諸色善業果報，故名好；惡業果報，故名醜。或時繫心一處，觀欲界中色，能生貪欲者，是淨色，名為好；能生瞋恚者，是不淨色，名為醜。勝知勝見者，謂觀心純熟，於好色中，心不貪愛；於醜色中，心不瞋恚也。（八色光明者，謂見地色如黃白淨地；見水色如淵中澄清之水；見火色如無煙薪清淨之火；見風色如無塵清風；見青色如金精山；見黃色如薝蔔華；見赤色如春朝霞；見白色如珂雪也。） 〔二、內有色相，外觀色多，若好若醜，是名勝知勝見〕，謂行人先觀自己色身相狀，壞爛不淨，不可愛樂，一心靜定；更想皮肉脫落，但見白骨，有八色光明，故云內有色相。觀於內身色相既熟，則觀外色雖多，亦無妨礙。所謂諦觀一死屍至十百千萬等死屍。若觀一胖脹時，悉見一切胖脹，乃至壞爛青瘀剝落亦復如是。故云外觀色多，若好若醜者。謂觀外諸色善業果報，故名好；惡業果報，故名醜。或時繫心一處，觀欲界中色，能生貪欲者，是淨色，名為好；能生瞋恚者，是不淨色，名為醜。勝知勝見者，謂觀心純熟，於好色中，心不貪愛，於醜色中，心不瞋恚也。 〔三、內無色相，外觀色少，若好若醜，是名勝知勝見〕，謂行人入二禪已，滅內心色相，故云內無色相。又以觀道未增，若觀多色，恐難攝持，故觀少色，是以自觀己身不淨，亦觀所愛之人身亦不淨。故云外觀色少。若好若醜者，謂觀外諸色善業果報，故名好；惡業果報，故名醜。或時繫心一處，觀欲界中色，能生貪欲者，是淨色，名為好；能生瞋恚者，是不淨色，名為醜。勝知勝見者，謂觀心純熟，於好色中，心不貪愛，於醜色中，心不瞋恚也。 〔四、內無色相，外觀色多，若好若醜，是名勝知勝見〕，謂行人入二禪已，滅內身色相，故云內無色相。觀內身色相既無，則外觀色相雖多，亦無妨礙，所謂諦觀一死屍至千萬死屍；若觀一胖脹，悉見一切胖脹，乃至壞爛剝落亦復如是。若好若醜者，謂觀外諸色善業果報，故名好；惡業果報，故名醜。或時繫心一處，觀欲界中色，能生貪欲者，是淨色，名為好；能生瞋恚者，是不淨色，名為醜。勝知勝見者，謂觀心純熟，於好色中，心不貪愛，於醜色中，心不瞋恚也。蓋行人為欲界煩惱難破，故於第二禪中重修第三、第四勝處，除滅欲界煩惱，令無遺餘，亦令觀道增進牢固，不失工力轉勝也。 〔五、青勝處〕，謂行人觀青色照耀，勝於背捨八色光明中所見青相，不起法愛，故名勝處。 〔六、黃勝處〕，謂行人觀黃色照耀，勝於背捨八色光明中所見黃相，亦不起法愛，故名勝處。 〔七、赤勝處〕，謂行人觀赤色照耀，勝於背捨八色光明中所見赤相，亦不起法愛，故名勝處。 〔八、白勝處〕，謂行人觀白色照耀，勝於背捨八色光明中所見白相，亦不起法愛，故名勝處。</p>

**來源：丁福保佛學大辭典**

<p>【名數】八背捨，八勝處，十一切處，此三者為遠離三界貪愛之一具禪定也。見八背捨條。</p><p>參照：<a href="/dict/八背捨">八背捨</a></p><p>【名數】發勝知勝見以捨貪愛之八種禪定也。是為起勝知勝見之依處，故名勝處。一、內有色想觀外色少勝處，內心有色想，故云內有色想，又以觀道未增長，若觀多色，則恐難攝持，故觀少色，謂為觀外色少。但觀內身之不淨，或觀少許之外色清淨也。二、內有色想觀外色多勝處，內心有色想之義如上，但以行人之觀道漸，熟多觀外色亦無妨，諦觀一死屍而至於十百千萬之死屍，若觀一胖脹時悉觀一切之胖脹，觀廣大之外色清淨謂為觀外色多。三、內無色想觀外色少勝處，觀道漸為勝妙，雖觀外色，而內心不存色想，故曰內無色想，觀外色少之義，如第一勝處，又觀淨不淨亦如初。四、內無色想觀外色多勝處，內心不留色想，故曰內無色想。觀外色多之義，如第二勝處，觀淨不淨如前。以上四者，淨不淨雜觀也（俱舍說唯淨觀）。五、青勝處，觀外之青色，轉變自在，使少為多，使多為少，於所見之青相，不起法愛也。六、黃勝處，觀黃色而不起法執，如青勝處。七、赤勝處，觀赤色如青勝處。八、白勝處，觀白色如青勝處（今四色以為勝處者，依智度論俱舍論，若依瓔珞經，則以四大為四勝處，以上四者唯淨觀也，凡觀淨色，必遠離不淨色也）此八勝處之相，與八解脫（又名八背捨）同，蓋前二勝處，如第一解脫，次二勝處如第二解脫，後四勝處如第三解脫，然則云何重說之？曰：為使八解脫之觀心，自在勝妙，對於所緣，不起執惑，進修此八勝處也。譬之人之乘馬，能破前陣（八解脫）亦能自制其馬（八勝處）也。俱舍論二十九曰：「勝處有八：一內有色想觀外色少。（中略）觀外青黃赤白為四，足前為八，八中初二如初解脫，次二如第二解脫，後四如第三解脫，前修解脫唯能棄背，後修勝處能制所緣，隨所樂觀，惑終不起。」法界次第中之下曰：「大智度論作譬云：如人乘馬能破前陣，亦能自制其馬，故名勝處也，亦名八除入。」</p><p>參照：<a href="/dict/八解脫">八解脫</a></p><p>參照：<a href="/dict/八背捨">八背捨</a></p>

**來源：佛光大辭典**

<p>梵語aṣṭāvabhibhv-āyatanāni，巴利語aṭṭha abhibhāyatanāni 。又作八除入、八除處。即觀欲界之色處（色與相），制伏之而去除貪心之八階段。勝處，謂制勝煩惱以引起佛教認識之所依處。即：(一)內有色想觀外色少勝處，即內心有色想，以觀道未增長，若觀多色，恐難攝持，故觀少色；為除內心之色想，藉觀色處之少分，制之而滅欲貪。(二)內有色想觀外色多勝處，即觀道漸熟，多觀外色亦無妨，諦觀一死屍乃至十百千萬等死屍，進而戰勝色處之多分。(三)內無色想觀外色少勝處，即觀道漸為勝妙，內心已不存色想，更觀色處之少分而制勝。(四)內無色想觀外色多勝處，即更同樣制勝色處之多分。(五)內無色想觀外色青勝處。(六)內無色想觀外色黃勝處。(七)內無色想觀外色赤勝處。(八)內無色想觀外色白勝處。以上(五)、(六)、(七)、(八)系內心已無色想，更觀外色青黃赤白，並制勝之，以對治欲貪。此八者皆以無貪善根為自性，前四者均依初禪與第二禪，後四者均依第四禪，不依第三禪，因三禪天樂多心鈍。</p><p>又八勝處與八解脫之關系，依俱舍論卷二十九（大二九·一五一下）：‘八中初二如初解脫，次二如第二解脫，後四如第三解脫。若爾八勝處何殊三解脫？前修解脫唯能棄背，後修勝處能制所緣，隨所樂觀惑終不起。’即修解脫于其所緣唯能次第棄背，至舍貪心為止，並未得自在，故更修八勝處，能制所緣，令煩惱終不起，乃是制伏對境得自在。﹝仁王經卷上、大智度論卷二十一、大毗婆沙論卷八十五、法界次第卷中之下﹞（參閱‘八解脫’304）</p>
