---
title: 四加行
source: deerpark.app
---

**來源：陳義孝佛學常見辭彙**

<p>四善根的別名。見四善根條。</p>

**來源：三藏法數**

<p>﹝亦名四善根，出析玄記﹞ 此四通言加行者，謂此行人欲求見道，革凡成聖，遂起煖等四心，修四諦觀，以定資慧加功用行，故名四加行。見道，即初果須陀洹也。（四諦者，苦諦、集諦、滅諦、道諦也。） 〔一、煖加行〕，煖者從喻得名。謂如人以木鑽火，火雖未出，先得煖相。譬此加行位中，以智慧火燒煩惱薪，雖未得無漏之智，已得智火之前相，故名煖加行。（無漏者，謂不漏落三界生死也。） 〔二、頂加行〕，頂者謂觀行轉明，在煖之上。如登山頂，觀矚四方，悉皆明了，故名頂加行。（觀矚四方者，謂觀四諦也。） 〔三、忍加行〕，忍有二義：一者印可義，謂於此位中，即能印可四諦之理，謂苦諦實是苦，乃至道諦實是道也。二者決定義，謂此善根，決定無退，故名忍加行。 〔四、世第一加行〕，謂此位中，觀四諦理，雖未能證，而於世間最勝，故名世第一加行。</p>

**來源：丁福保佛學大辭典**

<p>【名數】唯識五位中第二之加行位。有煗，頂，忍，世第一法之四種差別，故曰四加行。見加行位條。</p><p>參照：<a href="/dict/加行位">加行位</a></p><p>【術語】於大乘法相宗以煗等四善根為五位中加行位，故以四加行為四善根之異名。</p>
