---
title: 畢缽羅
source: deerpark.app
---

**來源：丁福保佛學大辭典**

<p>【人名】大迦葉之實名。法華文句一曰：「摩訶迦葉。此翻大龜氏。（中略）名畢鉢羅。或畢鉢波羅延。或睇毘犁（Sthavira），畢鉢羅樹也。父母禱樹神求得此子。以樹名之。」梵Pippalāyāna。</p><p>【植物】Pippala，又作必鉢羅，庳鉢羅，樹名。即菩提樹。佛於此樹下證菩提，故稱菩提樹。西域記八曰：「金剛座上菩提樹者，即畢鉢羅之樹也。昔佛在世高數百尺，屢經殘伐，猶高四五丈，佛坐其下成等正覺。因而謂之菩提樹焉。莖幹黃白，枝葉青翠，冬夏不凋，光鮮無變。每至如來涅槃之日，葉皆凋落，頃之復故。」探玄記二十曰：「畢鉢羅樹，此云榕樹，在嶺南亦有此類。」慧琳音義八曰：「庳鉢羅，樹名也，或云畢鉢羅。」</p>
