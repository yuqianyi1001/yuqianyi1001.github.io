---
title: 十恩
source: deerpark.app
---

**來源：陳義孝佛學常見辭彙**

<p>發心普被恩、難行苦行恩、一向為他恩、垂形六道恩、隨逐眾生恩、大悲深重恩、隱勝彰劣恩、隱實施權恩、示滅令慕恩、悲念無盡恩。</p>

**來源：丁福保佛學大辭典**

<p>【名數】一、發心普被恩，如來最初發菩提心，修習勝行，成就功德，欲普被於法界之群生，咸使利益安樂也。是名發心普被恩。</p><p>二、難行苦行恩，如來在往昔因中，捨頭目髓腦國城妻子，身剜千燈，投形飼虎，雪嶺亡軀，積如是難行苦行劫，其行之者，皆為利益眾生也，是名難行苦行恩。</p><p>三、一向為他恩，如來積劫修諸功德，不顧身命，但為度脫一切眾生，未會一念為自己也。是名一向為他恩。</p><p>四、垂形六道恩，如來化身之形。埀於天人修羅等六道中。救濟眾苦。使得安樂。是名垂形六道恩。</p><p>五、隨逐眾生恩，如來見諸眾生無有出離生死之心，而長劫不捨，故運平等之大悲，使眾生離苦得樂，是名隨逐眾生恩。</p><p>六、大悲深重恩，如來見諸眾生造惡如割支體，心生痛切，不能自安。復見眾生墮於三惡道，受種種之苦，心大憂惱，即起大悲以救護之，若見作善。則生大歡喜。是名大悲深重恩。</p><p>七、隱勝彰劣恩，如來為大乘小乘之機，起勝應身劣應身之用，如說華嚴時，為普賢等諸大菩薩。示現實報勝應之身，是十蓮華藏世界海微塵數微妙相好無盡之勝法也。如說三乘教時，但示現三十二相之劣應身。於二乘及小教之菩薩，方蒙利益，是名隱勝彰劣恩。</p><p>八、隱實施權恩，如來現觀諸眾生之根機狹劣，隱覆大乘之實教，以人天三乘之權法，誘引眾生，使之成就，然後以大乘度脫之。是名隱實施權恩。</p><p>九、示滅令慕恩，如來若久住世，則薄德之人，不植善根，不生難遭之想，是故示現滅度，使諸眾生知值遇佛出世之難，心懷戀慕，便植善根。是名示滅令慕恩。</p><p>十、悲念無盡恩，如來悲念一切眾生，故留餘福，以救濟之，若示同於人壽，則為住世百年，而八十即入滅，則留二十年之餘福，以蔭末法之弟子。復留三藏之教法，廣使眾生依之修行，皆成勝果，悲愍愛念利益無窮也。是名悲念無盡恩。見大疏演義鈔二十三。</p>

**來源：佛光大辭典**

<p>眾生蒙受如來之十種恩。又作如來十恩。即：(一)發心普被恩，如來為眾生而發菩提心，鹹令受利益得安樂。(二)難行苦行恩，如來在往昔因中，施舍頭目、國城、妻子；受難行之苦，皆為眾生之利樂。(三)一向為他恩，如來積劫修諸功德，但為度脫眾生，未曾一念為己。(四)垂形六道恩，為救濟眾苦，垂化身現于六道。(五)隨逐眾生恩，見眾生無出離生死之心，長劫不舍，故運平等大慈心，隨逐救濟，令得安樂。(六)大悲深重恩，見眾生造惡，心生痛切；復觀眾生墮三惡道受種種苦，心大憂惱，起大悲而救護之。若見行善，則生大歡喜。(七)隱勝彰劣恩，如來為普賢等諸大菩薩示現實報勝應身；若說三乘之教，則隱勝妙相，顯彰三十二相劣應之身，令二乘、小教菩薩皆蒙利益。(八)隱實施權恩，觀眾生根機狹劣，隱大乘實教，誘以人天三乘之權法令成就，再以大乘度脫之。(九)示滅令慕恩，示現滅度，令眾生知值遇佛出世之難，令薄德之人植善根，作難遇想。(十)悲念無盡恩，若示同人壽，則應住世百年，而八十入滅，則留二十年餘福以蔭末法之弟子。又留三藏教法，廣使眾生依之修行。﹝華嚴大疏鈔卷二十三、大明三藏法數卷三十六﹞</p>
