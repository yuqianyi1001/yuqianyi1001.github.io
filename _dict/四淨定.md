---
title: 四淨定
source: deerpark.app
---

**來源：丁福保佛學大辭典**

<p>【名數】四禪四無色八地之定，有味定，淨定，無漏定之三種。其中淨定有四種之別：一順退分定，隨順味定將退本定時之位也。二順住分定，為住於定之當分而不退不進之位也。三順勝進分定，定力增進，順於上地之定之位也。四順決擇分定。決擇者以無漏智而名，淨定之力愈增進，而順於無漏智起無漏定所依之位也。如已上次第，順於煩惱，自地，上地，無漏也。八地之淨定有此四分，但有頂地之淨定除順決擇分定，因彼定昧劣，不生無漏定故也。見俱舍論二十八。</p>

**來源：佛光大辭典**

<p>指凡夫之四種淨定。于四禪四無色等八地定之中，有外道之味定、聖者之無漏定，及凡夫之淨定等三種。據俱舍論卷二十八載，四淨定即：(一)順退分定（梵hānabhāgīya -samādhi ），又作退分定，謂自現在之定後退至較低之定，如由第二禪退至初禪，或隨順味定將退本定時之位。(二)順住分定（梵sthibhāgīya -samādhi ），又作住分定，謂住于現在之定而不退不進之位。(三)順勝進分定（梵viśeṣabhāgīya - samādhi ），又作勝分定，謂定力增進，升進至上地定之位。(四)順決擇分定（梵prativedhabhāgīya -samādhi ），又作擇分定，謂淨定之力愈增進，自有漏而悟入無漏智，生起無漏定所依之位。所謂決擇，即通達真理而成為無漏聖者之意。</p>
