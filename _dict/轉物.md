---
title: 轉物
source: deerpark.app
---
### 丁福保佛學大辭典

【術語】經云：若能轉物，即同如來。古德云：轉得山河歸自己，轉得自己歸山河。又云：老僧轉得十二時，汝諸人被十二時轉。又云：拈一莖草作丈六金身，拈丈六金身作一莖草也。皆轉物之義。又依教義，羅漢得六通時，地水火風空，皆能轉變自由。菩薩神通，過於羅漢。見山河大地皆如幻影，芥納須彌，毛吞巨海，亦尋常事也。



