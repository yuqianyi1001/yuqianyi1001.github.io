---
title: 鐃鈸
source: deerpark.app
---

**來源：丁福保佛學大辭典**

<p>【物名】鐃與鈸，為二物，西戎南蠻之樂器也。三才圖會曰：「金鐃如火斗，有柄以銅為匡，疏其上，如鈴，中有丸。執其柄而搖之，其聲譊譊然，以止鼓。」杜氏通典曰：「銅鉢亦謂之銅盤，出於西戎及南蠻，其圓數寸，隱起如浮漚，貫之以韋，相擊以和樂也。」法華經曰：「琵琶鐃銅鈸。」後混為一種，以為法事之樂器。正字通曰：「鈸蒲活切，音拔，銅鈸今鐃鈸也。」是鐃鈸為一物之本據也。僧史略曰：「初集鳴鐃鈸，唱佛歌讚。」</p>

**來源：佛光大辭典**

<p>為寺院法會時所用金屬法器之一。鐃與鈸原為二種不同之樂器，後來混而並稱為鐃鈸。</p><p>鐃，古來即廣用于僧家與巫覡等之間，有金鐃、銅鐃等分別。金鐃，據週禮、禮記所載，系于退兵或舞蹈完畢退場時所鳴擊者，狀如火熨鬥，有柄，互相撞擊則發出‘鐃鐃’之聲，故稱為鐃。銅鐃，即所謂‘銅拍子’，與金鐃之樣式全異，然類似銅鈸，惟形狀較小，由二個鈸構成，音亦清澄，故俗稱為鐃。</p><p>鈸，又作銅鈸、銅鈸子、銅缽子、銅盤；由響銅制成，呈圓盤形，中央部分隆起一圓，此圓之中心穿有小孔，孔內附有一紐。使用時，以兩手各持一面銅</p><p>盤，互相撞擊鳴奏。據律書樂圖載，銅鈸子源自西域，無柄，以皮為紐，符合節拍以相擊，夷樂多用之。又據通典之記載，出于西戎、南蠻等地之銅鈸，其中央隆起之圓，有數寸者，亦有大至數尺者。中亞貝沙克魯克（Ba|za|klik）出土之壁畫、敦煌出土之淨土變相，及日本當麻曼陀羅虛空會、阿彌陀二十五菩薩來迎圖中，均有此樂器之圖像。又‘鐃鈸’之名，恐因銅鐃與銅鈸形狀之類似，致混同並稱，而流傳至今。</p><p>于佛教，除法會時鳴擊鐃鈸外，凡出班上香、藏殿祝贊轉輪、行者披剃、大眾行道、接新住持入院時，亦皆鳴擊。﹝佛本行集經卷十四、摩訶僧只律卷三十三、敕修百丈清規卷八法器章鐃鈸條、大宋僧史略卷下結社法集條、禪林象器箋唄器門﹞</p>
