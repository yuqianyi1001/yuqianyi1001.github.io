---
title: 七俱胝佛母尊
source: deerpark.app
---
### 佛光大辭典

梵名Sapta -koṭi-buddha-mātṛ 。乃觀音菩薩化身之一。略作七俱胝。即準提觀音之異名。為蓮華部之母，司生蓮華部諸尊功德之德，故稱佛母尊。白黃色，呈十八臂，遍身有白色輕羅錦文。﹝七俱胝佛母所說準提陀羅尼經﹞



### 丁福保佛學大辭典

【菩薩】准提觀音之異名也，胎藏界曼荼羅第二佛母院七尊中之一，俱胝者七億也。釋迦如來在給孤獨園，入准提三摩地，說過去七億佛所說之准提陀羅尼，故約過去佛之所說，謂之七俱胝。約陀羅尼之主，謂之准提，是為蓮華部之母（諸佛有部母與部主），司生蓮華部諸尊功德之德，故名佛母尊。白黃色，十八臂，徧身有白色輕羅錦之文。七俱胝佛母所說准提陀羅尼經曰：「愍念未來薄福惡業眾生故，即入准提三摩地，說過去七俱胝佛所說陀羅尼。」梵Saptakoṭibuddha－matṛ。



