---
title: 能緣
source: deerpark.app
---
### 佛光大辭典

具有認識作用之主體為‘能緣’，被認識之客體對象為‘所緣’。緣乃依賴、依靠、攀緣等意，即表示心識非獨自生起，必攀緣外境（客體對象）方能產生作用。唯識家又稱能緣為見分，所緣為相分，而以能緣之法分為見分、自證分、證自證分三者。能緣產生作用時，見分緣相分，自證分須緣見分、證自證分，證自證分緣自證分。此外，轉識論亦舉出能緣分為果報識（阿賴耶識）、執識（阿陀那識）、塵識（六識）等三種。﹝成唯識論卷二、俱舍論卷七、成實論卷五立無數品﹞



### 丁福保佛學大辭典

【術語】對所緣而言，緣為攀緣眼等之心識，攀緣聲等之外境曰能緣。聲等之外境曰所緣。攀緣者，心識不獨起，必攀外境而生，恰如老人之攀杖，猿之緣木也。俱舍論光記二曰：「緣謂攀緣，心心所法名能緣，境是所緣。（中略）心心所法，其性羸劣，執境方起，猶如羸人非杖不行。」



