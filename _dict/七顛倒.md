---
title: 七顛倒
source: deerpark.app
---
### 佛光大辭典

謂七種顛倒事理之妄見。即：(一)想倒，即非理之想。(二)見倒，即邪見。 (三)心倒，即妄心邪識。(四)于無常常倒，即于世間無常之法而起常見。(五)于苦樂倒，于世間之諸苦而起樂見。(六)于不淨淨倒，于世間之不淨法而起淨見。(七)于無我我倒，于世間之無我法而起我見。﹝瑜伽師地論卷八﹞



### 法相辭典

★瑜伽八卷五頁雲：煩惱顛倒攝者：謂七顛倒。一、想倒；二、見倒；三、心倒；四、于無常常倒；五、于苦樂倒；六、于不淨淨倒；七、于無我我倒。想倒者：謂于無常、苦、不淨、無我中，起常、樂、淨、我、妄想分別。見倒者：謂即于彼妄想所分別中，忍可、欲樂、建立執著。心倒者：謂即于彼所執著中，貪等煩惱。當知煩惱，略有三種。或有煩惱，是倒根本。或有煩惱，是顛倒體。或有煩惱，是倒等流。倒根本者：謂無明。顛倒體者：謂薩迦耶見，邊執見一分，見取、戒禁取、及貪。倒等流者：謂邪見、邊執見一分，恚、慢、及疑。此中薩迦耶見，是無我我倒。邊執見一分，是無常常倒。見取，是不淨淨倒。戒禁取，是于苦樂倒。貪，通二種。謂不淨淨倒，及于苦樂倒。



### 丁福保佛學大辭典

【名數】瑜伽論八謂：一，想倒。二，見倒。三，心倒。四，於無常常倒。五，於苦樂倒。六，於不淨淨倒。七，於無我我倒。是合前之三顛倒與四顛倒者。



