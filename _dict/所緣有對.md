---
title: 所緣有對
source: deerpark.app
---

### 法相辭典

★俱舍論二卷一頁雲：所緣有對，謂心心所，于自所緣。境界、所緣、復有何別？若于彼法，此有功能；即說彼為此法境界。心心所法，執彼而起；彼于心等，名為所緣。雲何眼等，于自境界所緣轉時，說名有礙？越彼于餘，此不轉故。或復礙者，是和會義。謂眼等法，于自境界，及自所緣，和會轉故。

★二解　大毗婆沙論七十六卷三頁雲：所緣有對者：如心心所有所緣法，各于自所緣，有所拘礙。如是名為所緣有對。



### 丁福保佛學大辭典

【術語】三有對之一。見有對條。

參照：<a href="/dict/有對">有對</a>



### 佛光大辭典

對，障礙、拘礙之義。指六識及與其相應之心所被所緣之境所拘礙，于他不得生起。乃三有對之一。蓋六識與心所僅能于自身所緣之對境而轉，如眼識僅能于色境而轉，耳識僅能于聲境而轉，如是則必然被所緣之法所拘礙，而無從于其他塵境生起作用，如眼識無從于聲、香、味等塵境生起作用。﹝大毗婆沙論卷七十六、卷一二八、俱舍論卷二、俱舍論光記卷二、俱舍論寶疏卷二﹞（參閱‘有對’2451）


