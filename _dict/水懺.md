---
title: 水懺
source: deerpark.app
---
### 佛光大辭典

唐代悟達國師以三昧水洗瘡而濯除累世冤業之懺法。又作水懺法、三昧水懺、慈悲水懺、慈悲水懺法。悟達于過去世為袁盎時，曾斬晁錯；其後十世中，袁盎轉為戒律精嚴之高僧，故晁錯累世雖思報復而無機會。後因懿宗之禮遇，師名利心起，招損其德，冤業乃乘機而入，于其膝上生人面瘡，眉目口齒俱備，每以飲食喂之，則開口吞啖，與人無異，雖遍召名醫而無效。後蒙迦諾迦尊者之助，以三昧法水洗瘡，瘡乃愈。師為啟後人懺悔之門，更作懺文三卷（慈悲水懺法，又略稱水懺），令眾生至誠懺罪，以消釋宿世冤業。﹝慈悲道場水懺序﹞



### 陳義孝佛學常見辭彙

唐悟達禪師，膝上生人面瘡，遇異僧掬水洗之，瘡癒，因著慈悲水懺法三卷。



### 丁福保佛學大辭典

【修法】唐悟達禪師，名知玄，懿宗咸通四年制使統教門事。一日忽有一珠隆起於左股，病甚，是為人面瘡。遇異僧引水洗瘡。瘡愈。水懺三卷自此始。見稽古略三。



