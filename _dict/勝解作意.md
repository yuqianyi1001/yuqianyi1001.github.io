---
title: 勝解作意
source: deerpark.app
---

**來源：法相辭典**

<p>★瑜伽十一卷十五頁雲：勝解作意者：謂修靜慮者、隨其所欲，于諸事相，增益作意。</p><p>★二解　瑜伽三十三卷五頁雲：即此作意、當言猶為聞思間雜。彼既如是如理尋思，了知諸欲、是其粗相；知初靜慮、是其靜相。從此已後，超過聞思，唯用修行、于所緣相，發起勝解；修奢摩他毗缽舍那。既修習已；如所尋思粗相靜相，數起勝解。如是名為勝解作意。</p><p>★三解　此是出世間道所攝七作意中之勝解作意也。瑜伽三十四卷十七頁雲：若觀行者、于諸諦中，如是數數正觀察故；由十六行，于四聖諦，證成道理，已得決定；復于諸諦盡所有性、如所有性，超過聞思間雜作意，一向發起修行勝解。此則名為勝解作意。如是作意、唯緣諦境，一向在定。于此修習多修習故；于苦集二諦境中，得無邊際智。由此智故；了知無常，發起無常無邊際勝解。如是了知苦等，發起苦無邊際勝解，空無我無邊際勝解，惡行無邊際勝解，往惡趣無邊際勝解，興衰無邊際勝解，及老病死愁悲憂苦一切擾惱無邊際勝解。此中無邊際者：謂生死流轉。如是諸法，無邊無際，乃至生死流轉、不絕常有。如是所說諸法，唯有生死無餘息滅，此可息滅。更無有餘息滅方便。即于如是諸有諸趣死生法中，以無願行、無所依行、深厭逆行、發起勝解，精勤修習勝解作意。又雲：如是行者，乃至世第一法已前，名勝解作意。如彼卷七頁至二十頁廣釋。</p><p>★四解　顯揚七卷十二頁雲：勝解作意者：謂如其所應，尋思了達欲界粗相，及初靜慮靜相。不為聞思之所間雜，純起修行勝解，緣粗靜相，修習止觀。修習之時，如所尋思粗靜之相，數起勝解；是故名為勝解作意。</p><p>★五解　俱舍論七卷十四頁雲：三、勝解作意。謂不淨觀、及四無量、有色解脫、勝處、遍處、如是等觀相應作意。</p><p>★六解　大毗婆沙論十一卷八頁雲：勝解作意者：如不淨觀、持息念、無量、解脫、勝處、遍處等。</p>

**來源：丁福保佛學大辭典**

<p>【術語】三種作意之一。</p>

**來源：佛光大辭典**

<p>為俱舍論所說三種作意之一，亦為瑜伽師地論所說七種作意之一。作意，系指心有所警覺之精神作用。據俱舍論卷七載，凡與不淨觀、四無量、有色之解脫、勝處、遍處等之觀法相應之作意，均稱為勝解作意。于密教觀法中，相對于‘真實作意’。蓋以尊像等實物為對象而作觀想，稱為真實作意；反之，若離實體，僅依智解作意觀想，則稱勝解作意，例如觀想淨土之莊嚴，即屬勝解作意。（參閱‘真實作意’4225）</p>
