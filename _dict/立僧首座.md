---
title: 立僧首座
source: deerpark.app
---
### 佛光大辭典

指禪林僧堂中坐于後堂首座之分手位者。即位于後堂首座之左右，並排向內或向外。立僧，指分派職位之僧，即會下僧眾中之第一座。充任立僧首座者，並無一定之人，乃于正規首座之外，別于西堂或前堂及諸耆宿中，擇選並敦請有道博達之人，為眾開法；或請大方之尊宿充任之，職責極重。禪苑清規卷七請立僧條（d續一一一·四五七上）：‘退院尊宿、首座、藏主，如合眾望，可舉立僧，即住持人升座舉白訖，知事大眾詣寮禮請（請辭雲：大眾傾心，久思示誨，伏望慈悲，俯賜開允）。’可見其事之慎重。

此外，立僧首座坐禪之場所，稱為立僧床、立僧首座床、立僧板頭。立僧首座普說終了，欲退回首座寮時，則將普說、入室二牌納入方丈，稱為立僧納牌。﹝敕修百丈清規卷上祝釐章、卷下兩序章東序知事、請立僧首座、禪林象器箋殿堂門、坐位門、職位門）



### 丁福保佛學大辭典

【職位】立僧者，開導成立眾僧之義也。無一定之人，別於首座，頭首外於西堂或前堂及諸耆宿中擇有道博達之人，墾請為眾開法。或請大方之尊宿充之。其任極重。見象器箋六。

【職位】立僧者，說法而成立眾僧之義也。無一定之人。首座頭首之外，別於西堂或前堂及諸耆宿中選有道博達之人而敦請之，使為眾開法，或請大方之尊宿充之，其任極重。代前堂首座之住持說法者，更難其人。如名德首座，則於前堂中擇稍有德者為之，得其人不難也。見象器箋。



