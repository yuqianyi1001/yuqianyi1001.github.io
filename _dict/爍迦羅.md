---
title: 爍迦羅
source: deerpark.app
---

**來源：丁福保佛學大辭典**

<p>【雜名】又作灼羯羅，斫迦羅，斫迦婆羅。梵音Cakravāda，遮迦山名。譯曰輪鐵圍，即鐵圍山也。起世經一曰：「斫迦羅隋言輪圍。」正法念經十六曰：「斫迦婆羅山魏言輪山。」慧苑音義上曰：「斫迦羅山正云灼羯羅，此曰輪圍山。」玄應音義二十三曰：「柘迦羅此云輪山，舊言鐵圍。圍即輪義，本無鐵名，譯人義立耳。」</p><p>【雜語】又作斫迦羅，爍羯羅。梵音Cakra，譯曰金剛，輪，精進。楞嚴經三曰：「爍迦羅，心無動轉。」同長水疏曰：「爍迦羅云堅固不壤也，又翻為輪。」慧琳音義四十二曰：「爍迦羅此名精進也。」梵語雜名曰：「輪，斫羯羅。」碧巖九則頌古曰：「爍迦羅眼絕塵埃。」</p>

**來源：佛光大辭典**

<p>梵語cakra，巴利語cakka。又作灼羯羅、斫迦羅、斫迦婆羅。為金剛、堅固、輪鐵等意。例如梵語之 Cakravāḍa，乃指鐵圍山。又如楞嚴經卷三（大一九·一一九中）：‘爍迦羅心無動轉。’其爍迦羅一詞，乃精進、堅固之義。又爍迦羅眼，謂金剛眼、堅固眼，即指明定正邪、辨別得失之眼。﹝碧岩錄第九則頌古、慧琳音義卷四十二、玄應音義卷二十三﹞</p>
