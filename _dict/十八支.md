---
title: 十八支
source: deerpark.app
---

**來源：三藏法數**

<p>﹝出法界次第﹞ 支即支分也。如樹，根莖是一，枝條有異。禪中支義亦爾。謂色界初禪有五支，二禪四支，三禪五支，四禪四支，共為十八支也。 初禪天定五支： 〔一、覺支〕，初心在緣名覺，謂行者在欲界，依未到地，發初禪色界諸淨色法，觸欲界身根，心大驚悟，即生身識，覺此色觸也。（未到地者，謂在欲界修色界定，故以色界為未到地也。） 〔二、觀支〕，細心分別名觀，謂行者既證初禪功德，即以細心分別此禪定中色法，諸妙功德，境界分明，是欲界之所未有也。 〔三、喜支〕，欣慶之心名喜，謂行者初發禪時，乃有喜生，所捨欲界之樂甚少，今得初禪，利益甚多，如是思惟，歡喜無量也。 〔四、樂支〕，怡悅之心名樂，謂行者發初禪時，喜踊之心既息，則恬然靜慮，而受怡悅之樂也。 〔五、一心支〕，心與定一，名一心。謂行者初證禪時，心依覺觀喜樂之法，故有細微之散；若喜樂心息，自然心與定一也。 二禪天定四支： 〔一、內淨支〕，心無覺觀之渾濁，名內淨。謂行者欲離初禪，種種呵責覺觀；覺觀既滅，則心內淨也。 〔二、喜支〕，欣慶之心名喜，謂行者初得內淨時，得免覺觀之患，而獲勝定內證之喜無量也。 〔三、樂支〕，怡悅之心名樂，謂行者喜踊之情既息，則怡然靜慮，而受怡悅之樂也。 〔四、一心支〕，心與定一，名一心。謂行者喜樂心息，則心與定一，澄渟不動也。 三禪天定五支： 〔一、捨支〕，離喜不悔名捨，謂行者欲離第二禪時，種種呵責二禪之喜，喜既滅謝，則發第三禪之樂。若證三禪之樂，則捨二禪之喜，不生悔心也。 〔二、念支〕，念即愛念，謂行者既發第三禪之樂，則樂從內起，應須愛念將息，則樂得增長也。 〔三、慧支〕，解知之心名慧，謂行者既發第三禪之樂，此樂微妙，難得增長，若非善巧解慧，則不能方便長養也。 〔四、樂支〕，怡悅之心名樂，謂行者發第三禪樂已，若能善用捨念慧之三支，將護此樂，樂則遍身。若離三禪，則餘地更無遍身之樂也。 〔五、一心支〕，心與定一，名一心。謂行者受樂心息，則心自與定法為一，澄渟不動也。 四禪天定四支： 〔一、不苦不樂支〕，不苦不樂，中庸之心也。謂行者欲離第三禪時，種種呵責於樂，樂既謝滅，則不動之定與捨俱發，故內心湛然，無苦無樂也。 〔二、捨支〕，離樂不悔名捨，謂行者既得第四禪不動真定，則捨第三禪難捨之樂，不生悔心也。 〔三、念清淨支〕，念即愛念，謂行者既得第四禪真定，當念下地之過，復念自己功德，方便將養，令其不退，進入勝品也。（下地者，即三禪也。） 〔四、一心支〕，心與定一，名一心。謂行者既得第四禪之定，用前捨念二支將護，則心無所依，泯然寂靜，一心在定，猶如明鏡不動，淨水無波，湛然而照，萬象皆現也。</p>

**來源：丁福保佛學大辭典**

<p>【名數】四禪定之十八種功德法也。見四禪定條。</p><p>參照：<a href="/dict/四禪定">四禪定</a></p>

**來源：佛光大辭典**

<p>又稱十八禪支、十八支林、十八靜慮支。指色界四禪定之十八種功德法。法界次第卷上載，十八支即：(一)初禪天定五支：(1)覺支（尋支），謂行者在欲界依未到地，發初禪色界諸淨色法，觸欲界身根，心大驚悟，即生身識，覺此色觸。(2)觀支（伺支），謂行者既證初禪功德，以細心分別此禪定中色法，諸妙功德，境界分明，為欲界所未有。(3)喜支，謂行者初發禪時，乃有喜生，思惟所舍欲界之樂甚少，今得初禪，利益甚多，歡喜無量。(4)樂支，謂行者發初禪時，喜踴之心既息，則恬然靜慮，受怡悅之樂。(5)一心支（定支），謂行者初證禪時，心依覺觀喜樂之法，故有細微之散，若喜樂心息，自然心與定一。</p><p>(二)二禪天定四支：(1)內淨支（內等淨支），謂行者欲離初禪，呵責覺觀，覺觀既滅，則心內淨。(2)喜支，謂行者初得內淨時，得免覺觀之患，而獲勝定，內證之喜無量 (3)樂支，謂行者喜踴之情既息，則怡然靜慮，受怡悅之樂。(4)一心支，謂行者喜樂心息，則心與定一，澄s不動。</p><p>(三)三禪天定五支：(1)舍支，謂行者欲離第二禪時，呵責二禪之喜，喜既滅謝，則發第三禪之樂，若證三禪之樂，則舍二禪之喜，不生悔心。(2)念支，謂行者既發第三禪之樂，則樂從內起，應須愛念將息，則樂得增長。(3)慧支，謂行者既發第三禪之樂，此樂微妙，難得增長，若非善巧解慧，則不能方便長養。(4)樂支，謂行者發第三禪樂已，若能善用舍、念、慧三支，將護此樂，樂則遍身，若離三禪，則餘地更無遍身之樂。(5)一心支，謂行者受樂心息，則心自與定法為一，澄s不動。</p><p>(四)四禪天定四支：(1)不苦不樂支，謂行者欲離第三禪時，呵責于樂，樂既謝滅，則不動之定與舍俱發，故內心湛然，無苦無樂。(2)舍支，謂行者既得第四禪不動真定，則舍第三禪難舍之樂，不生悔心。(3)念清淨支，謂行者既得第四禪真定，當念下地之過，復念自己功德，方便將養，令其不退，進入勝品。(4)一心支，謂行者既得第四禪之定，用前舍、念二支將護，則心無所依，泯然寂靜，一心在定，猶如明鏡不動，淨水無波，湛然而照，萬象皆現。﹝瑜伽師地論卷十一、顯揚聖教論卷二、雜集論卷九、俱舍論卷二十八﹞</p>
