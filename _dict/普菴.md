---
title: 普菴
source: deerpark.app
---

### 丁福保佛學大辭典

【人名】禪林或安普菴像於佛殿背後，普菴為臨濟十二世之孫，牧菴忠禪師之法嗣，名印肅，號普菴，宋孝宗乾道五年入寂。初，師振化於袁洲之南泉山，道場之盛甲於天下，沒後有靈，凡有禱者，其應如響。元朝加贈大德慧慶之號，因之號曰慧慶禪師。後元仁宗延佑年中南康沙門宗[王*忽]相姑蘇城西五里許，創慧慶禪寺，建無量壽閣，祠佛及五百尊者像，閣後作普光明殿，安置普菴之像，士民翕然而求冥應云。見普菴肅禪師錄，天如則禪師錄，吳郡慧慶禪寺記。


