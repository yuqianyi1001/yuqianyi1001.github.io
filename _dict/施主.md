---
title: 施主
source: deerpark.app
---
### 佛光大辭典

梵語dāna-pati。即施與僧眾衣食，或出資舉行法會等之信眾。音譯檀越、陀那缽底、陀那婆。又作布施家。又梵漢兼舉而稱檀越施主、檀那主、檀主。依長阿含卷十一善生經（大一·七二上）：‘檀越當以五事供奉沙門、婆羅門。（中略）一者身行慈，二者口行慈，三者意行慈，四者以時施，五者門不制止。善生！若檀越以此五事供奉沙門、婆羅門，沙門、婆羅門當復以六事而教授之。（中略）一者防護不令為惡，二者指授善處，三者教懷善心，四者使未聞者聞，五者已聞能使善解，六者開示天路。’又增一阿含經卷二十四謂，施主惠施有五功德：(一)名聞四遠，眾人嘆譽。(二)若至眾中，不懷慚愧，亦無所畏。(三)受眾人敬仰，見者歡悅。(四)命終之後，或生天上，為天所敬；或生人中，為人尊貴。(五)智慧遠出眾人之上，現身漏盡，不經後世。今施主泛指一切布施者，或舉行喪葬儀式之喪家，亦稱施主。﹝增一阿含經卷三清信士品、北本大般涅經卷十一、梵網經卷下、大智度論卷三﹞



### 法相辭典

★如誰能施中說。



### 陳義孝佛學常見辭彙

實行布施的主人。



### 丁福保佛學大辭典

【術語】行布施之主人也。自投資財而開法會或供養僧之人，又葬式之主等皆謂之施主。梵語檀越，陀那鉢底Dā－napati，思益經一曰：「世尊何謂菩薩能為施主？佛言：菩薩能教化眾生。」寄歸傳一曰：「梵云陀那鉢底，譯為施主。陀那是施，鉢底是主。而云檀越者，本非正譯。略去那字，取上陀音轉名為檀。更加越字，意道行由檀捨，自可越渡貧窮。妙釋雖然，終乖正本。」



