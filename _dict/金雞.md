---
title: 金雞
source: deerpark.app
---
### 佛光大辭典

據傳為棲于天上金雞星之雞，其後金雞一詞，轉變為禪宗用語。相傳此雞于天上報曉，則地上群雞亦應之而鳴。祖庭事苑卷五（d續一一三·六七上）：‘人間本無金雞之名，以應天上金雞星故也！天上金雞鳴則人間亦鳴。’人天眼目卷三載，有關洞山五位之正中偏之語，汾陽善昭雲（大四八·三一四上）：‘玉兔既明初夜後，金雞須唱五更前。’投子義青禪師語錄卷上雲（d續一二四·二二九下）：‘正中來，火裡金雞坐鳳台，玄路倚空通陌上，披雲鳥道出塵埃。’前者以正中偏之靜中有動之本覺，比喻為金雞，後者將無始本覺佛性如來藏心之正中來，比喻為火中鳳台上之金雞。景德傳燈錄卷六江西馬祖條之夾注（大五一·二四五下）：‘西天般若多羅記達磨雲：“震旦，闊無別路，要假姪孫腳下行，金雞解銜一顆米，供養十方羅漢僧。”’此系比喻菩提達磨為金雞，銜來一顆粟，落在漢土，繁榮了六祖慧能門下之南岳懷讓、青原行思等姪孫，禪法遂流布于天下。﹝隨州大洪山淳禪師語錄、續傳燈錄卷十一紹珍條、卷十三清照條、卷二十有瑞條、宗門無盡燈論卷上﹞



### 丁福保佛學大辭典

【譬喻】以金雞譬初祖達磨之讖語。傳燈錄六（江西馬祖章）曰：「西天般若多羅，記達磨云：震旦雖闊無別路，要假姪孫腳下行。金雞解銜一顆粟，供養十方羅漢僧。」六祖慧能門下出南岳讓，與青原思二師，自南岳出江西馬祖，自青原出湖南石頭，依此二師禪法汎濫天下，是即初祖達磨之姪孫，謂西天之金雞銜來一顆之粟，供養十方之羅漢僧也。無盡燈論上曰：「金雞一粒粟，震旦無別路。足下出馬駒，蹈殺天下人。」下二句指馬祖而言，見馬祖條。

參照：<a href="/dict/馬祖">馬祖</a>



