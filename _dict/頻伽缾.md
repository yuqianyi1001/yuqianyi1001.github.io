---
title: 頻伽缾
source: deerpark.app
---

### 丁福保佛學大辭典

【物名】缾形似頻迦鳥，故名。佛以喻無空之去來，無識之生滅。楞嚴經二曰：「阿難！譬如有人取頻伽缾塞其兩孔，滿中擎空，千里遠行，用餉他國。識蘊當知亦復如是。阿難！如是虛空，非彼方來，非此方入。如是阿難！若彼方來者，則本瓶中既貯空去，於本瓶地應少虛空。若此方入，開孔倒瓶，應見空出。是故當知識蘊虛妄，本非因緣，非自然性。」同長水疏曰：「頻伽，好聲鳥也。瓶形似彼，識陰無形。在有情身，如空盛空。」


