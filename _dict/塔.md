---
title: 塔
source: deerpark.app
---

### 陳義孝佛學常見辭彙

一種形高而尖的建築物，由五級到十幾級不等，藏佛遺骨的叫做塔，不藏遺骨的則叫做支提。



### 丁福保佛學大辭典

【術語】又作塔婆、兜婆、偷婆、浮圖等。皆梵語窣堵波（Stūpa，巴Thūpa）之訛略也。高積土石，以藏遺骨者。又名俱攞。譯言聚、高顯、墳、靈廟等。別有所謂支提或制底（Chaitya），言不藏身骨者。或通稱為塔。亦曰支提。法華義疏十一曰：「依僧祇律有舍利名塔婆，無舍利名支提。地持云：莫問有無，皆名支提。明了論云：支提，此云淨處。」行事鈔下二曰：「雜心云：有舍利名塔，無者名支提。塔或名塔婆，或云偷婆，此云塚，亦云方墳。支提云廟，廟者貌也。」玄應音義六曰：「諸經論中，或作藪斗波，或作塔婆，或作兜婆，或云偷婆，或言蘇偷婆，或作支提浮都，亦言支提浮圖，皆訛略也。正言窣堵波，此譯云廟。或云方墳，此義翻也。或云大塚，或云聚相，謂累石等高以為相也。」西域記一曰：「窣堵波，即舊所謂浮圖也。又曰鍮婆，又曰塔婆，又曰私鍮簸，又曰數斗波，皆訛也。」法華文句記三曰：「新云窣覩波，此云高顯，方墳，義立也。謂安置身骨處也。」寄歸傳三曰：「大師世尊既涅槃後，人天並集以火焚之。（中略）即名此處以為制底。」塔有顯密二教之別。顯教以為揭高德之標幟，即所謂墓標，故限於佛乃至有德之比丘。密教以為大日如來之三昧耶形。五輪塔是佛體。非墓標。因而許為結緣追福。建於一般僧俗之墓處，俗曰石塔、塔婆、窣堵波者，指此五輪塔也。


