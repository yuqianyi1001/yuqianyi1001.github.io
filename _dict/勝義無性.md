---
title: 勝義無性
source: deerpark.app
---

### 法相辭典

★顯揚十六卷四頁雲：三、勝義無性。謂圓成實自性。由此自性、體是勝義；又是諸法無性故。

★二解　顯揚十六卷十二頁雲：論曰：圓成實自性、由勝義無性故，說為無性。何以故？由此自性、即是勝義；亦是無性。由無戲論我法性故。是故圓成實自性、是勝義故；及無戲論性故；說為勝義無性。應知于依他起自性，由異相故；亦得建立為勝義無性。何以故？由無勝義性故。

★三解　成唯識論九卷一頁雲：依後圓成實，立勝義無性。謂即勝義、由遠離前遍計所執我法性故；假說無性。非性全無。如太虛空，雖遍眾色；而是眾色無性所顯。雖依他起、非勝義故；亦得說為勝義無性；而濫第二，故此不說。



**來源：三藏法數**

謂前相無性、生無性，因破眾生妄執之情，假說無性；非性全無，是故佛說勝義無性者，謂真如勝義之性，遠離遍計妄執之性，故名勝義無性。



### 丁福保佛學大辭典

【術語】三無性之第三。見三無性條。

參照：<a href="/dict/三無性">三無性</a>


