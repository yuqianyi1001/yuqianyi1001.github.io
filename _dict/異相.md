---
title: 異相
source: deerpark.app
---

**來源：陳義孝佛學常見辭彙**

<p>四相之一。見四相條。</p>

**來源：法相辭典**

<p>★大毗婆沙論三十九卷八頁雲：問：言異相者，為滅壞故、名為異相？為轉變故、名異相耶？設爾；何失。若滅壞故名異相者；應有為相、但有三種。異即滅故。若轉變故名異相者：應同轉變外道所宗？答：應作是說：非滅壞故、及轉變故、名為異相。然令諸行、作用損敗，作用朽故，作用羸弱，作用衰瘁，作用慢緩，故名異相。有作是說：令轉變故名為異相。問：若爾；應同轉變外道所立宗義？答：彼執諸行相續轉時，前位不滅，轉變為後；如薪成灰、乳為酪等。今說諸行相續轉時，前滅後生，而有轉變。謂有為法、生時勢盛，滅時勢衰。生時力強，滅時力劣。生時名新。滅時名故。生時滋茂，滅時枯瘁。生時和合，滅時離散。生時興舉，滅時墮落。生時猛利，滅時遲鈍。生時得作用，滅時失作用。生時得增上，滅時失增上。生時得功能，滅時失功能。生時熾盛，滅時萎歇。生時增進，滅時退減。生時得士用，滅時失士用。生時未熟，滅時已熟。故名轉變、非同外道。</p><p>★二解　入阿毗達磨論下十一頁雲：老、謂衰損。引果功能、令其不能重引別果。謂有為法、若無異相衰損功能；何緣不能引別果已，更不重引。引而復引，應成無窮。若爾；又應非剎那性。由此故知別有異相。</p>

**來源：三藏法數**

<p>謂真如平等之理，隨染淨緣顯現一切差別之相，故名異相。</p><p>謂少則顏紅體潤，老則髮白面皺，是為異相（皺，側救切）。</p><p>謂一念之心，初後不同，是為異相。</p><p>多異相望為異，謂種種差別之義。雖同一體而各適其宜，不相混濫也。如眼耳等諸根，各得其用，而不雜亂，故云異相。</p>

**來源：丁福保佛學大辭典**

<p>【術語】四相之一。見有為條。</p><p>參照：<a href="/dict/有為">有為</a></p>

**來源：佛光大辭典**

<p>(一)四相之一，俱舍七十五法之一，唯識百法之一。異，衰變之義。即令一切有為諸法變易衰敗之法。此法非色非心，為不相應行蘊所攝。然俱舍論謂其為實法，唯識論等則以之為分位假立之法。（參閱‘四相’1732）</p><p>(二)為‘一相’之對稱。一切法其自性差別，非唯一元之義。一切法異為外道毗世師論師之說。中論‘八不’中之‘非異’，即破斥此說。﹝外道小乘四宗論﹞（參閱‘一相’57、‘八不中道’275）</p><p>(三)六相之一。為‘同相’之對稱。異，差別、差異之義。指一切諸法各各相異之狀態。如瓦、石、柱、椽、梁等形狀各異，為異相；又瓦、石、柱、椽、梁等和合成屋舍，乃合力而不相背，故稱同相。（參閱‘六相圓融’1280）</p>
