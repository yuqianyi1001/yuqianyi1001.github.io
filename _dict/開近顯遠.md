---
title: 開近顯遠
source: deerpark.app
---

**來源：丁福保佛學大辭典**

<p>【術語】與開迹顯本同。明八相成道之近事為方便，以顯久遠之本體者。玄義十下曰：「如法華三周說法，斷奠聲聞，咸歸一實。後開近顯遠，明菩薩事。」同九下曰：「若扶文便應言開近顯遠，若取義便應言本迹，呼近為迹，稱遠為本，名異義同。」見開顯條。</p><p>參照：<a href="/dict/開迹顯本">開迹顯本</a></p><p>參照：<a href="/dict/開顯">開顯</a></p>

**來源：佛光大辭典**

<p>即開除執著于佛陀伽耶成道之佛為近成之佛，而顯示久遠實成之本佛；即法華本門之開顯。此系天台宗對于法華經所作判釋之語。于法華經二十八品中，前十四品僅明十界皆成佛，未說釋尊為久遠實成之佛，此垂蹟示現之化儀，稱為蹟門。次于後十四品（本門）中，謂能說之釋尊，自五百億塵點劫之前已成佛；亦即開除以佛陀伽耶成道之佛為近成之佛的執著，而顯示久遠實成之本地本佛，故稱開蹟顯本。然佛身原無本蹟二身之別，蕩除對于垂蹟佛身之情執，蹟門之釋尊即本地久遠之釋尊，此稱開近顯遠。故開近顯遠乃就時而言，其義即開蹟顯本。﹝法華經卷五如來壽量品、法華經玄義卷十下、法華經義記卷一、法華玄論卷一﹞（參閱‘本蹟二門’1965、‘開蹟顯本’5308、‘開顯’5316）</p>
