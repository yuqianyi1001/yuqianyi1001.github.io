---
title: 咒誓
source: deerpark.app
---

**來源：丁福保佛學大辭典**

<p>【術語】誦神佛之名，證吾言如實不妄，曰咒誓。佛制禁比丘作此咒誓也。有部毘奈耶雜事十九曰：「是時六眾有緣事時，即便引佛法僧寶而為咒誓，或引鄔波駄耶阿遮利耶而為咒誓。有信敬俗人聞咒誓時作如是語：我等俗流尚不引佛及師為誓，仁等出家何故引佛及師而作咒誓？是所不應，彼默無對。苾芻白佛。佛言：俗生譏恥，時合其宜。然出家本求實語，不應盟誓。若作，越法罪。」然依四分之舊律則似開此咒誓。行事鈔下四之一曰：「律云：有言誓，應言若我作是事，南無佛。若汝作是事，亦南無佛。不得雜餘地獄等。」同資持記曰：「律下，次教咒誓，謂有屈抑之事發誓以雪之，意是求佛為證，故云南無佛等。」</p>

**來源：佛光大辭典**

<p>謂以神佛之名發誓，證明自己所說之話語如實不妄。佛陀制禁比丘行咒誓，據有部毗奈耶雜事卷十九載，佛世時，六眾若有緣事，常以佛、法、僧三寶起咒誓。在家居士對僧眾此舉十分不滿，謂彼等尚且不以佛、師起誓，出家比丘更不應有此舉。佛陀聞比丘之轉述，乃告誡大眾，諸居士所言極為正確，出家比丘原應說真實之語，而毋須起誓，若有行咒誓者，觸犯‘越法罪’，乃違越三世諳佛秘密之法。然據四分律刪繁補闕行事鈔卷下四，所引律典之記載，若有言誓，應說‘南無佛’。</p>
