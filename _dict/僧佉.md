---
title: 僧佉
source: deerpark.app
---
### 丁福保佛學大辭典

【流派】Sāṁkhya，正曰僧企耶，譯曰數。外道之論名。玄應音義十曰：「僧佉，此語訛也，應云僧企耶，此云數也。其論以二十五根為宗，舊云二十五諦。」唯識述記一末曰：「梵云僧佉，此翻為數，即智慧數。數度諸法根本立名，依數起論名為數論，論能生數亦名數論。」百論疏上之中曰：「僧佉，此云制數論，明一切法不出二十五諦，故一切法攝入二十五諦中，名為制數論。」法華文句八曰：「僧佉此云無頂，因人名論。」見數論條。

參照：<a href="/dict/數論">數論</a>



