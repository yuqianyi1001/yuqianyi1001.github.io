---
title: 增益
source: deerpark.app
---
### 佛光大辭典

(一)梵語svāhā。音譯為僧莎訶、娑婆訶、薩婆訶、蘇婆訶、娑縛賀、僧婆訶。意譯作究竟、圓滿、成就、吉祥、息災、憶念。為真言密咒中最後所附之語句，亦是古來印度在供神時，祈求幸福吉祥所唱念之贊嘆語。如般若心經（大八·八四八下）：‘揭諦　揭諦　波羅揭諦　波羅僧揭諦　菩提薩婆訶。’

(二)三種、四種等壇法之一。于密教，為增益福德所修之法，通稱為增益法。



### 三藏法數

謂其水人若飲時，即能長養善根，增益四大，是為增益功德。（四大者，即人身中地、水、火、風也。）



### 法相辭典

★此即小乘同類因。雜集論四卷十七頁雲：增益者：謂前際修習善不善無記法故；能令後際善等諸法，展轉增勝，後後生起。前際修習者：謂先所數習現行義。後際展轉增勝後後生起者：謂由彼長養諸種子故；于未來世，即彼種類，增勝而生。如是諸法，能為相似增長因故；立同類因。



### 丁福保佛學大辭典

【術語】四種壇法之一。為增益福德，祈念南方寶部諸尊之修法也。大日經疏十一曰：「增益亦名圓滿，謂能滿一切所願也。」秘藏記末曰：「增益用寶部尊。」同本曰：「增益法，以白月日出起首，行者面向東方，半跏坐若結跏趺坐。其修福德者即觀我身徧法界，成黃金方壇。又觀身成降三世尊極善怡相也，我口即爐口。又想身作如意寶珠，雨七寶及雜財物，滿自界院內及法界。若為他覓官位封祿，觀國王大臣愛念某甲授與官祿。若為他求慶者，觀諸佛菩薩加被國王大臣愛念與慶。若修智慧者，觀從我心智慧日輪光明出現照曜法界。」



