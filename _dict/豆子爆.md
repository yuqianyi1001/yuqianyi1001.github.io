---
title: 豆子爆
source: deerpark.app
---

**來源：丁福保佛學大辭典**

<p>【公案】傳燈錄曰：「佛日和尚參夾山，問與什麼同行？師曰：木上坐。遂取拄杖擲於夾山面前。夾山曰：從天台得來否？師曰：非五嶽之所生。曰：從須彌山得來否？曰：月宮亦不逢。曰：恁麼即從他人得也。師曰：己尚是怨家，從人得堪作什麼？曰：冷灰裏有一粒豆子爆。」張無盡流通海眼經偈曰：「歸命新經願力深，決知一字直千金。驀然豆子灰中爆，莫笑先生錯用心。」</p><p>參照：<a href="/dict/什麼">什麼</a></p>
