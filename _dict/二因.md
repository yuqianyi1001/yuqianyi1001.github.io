---
title: 二因
source: deerpark.app
---
### 佛光大辭典

(一)生因、了因。(一)生因，乃本具法性之理，能生一切善法者，如谷、麥等種，能生萌芽。(二)了因，乃以智慧照了法性之理，為輔助生成之資緣者，如燈之照物，了了可見。以上二者，與正因、緣因名異而義同。﹝北本涅經卷二十八﹞（參閱‘六因’1256）

(二)能生因、方便因。(一)能生因，謂第八識能生起眼等諸識，為一切善惡之因，如谷、麥等種能生萌芽。(二)方便因，謂眼等諸識能為方便，引發第八識善惡之種，如水土能引發谷、麥等萌芽之方便。﹝瑜伽師地論卷三十八、宗鏡錄卷七十一﹞

(三)習因、報因。(一)習因，又作同類因，乃後起之果，習續前因而增長，如習于貪欲，則貪欲愈增。(二)報因，又作異熟因，乃後之果報引于宿行之業因，如行善惡之因，即得苦樂之報。﹝天台四教儀集注卷中、法華文句卷十八﹞

(四)近因、遠因。(一)近因，謂能直接引發果者，如凡夫行布施行，于其身後得好果報。(二)遠因，謂間接引果者，如修世間之禪定，間接使遂生色界天之果報。﹝大智度論卷九十六﹞

(五)牽引因、生起因。(一)牽引因，謂未潤位之種子，間接牽引生死之苦果者。(二)生起因，謂已潤位之種子，直接生起生死之苦果者。如十二緣中之無明、行、識、名、色、六處、觸、受等屬前者，愛、取、有等屬後者。﹝瑜伽師地論卷三十一﹞



### 三藏法數

﹝出涅槃經﹞ 〔一、生因〕，生即發生。謂本具法性之理，則能發生一切善法。如穀麥等種，能生芽孽，是名生因。 〔二、了因〕，了即照了。謂以智慧照了法性之理，如燈照物，了了可見，是名了因。

﹝出宗鏡錄﹞ 〔一、能生因〕，謂第八識能生起眼等諸識，又為一切善惡種子之因，譬如穀麥等種，為發生芽孽之因，是名能生因。（第八識者，即藏識也。） 〔二、方便因〕，謂眼等諸識，能為方便引發第八識善惡之種，譬如水土以為發生穀麥等芽孽之方便，是名方便因。

﹝出天台四教儀集註﹞ 〔一、習因〕，習即數習之義。謂如習貪欲，則貪欲增長，是名習因。 〔二、報因〕，報即果報，謂行善惡之因，即得善惡之報，是名報因。

﹝出大智度論﹞ 論問曰：諸煩惱是惡法，云何能生善業？答曰：有二種因。 〔一、近因〕，謂人為求後世富樂，故修布施等善，是為近因。 〔二、遠因〕，謂人欲離欲界衰惱不淨之身，故修禪定之善，是為遠因。

﹝出大涅槃經﹞ 〔一、正因〕，正謂中正，中必雙照，三諦具足，故名正因。（中正者，離於邊邪也。雙照者，照空照假也。空謂蕩一切相，即是真諦；假謂立一切法，即是俗諦；非空非假，即是中諦。故云三諦具足。） 〔二、緣因〕，緣即緣助，謂一切功德善根，資助了因，開發正因之性，故名緣因。（了因者，了即照了，謂以智慧照了正因也。）

﹝出瑜伽師地論﹞ 〔一、牽引因〕，謂由無明之惑，於先世時造作善惡一切業行，由此業行為因，則能招引現生果報，如是展轉牽連不斷，故名牽引因。 〔二、生起因〕，謂由無明之惑，於現世時，造作善惡一切業行，由此業行為因，則能感得後世果報，如是展轉相生不絕，故名生起因。



### 陳義孝佛學常見辭彙

１．生因和了因。生因是能夠產生果實的因種，如殼麥等種子是；了因是以智慧去透視事物的原理，如燈照物，了了可見。２．正因和緣因。正因是正主的因；緣因是助緣的因。



### 丁福保佛學大辭典

【名數】一、生因，本具法性之理則能發生一切善法，如穀麥等種，能生萌芽是也。二、了因，以智慧照了法性之理，如燈照物了了可見是也。見涅槃經二十八。

一、能生因，第八識能生起眼等之諸識，又為一切善惡之因，如穀麥等種為發生萌芽之因是也。二、方便因，眼等之諸識能為方便，引發第八識善惡之種，如水土以發生穀麥等萌芽之方便是也。見宗鏡錄七十一。

一、習因，如習貪欲，則貪欲愈增長，新譯曰同類因。二、報因，如行善惡之因，即得菩樂之報，新譯曰異熟因。見四教儀集註中。

一、正因，眾生本具之理性，正為成佛之因者。二、緣因，一切之功德善根資助智慧之了因，開發正因之性者。見涅槃經二十八。又有近因遠因，見大論。牽引因生起因，見瑜伽論。



