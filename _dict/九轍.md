---
title: 九轍
source: deerpark.app
---

**來源：丁福保佛學大辭典**

<p>【名數】九種軌轍之意。秦道融始講羅什譯之法華經，開為九轍，即分判法華為九科也。法華玄論一曰：「及羅什至長安。翻新法華竟。道融講之。開為九轍。時人呼為九轍法師。九轍之文。今所未見。講新法華。始乎融也。」法華文句記八之四曰：「什譯纔畢，叡便講之，開為九轍。時人呼為九轍法師。一者昏聖相扣轍，即序品是。次有七轍，即是正宗：一者涉教歸真轍，為上根人（方便品）。二者興類潛彰轍，為中根人（譬喻品）。三者述窮通昔轍，中根領解（信解品）。四者彰因進悟轍，為下根人。即化城授記。五讚揚行李轍，即法師品，為如來使。六本迹無生轍，即多寶品。多寶不滅，釋迦不生。多寶為本，釋迦為迹。本既不滅，迹豈有生。本迹雖殊，不思議一。七舉因徵果轍，即踊出壽量品，彌勒舉因徵果，佛舉壽量因果所由。八稱揚遠濟轍，即隨喜去訖經。屬流通也。」是蓋為什譯法華經科釋之嚆矢，當時著名者，惟詳細之解說，今不傳。又出於法華傳二等。</p>

**來源：佛光大辭典**

<p>九種軌轍之意。即僧叡判釋法華經時所立之九科。據法華傳記卷二僧叡傳載，僧叡為鳩摩羅什之門人，羅什嘗命僧叡開講法華經，僧叡乃將全經分為九轍，即：(一)昏聖相扣轍，即序品。(二)涉教歸真轍，即方便品，系佛陀為上根者所宣說。 (三)興類潛彰轍，即譬喻品，系佛陀為中根者所宣說。(四)述窮通昔轍，即信解品，系四大弟子所領解者。(五)彰因進悟轍，即化城、授記等諸品，系佛陀為下根者所宣說。(六)贊揚行李轍，即法師品。(七)本蹟無生轍，即多寶品。(八)舉因征果轍，即踴出、壽量等諸品。(九)稱揚遠濟轍，即隨喜功德品以下，是為全經之流通分。又法華文句記卷八之四亦舉九轍而配以序、正、流通三段，即第一轍為序分，第二至第八等七轍為正宗分，第九轍為流通分。上記二書均謂九轍為僧叡所立，故稱僧叡為九轍法師。但法華玄論卷一謂乃道融之所立，故稱道融為九轍法師。﹝法華義疏卷一（吉藏）、法華遊意、法華經文句卷八下﹞</p>
