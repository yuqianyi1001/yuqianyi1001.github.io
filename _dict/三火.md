---
title: 三火
source: deerpark.app
---

**來源：陳義孝佛學常見辭彙**

<p>三毒之火，即貪瞋痴。</p>

**來源：法相辭典**

<p>★集異門論五卷三頁雲：初三火者：一、貪火，二、嗔火，三、癡火。貪火雲何？答：謂于欲境，諸貪等貪，執藏防護，堅著愛樂，迷悶耽嗜，遍耽嗜，內縛欲求，耽湎苦集，貪類貪生；總名為貪。由此貪愛所蔽伏者，發生種種身熱心熱身心俱熱，身燒心燒身心俱燒，身惱心惱身心俱惱。又由貪愛纏為緣故；長夜領受不可愛不可樂不可欣不可意異熟果。是謂貪火。嗔火雲何？答：謂于有情欲為損害，內懷栽杌，欲為擾惱，已嗔，當嗔，現嗔，樂為過患，極為過患，意極忿恚，于諸有情，各相違戾，欲為過患，已為過患，當為過患，現為過患；總名為嗔。由此嗔恚所蔽伏者，發生種種身熱心熱身心俱熱，身燒心燒身心俱燒，身惱心惱身心俱惱。又由嗔恚纏為緣故；長夜領受不可愛不可樂不可欣不可意異熟果。是謂嗔火。癡火雲何？答：謂于前際無知，後際無知，前後際無知；廣說乃至癡類癡生，改類改生。總名為癡。由此愚癡所蔽伏者，發生種種身熱心熱身心俱熱，身燒心燒身心俱燒，身惱心惱身心俱惱。又由愚癡纏為緣故；長夜領受不可愛不可樂不可欣不可意異熟果。是謂癡火。</p><p>★二解　瑜伽十四卷五頁雲：又有三火，為化樂福邪事外火勝解有情，示無虛誑所應事火。雖實非火，假立火名。一者、父母，二者、妻子，三者、真實應供福田。</p><p>★三解　集異門論五卷四頁雲：　後三火者：一、應奉事火，二、應給施火，三、應供養火。應奉事火雲何？答：父母是子所應奉事。如世尊為高直身形婆羅門說：雲何名為應奉事火？謂世父母，應受其子種種樂具，隨處隨時，無倒奉事。雲何其子以諸樂具隨處隨時無倒奉事應奉事火？謂族姓子，以精進力，及手足力，若汗血力，如法所得財物樂具，隨處隨時，無倒奉事供養父母。何故名為應奉事火？謂族姓子，從彼而生，由彼長養，乃得成立。是故父母，諸佛說為應奉事火。應給施火雲何？答：妻子奴婢作使親友，是其家主所應給施。如世尊為高直身形婆羅門說：雲何名為應給施火？謂世妻子奴婢作使及諸親友，應受家主種種樂具，隨處隨時，無倒給施。雲何家主以諸樂具隨處隨時無倒給施應給施火？謂族姓子，以精進力，及手足力，若汗血力，如法所得財物樂具，隨處隨時，無倒給施妻子奴婢作使親友。何故名為應給施火？謂族姓子，如法居家。其妻、子等，無倒承事，如教為作所應作業，令無匱乏，速得成辦。是故妻子奴婢作使及諸親友，諸佛說為應給施火。應供養火雲何？答：真沙門婆羅門，是諸施主所應供養。如世尊為高直身形婆羅門說：雲何名為應供養火？謂沙門婆羅門，若已離貪，或復修行調伏貪行；若已離嗔，或復修行調伏嗔行；若已離癡，或復修行調伏癡行。如是沙門及婆羅門，應受施主種種樂具，隨處隨時，無倒供養。雲何施主以諸樂具隨處隨時無倒供養應供養火？謂族姓子，以精進力，及手足力，若汗血力，如法所得財物樂具，隨處隨時，無倒供養如前所說諸沙門婆羅門。何故名為應供養火？謂族姓子，供養阿羅漢，及諸有學者。彼是世間真福田故；能令施主，于中樹福，感得最勝此世他世富樂異熟；及解脫果。是故真沙門及真婆羅門，諸佛說為應供養火。餘世間火，非應奉事給施供養。彼不能令諸有情類，得勝果故。</p>

**來源：丁福保佛學大辭典**

<p>【譬喻】三毒之火。即貪瞋痴也。寶積經九十六曰：「我見諸眾生，三火所熱惱。」歸敬儀中曰：「有將崩朽宅，三火恒然。」</p>

**來源：佛光大辭典**

<p>(一)指貪、嗔、癡。又作三毒、三垢。即：(一)貪（梵rāga  ）火，渴取一切順境。(二)嗔（梵dveṣa  ）火，對所遇逆境引起忿怒。(三)癡（梵moha  ）火，心智懵懂，不明事理，顛倒妄取，起諸邪行。大寶積經卷九十六（大一一·五四二下）有‘我見諸眾生，三火所熱惱’之句。凡人之煩惱，以貪欲、嗔恚、愚癡荼毒人最劇，故又稱三毒。其微細難察，殘害身心，常使人沉淪于生死輪回。此三者能害眾生，為惡之根源，故又稱三不善根。﹝北本大般涅經卷二十九、有部毗奈耶卷三十四、大智度論卷二十一﹞</p><p>(二)印度婆羅門教及印度教大型祭祀中必置之供奉物。即(一)家主火（梵Garhapatyagni  ），為調理供養諸神及婆羅門供物所設之火，火爐為圓形。(二)供養火（梵Āhavanīyāgni  ），位于家主火之西方，燒供物奉獻諸神，火爐為方形。(三)祖先祭火（梵Anvāharyapacana  ），供物奉獻祖先，火爐為半月形；位于家主火之南，故又稱南火（梵Dakṣināgni  ）。</p>
