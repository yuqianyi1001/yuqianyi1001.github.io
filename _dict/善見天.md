---
title: 善見天
source: deerpark.app
---

### 法相辭典

★大毗婆沙論一百七十六卷二頁雲：雲何善見天？謂善見天一類伴侶，乃至廣說。問：彼天何故名善見耶？答：彼是假名假想。乃至廣說。復次彼天形色、轉復妙好，眾所樂觀；故名善見。復次彼天審見苦真是苦，乃至道真是道；離諸垢濁，心轉淨了；故名善見。復次彼得上勝圓滿品雜修靜慮，所得善法，轉粗顯故；名善見天。

★二解　集異門論十四卷十頁雲：雲何善見天？答：謂此與彼諸善見天、同一類，為伴侶，共眾同分，依得事得處得皆同。又彼生在善見天中，所有無覆無記色受想行識蘊，是名善見天。復次以善見天、于苦見苦，于集見集，于滅見滅，于道見道，故名善見天。復次以善見天，形色轉微妙，眾所轉樂觀，轉清淨端嚴，超過無煩無熱善現天眾。故名善見天。復次此是彼名異語增語諸想等想施設言說，謂善見天。故名善見天。



### 三藏法數

謂此天於十方世界，妙見圓澄，更無塵象，及一切沉垢，故名善見天也。（十方世界等者，謂一心在定，定能發慧，於慧心中，見十方界圓遍澄凝，更無世界內外塵象，及無心地昏沉之垢也。）



### 丁福保佛學大辭典

【界名】五淨居天之一。在色界第四禪。定力勝而見清徹，故曰善見。又帝釋所居善見城之宮殿也。



### 佛光大辭典

善見，梵名Sudarśana  ，巴利名Sudassana  ，音譯作修提舍那、須陀施尼、須達梨舍那、須陀屍。為色界十八天之一，五淨居天之第四。又作大善見天、善好見天、善觀天、快見天、妙見天。指色界第四禪中第二位之天。此天以定力殊勝而所見清澈，故稱善見。又指帝釋所居善見城之宮殿。據立世阿毗曇論卷七載，由最上品四禪相應之業，恭敬勤修，雜覺分之所薰修，因此業而生善現天，十倍于此，則生于善見天。雜阿毗曇心論卷二、彰所知論卷上等，謂此天壽量達八千劫，身長八千由旬。諸經論中另有壽長四千劫、四十劫、千五百大劫等說。﹝長阿含經卷二十忉利天品、大樓炭經卷一、卷四、起世經卷一、卷七、立世阿毗曇論卷六、順正理論卷二十一、集異門足論卷十四﹞（參閱‘五淨居天’1150、‘色界’2545）


