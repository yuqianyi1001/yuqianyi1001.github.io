---
title: 尋伺
source: deerpark.app
---

**來源：陳義孝佛學常見辭彙**

<p>尋與伺。尋是尋求各種的事理，是一種粗相的動心；伺是伺察各種的事理，是一種細相的動心。</p>

**來源：法相辭典**

<p>★瑜伽五十八卷八頁雲：當知尋伺、慧思為性；猶如諸見。若慧、依止意言而生；于所緣境，P惶推究；雖慧為性，而名尋伺。于諸境界，遽務推求，依止意言、粗慧，名尋。即于此境，不甚遽務、而隨究察，依止意言、細慧，名伺。</p><p>★二解　集論一卷十頁雲：何等為尋？謂或依思，或依慧，尋求意言，令心粗轉為體。何等為伺？謂或依思，或依慧，伺察意言，令心細轉為體。如是二種、安不安住所依為業。</p><p>★三解　成唯識論七卷二頁雲：尋、謂尋求。令心匆遽，于意言境，粗轉為性。伺、謂伺察。令心匆遽，于意言境，細轉為性。此二俱以安不安住身心分位所依為業。並用思慧一分為體。于意言境，不深推度及深推度，義類別故。若離思慧：尋伺二種體類差別、不可得故。</p>

**來源：三藏法數**

<p>謂推尋伺察根塵相對所起一念之心，即以三觀觀之，是名尋伺。（麤心在緣曰尋，細心分別曰伺。三觀者，空觀、假觀、中觀也。）</p>

**來源：丁福保佛學大辭典**

<p>【術語】舊云是觀。新作尋伺，不定法中二種之心所也。見七十五法條。</p><p>參照：<a href="/dict/七十五法">七十五法</a></p>
