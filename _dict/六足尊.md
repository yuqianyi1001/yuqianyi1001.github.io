---
title: 六足尊
source: deerpark.app
---

**來源：丁福保佛學大辭典**

<p>【菩薩】五大明王中大威德明王之別號也。此尊有六頭六面六臂六足，所乘之牛，亦為六牛，獨以六足名之者，以多足限於此尊也。為西方無量壽佛之忿怒尊，文殊菩薩之所現也。補陀落海會軌曰：「六足尊，無量壽佛忿怒。自性輪，文殊菩薩。」秘藏記鈔十曰：「文殊菩薩者，西方四菩薩中第二利菩薩也。此菩薩現所名六足尊，六足尊者大威德也。瑜祇經大威德名六足尊，是其證也。」見大威德明王條。</p><p>參照：<a href="/dict/大威德明王">大威德明王</a></p>

**來源：佛光大辭典**

<p>為密教五大明王之一。即大威德明王。又作降閻魔尊。于現圖胎藏界曼荼羅中，位于般若菩薩之右，其形像，身青黑色，呈忿怒形，遍身生火燄，具六頭六臂六足，坐于瑟瑟座。﹝廣大儀軌卷中、胎藏界七集卷上﹞（參閱‘大威德明王’805）</p>
