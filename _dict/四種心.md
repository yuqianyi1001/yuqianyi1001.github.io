---
title: 四種心
source: deerpark.app
---

**來源：三藏法數**

﹝出翻譯名義﹞ 〔一、肉團心〕，肉團心者，即父母所生血肉之團，狀似蓮華開合，乃意識所依之處也。 〔二、緣慮心〕，緣慮心者，即緣持思慮之心，此通第八識而言，謂眼緣色乃至第八緣根身種子器世間故也。（通第八識者，此緣慮心以第八藏識為體故也。根身者，根即眼等諸根，身即色身也。種子者，即善惡種子也。器世間者，以世界如器故也。） 〔三、積聚精要心〕，積聚精要心者，謂諸經中積集一切要義，名為文心。如般若心經，為大品六百卷中之精要是也。（梵語般若，華言智慧。） 〔四、堅實心〕，堅實心者，謂堅固真實，乃眾生本有之性，諸佛所證之理，即第一義心也。



### 丁福保佛學大辭典

【名數】見心條。

參照：<a href="/dict/心">心</a>



### 佛光大辭典

諸經典對于心作各種分類，其中關于四種心，各經典中復有諸多異說，或指紇利陀心（肉團心）、緣慮心、質多心（集起心）、幹栗馱心（堅實心）。或指真實心、緣慮心、積集心、積聚最勝心。或指肉團心、緣慮心、積聚精要心、堅實心。翻譯名義集卷六舉出四種心，即：(一)肉團心，即父母所生血肉之團，狀似蓮華開合，乃意識所依之處。(二)緣慮心，即緣持思慮之心，此通八識而言；謂眼識緣色，乃至第八識緣根身、種子、器世間。(三)積聚精要心，謂諸經中積集一切要義，稱為文心；如般若心經為大品六百卷中之精要。(四)堅實心，謂堅固真實之心，乃眾生本有之性，諸佛所證之理，亦即第一義心。﹝金光明最勝王經疏卷二之末、宗鏡錄卷四、大明三藏法數卷十八﹞（參閱‘心’1395、‘汗栗馱’2471）


