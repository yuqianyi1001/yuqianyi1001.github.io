---
title: 神分
source: deerpark.app
---

### 丁福保佛學大辭典

【術語】說法明眼論曰：「若供養佛菩薩像，以開眼為始。若讚嘆法寶，以神分為初。」神分者。於法事之初，對於五類諸天兩神，誦般若心經一卷也。是一以除卻惡魔邪鬼。一以請善神之擁護。其神分之文曰：「抑日來之間，降臨道場，所隨喜善根，天神地祇重奉法樂莊嚴，威光倍增。」次為總神分般若心經一卷。明眼論曰：「問：何故神分唯用般若？答：雖可任用何經，然別指一經，此殊難定。其用般若經者，實有深意，其深意謂第六天魔王，嘆三界眾生數滅，擬迴種種方便，使眾生輪迴六道，故人發善心修佛事，必出三界，出三界，必其數滅，以是在修佛事所，成其障礙。如來悲此事，於心經說無眼耳鼻舌身意。說無色聲香味觸法。魔民聞此說時，深成禁忌，念言：佛陀說無六根六境六識，而佛是三達大聖，不妄語真人，如來說無十八界，我等欲妨障何物，作是念時，魔王三業柔和，退還本宮，此時善神歡喜，聽受法味，守護施主也。」



### 佛光大辭典

又作神下。意謂將法施分與天地諸神。修密教行法之際，為除盡惡神之障礙、祈請善神之保護，特向諸天或神o讀經，使其聽聞佛法得法樂。一般皆誦般若心經一卷，稱為神分心經。行于行法之初或表白之後等。﹝青龍寺軌記﹞


