---
title: 香為信心之使
source: deerpark.app
---
### 丁福保佛學大辭典

【雜語】資持記下三之三曰：「賢愚經六云：佛在舍衛，放鉢國長者，有子名富奇那，後出家證阿羅漢。化兄羨那，造旃檀堂請佛。各持香爐，共登高樓。遙望祇桓，燒香歸命。會佛及聖僧，香煙乘空在佛頂上，作一煙蓋。佛知即語神足比丘同往。」僧史略中曰：「經中長者請佛，宿夜登樓，手秉香爐，以達信心。明日食時，佛即來至。故知香為信心之使也。」



