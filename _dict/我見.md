---
title: 我見
source: deerpark.app
---
### 佛光大辭典

梵語ātma-dṛṣṭi。指執著有實我之妄見，亦即于非我之法，妄執為我。據大乘起信論載，此又分人、法二種：(一)人我見，即執著于色、受、想、行、識，以五蘊假合之身心為實我。(二)法我見，即妄計一切法皆有其實在體性。又唯識宗以我見為四根本煩惱之一，謂其與第七末那識相應。此末那識系由無始以來虛妄之燻習力，緣于第八阿賴耶識之分，而有實我實法之見。﹝大毗婆沙論卷八、大乘阿毗達磨雜集論卷一、俱舍論卷十九、成唯識論卷四、卷六、成唯識論了義燈卷二本﹞



### 三藏法數

謂不知此身五蘊所成，虛假不實，妄計為身，強立主宰，恒執為我，是為我見。（五蘊者，色蘊、受蘊、想蘊、行蘊、識蘊，為五也。）

謂眾生於五陰法中，妄計有我、我所，執之為實，強立主宰，是名我見。（五陰者，色陰、受陰、想陰、行陰、識陰也。我、我所者，我即眾生假名，我所即五陰之身也。）



### 法相辭典

★成唯識論四卷十八頁雲：我見者：謂我執。于非我法，妄計為我；故名我見。



### 陳義孝佛學常見辭彙

又名我執，一切眾生的肉體和精神，都是因緣所生法，本無我的實體存在，但吾人都在此非我法上，妄執為我，叫做我見。



### 丁福保佛學大辭典

【術語】指五蘊假和合之心身，視為常一之義，謂之我見，又云身見。梵語曰沒曳達利瑟致，譯曰我見。唯識論四曰：「我見者，謂我執。於非我法妄計為我，故名我見。」同述記九末曰：「梵云沒曳達利瑟致，此云我見。」大乘義章六曰：「言身見者，亦名我見。五陰名身，身中見我，取執分別，從其所迷故，名身見。以見我故，從其所立，亦名我見。」起信論曰：「一切邪執，皆依我見。若離於我，則無邪執。」



