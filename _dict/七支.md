---
title: 七支
source: deerpark.app
---

### 陳義孝佛學常見辭彙

十惡中的前七惡叫做七支，即身三（殺生、偷盜、邪淫）與口四（妄語、綺語、兩舌、惡口）的惡業。



### 三藏法數

﹝出法界次第﹞ 支即支分。身三支謂殺、盜、婬，口四支謂妄言、綺語、兩舌、惡口，總名七支。即十惡中之七也。 〔一、殺生〕，謂斷一切眾生之命，故名殺生。 〔二、偷盜〕，謂潛起惡心，取他財物，故名偷盜。 〔三、邪婬〕，謂非己妻妾而行欲事，故名邪婬。 〔四、妄言〕，謂以虛誕之言，欺誑他人，故名妄言。 〔五、綺語〕，綺即文飾也。謂綺飾言語，取悅於人，故名綺語。 〔六、惡口〕，謂以惡言加彼，令他受惱，故名惡口。 〔七、兩舌〕，謂搆合是非之言，向此說彼，向彼說此，令其爭鬥，故名兩舌。



### 丁福保佛學大辭典

【名數】身三口四之惡業也。身三者殺生，偷盜，邪婬。口四者妄言，綺語，惡口，兩舌。七惡支分故名為支。十惡中之前七惡也。

轉輪聖王象寶之七支。所謂四足首及陰尾是也。見大薩遮尼乾子所說經三。



### 佛光大辭典

(一)謂身三、口四之惡業。身三者，殺生、偷盜、邪淫等；口四者，妄言、綺語、惡口、兩舌等。以七惡支分，故稱為支，乃十惡中之前七惡。

(二)轉輪聖王象寶之七支。即四足、首及陰、尾等。﹝大薩遮尼幹子所說經卷三﹞


