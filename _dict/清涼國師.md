---
title: 清涼國師
source: deerpark.app
---

**來源：陳義孝佛學常見辭彙**

<p>華嚴宗第四祖澄觀，居五台山清涼寺，唐德宗誕辰，講經內殿，以妙法清涼帝心，賜號為清涼國師。</p>

**來源：丁福保佛學大辭典**

<p>【人名】華嚴四祖。清涼國師，諱澄觀，字大休，山陰人，姓夏侯氏。身長九尺四寸，垂手過膝，口四十齒，目光夜發。晝乃不眴，日記萬言，七行俱下，才供二筆。年十一，出家。嘗以十事自勵，嘗問徑山欽西來宗旨，默受印記。住五臺山，疏華嚴經。後居京師，德宗迎入內，賜號清涼國師。生歷九朝，為七帝門師。開成三年，坐逝。壽百二十歲。塔於終南，名曰妙覺。後有僧至闕，言在葱嶺見金神取華嚴菩薩大牙歸供養耳。有旨啟塔，貌如生，而失二牙。佛祖統紀二十九曰：「初德宗誕節，召講經內殿，以妙法清涼帝心，遂賜號清涼法師。」釋氏稽古略三曰：「帝顧謂群臣曰：朕之師，言雅而簡，辭典而富，能以聖法清涼朕心，仍以清涼賜為國師之號。」</p>
