---
title: 智慧門
source: deerpark.app
---

### 陳義孝佛學常見辭彙

進入智慧的門戶。



**來源：三藏法數**

智慧門者，謂了知一切諸法即是實相，是為智慧門。入智慧門，則不厭生死，不樂涅槃也。（梵語涅槃，華言滅度。）



### 丁福保佛學大辭典

【術語】入智慧之門戶也。佛果之實智云智慧，入其實智之因地權智云門。又如來自證之智云實智，利他教化之智云權智。權智為令入實智之門戶也。又權智所說之一切教法為令入實智之門戶，故名曰智慧門。法華經方便品曰：「諸佛智慧甚深無量，其智慧門難解難入。」法華文句三曰：「其智慧門即是嘆權智也。蓋是自行道前方便有進趣之力，故名為門。從門入到道中，道中稱實，道前謂權也。」法華義疏四曰：「門者，權智說一切教為通佛智，故以一切教為佛智慧門。」法華玄讚三曰：「智慧門者，即能詮教，智慧甚深，即所詮理。」



### 佛光大辭典

(一)入智慧之門戶。即指權智，或權智所說之一切教法。智慧指佛果之實智，因地之權智為入于實智之門；又如來自證之智為實智，利他教化之智為權智，此權智為令入于實智之門戶，故稱智慧門。此外，權智所說之一切教法，為令入實智之門，亦稱智慧門。法華經方便品（大九·五中）：‘諸佛智慧甚深無量，其智慧門難解難入。’﹝法華文句卷三、法華義疏卷四、法華玄贊卷三﹞

(二)菩薩為趣入菩提所修三種法門之一。據淨土論注卷下載，智，謂知進守退；慧，謂知空無我。菩薩依此智慧門，遠離我心貪著于自身，而不求其自樂。﹝淨土論（天親）﹞（參閱‘三門’576）


