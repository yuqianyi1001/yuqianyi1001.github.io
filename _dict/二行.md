---
title: 二行
source: deerpark.app
---
### 佛光大辭典

(一)謂二種修行，即自利行與化他行。

(二)謂煩惱、所知二障之現行，華嚴經卷十二（大一○·五七下）：‘妙悟皆滿，二行永絕。’

(三)二種心行，即：(一)見行，即見惑。(二)愛行，即愛惑。

(四)唐代善導分往生淨土之行業有二種：(一)正行，(二)雜行。（參閱‘五正行’1074、‘五雜行’1208）



### 三藏法數

﹝出華嚴經疏﹞ 〔一、頓成諸行〕，頓成諸行者，即依圓融法門而修行也。謂諸菩薩，若斷一惑，則一切惑俱斷，若行一行，則一切行具足。故普賢行品云：一斷一切斷。等是也。 〔二、遍成諸行〕，遍成諸行者，即依行布法門而修行也。謂諸菩薩，始自發菩提心，終至等覺，位中次第歷諸法門，遍修諸行，是名遍成諸行。（行布法門者，謂諸法門行列排布也。）

﹝出華嚴經疏﹞ 〔一、差別行〕，謂遍依諸位各別而修，是名差別行。（諸位者，謂十住、十行、十回向、十地等諸位也。） 〔二、普賢行〕，謂依圓融法門，隨修一行，即具一切諸行，是名普賢行。（一行者，即於四十二位之中，隨修一行，即攝一切餘行也。）



### 陳義孝佛學常見辭彙

見行和愛行。見行是見思二惑中的見惑；愛行就是思惑。涅槃經說：「人有二種：一者見行，二者愛行。見行之人多修慈悲，愛行之人多修喜捨。」



### 丁福保佛學大辭典

【名數】一、見行，為我見邪見等迷理之惑。即見修二惑中之見惑也。二、愛行，為貪欲瞋恚等迷事之惑。其中以愛惑為主要，故舉一以攝他，即一切之修惑也。行者常作心行。心識之行動也。涅槃經十五曰：「人有二種：一者見行，二者愛行。見行之人多修慈悲，愛行之人多修喜捨。」智度論二十一曰：「眾生有二分行：愛行見行。愛多者著樂多縛，在外結使行。見多者，多著身見等行，為內結使縛。」

煩惱所知二障之現行也。華嚴經十二曰：「妙悟皆滿，二行永絕。」同疏鈔十二曰：「凡夫二乘現行二障，世尊無故。凡夫現行生死起諸雜染，即煩惱障。二乘現行涅槃辨利樂事，世尊無彼二事，故云永絕。」

唐善導就往生淨土之行業分別二種：一、正行，正行彌陀法者，此有五種：一、讀誦正行，一心專誦淨土之三部經等也。二、觀察正行，一心專思想觀察淨土依正二報之莊嚴也。三、禮拜正行，一心專禮彼佛也。四、稱名正行，一心專稱彼佛之名號也。五、讚嘆供養正行，一心專讚嘆供養彼佛也。二、雜行，除以上五正行而修其餘諸善萬行，迴向淨土之行者。雜行無量，姑對以上五正行而亦明五雜行。讀誦雜行乃至讚嘆供養雜行也。讀誦雜行者除上三部經等，讀誦其餘之諸經而迴向淨土之行，乃至讚嘆供養雜行，除阿彌陀佛，而讚嘆供養其餘之諸佛菩薩，為往生淨土之行也。見觀經散善義，選擇集二行章。



