---
title: 罥索
source: deerpark.app
---

### 丁福保佛學大辭典

【物名】取鳥獸之具。以為佛菩薩攝取眾生之象徵。不空羂索觀音之羂索，及不動尊所持之羂索是也。梵語雜名曰：「羂索，梵語播捨。」大日經疏五釋不動之羂索曰：「羂索是菩提心中四攝方便，以此執系不降伏者，以利慧刃斷其業壽無窮之命，令得大空生。」演密鈔五曰：「羂索是菩提心中等者，四攝是法，羂索是喻。諸佛菩薩，以四攝法，攝取眾生，無空過者。世間羂索，索取諸獸，少有所失，故以為喻。」

【譬喻】喻凡夫之心，為我見所縛也。大日經一曰：「云何羂索心？謂一切處住於我縛為性。」


