---
title: 婆羅
source: deerpark.app
---

**來源：丁福保佛學大辭典**

<p>【職位】Vihārapāla，維那之別名，譯曰次第，司僧中之次第順序者。行事鈔下二曰：「維那出要律儀翻為寺護，又云悅眾。本正音婆邏，云次第。」</p><p>【雜語】Bāla，譯曰愚夫，舊翻為毛道生者，誤婆羅為縛羅而譯之也。唯識樞要上本曰：「金剛經云毛道生，今云愚夫生。梵云婆羅（去聲），此云愚夫。本錯云縛羅，乃言縛羅也。」</p><p>【雜語】又云婆羅訶Bālāha，馬王名，輪王之馬寶也。華嚴探玄記八曰：「婆羅馬王者，三藏說正音具云婆羅訶，此云雲馬。謂遊行空雲迅速無礙，因以為名。」玄應音義十二曰：「婆羅訶，此譯言長毛。」</p>

**來源：佛光大辭典**

<p>(一)梵語vihārapāla。全稱毗訶羅波羅。意譯次第、護寺。維那之別稱。即禪林中，司僧眾次第順序之職稱。大唐西域求法高僧傳卷上記載那爛陀寺之寺制（大五一·五下）：‘若作番直、典掌寺門及和僧白事者，名毗訶羅波羅，譯為護寺。’﹝四分律刪繁補闕行事鈔卷下二﹞（參閱‘維那’5890）</p><p>(二)梵語bāla。意譯嬰、愚，此為正譯，另有譯為‘毛’者，乃與有‘毛’之意的梵語vāla（縛羅）相混淆而產生之誤譯。﹝唯識樞要卷上本﹞（參閱‘凡夫’730）</p><p>(三)梵名Bālāha  。全稱婆羅訶，意譯雲馬。馬王名。指輪王之馬寶。以能遊行空中而迅速無礙，故稱雲馬。﹝華嚴經探玄記卷八、玄應音義卷十二﹞</p>
