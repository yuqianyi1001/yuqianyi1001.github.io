---
title: 三十種外道
source: deerpark.app
---
### 佛光大辭典

系大日經卷一入真言門住心品所列舉外道之分類，即：(一)時外道，即妄計一切萬物皆以‘時’為生因。(二)地等變化外道，又作五大外道。即妄計地、水、火、風、空等五大為萬物之因。(三)瑜伽我外道，又作相應外道。即妄計學定者之內心相應之理為真我。(四)建立淨外道，即妄計建立一切法，依此修行為清淨。(五)不建立無淨外道，即妄計不建立一切法，而以無為無修為真我。(六)自在天外道，即妄計自在天為常、自在，為萬物之生因。(七)流出外道，即妄計由手生出一切法。(八)時外道，此與前記之時外道稍異。即妄計‘時’為自在天所造作。(九)尊貴外道，即妄計那羅延天湛然常住，為萬物之生因。(十)自然外道，即妄計一切法皆自然而生，無有造作者。(十一)內我外道，即妄計身中別有我性，能運轉此身做各種事。 (十二)人量外道，即妄計神我之量，等同人身之大、小。(十三)遍嚴外道，即妄計神我雖能造作諸法，然世間諸尊勝遍嚴之事，則皆我之所為。(十四)壽外道，又作壽者外道。即妄計一切法乃至四大、草木等皆有壽命。(十五)補特伽羅外道，即妄計補特伽羅由今世趣入後世。(十六)識外道，即妄計識遍滿一切處，乃至地、水、火、風、空亦皆遍滿。(十七)阿賴耶外道，即妄計阿賴耶識能持此身，含藏萬象。(十八)知者外道，即妄計身中有知者，能知苦、樂等事。(十九)見者外道，即妄計身中有見者，此見者即為真我。(廿)能執外道，即妄計身中別有能執者為真我。(廿一)所執外道，即妄計所執之境界為真我，此我遍于一切處。(廿二)內知外道，即妄計身中別有內知者為真我。(廿三)外知外道，即妄計別有了知外塵境界之‘外知者’為真我。(廿四) 社怛梵外道，此與知者外道大致相同。(廿五)意生外道，又作摩奴^外道。意生（梵manuja  ，音譯摩奴^），譯作人、人生。即妄計人由人而生。(廿六)儒童外道，又作摩納婆外道。儒童（梵mānava  ，音譯摩納婆），譯作勝我。即妄計我于身中最為勝妙。此為毗紐天外道之部類。(廿七)常定生外道，即妄計我為常住，不可破壞，自然常生而無更生。(廿八)聲外道，分為二：(1)聲顯外道，即妄計聲之體為本有、常住，以緣而顯之。(2)聲生外道，即妄計聲之體本無，以緣而生，生已，則為常住。(廿九)非聲外道，即妄計撥無聲體及聲字處。大日經之本文原將聲顯、聲生二外道合並為聲外道，而總計二十九種，然大日經疏卷一則將二者別立，總成三十種。此外，大日經疏拾義鈔卷六，將二十九種外道加‘總我’，成為三十種外道。﹝大智度論卷十二、卷三十五、大毗婆沙論卷一七二、外道小乘涅論、成唯識論卷一、大日經疏卷二、大日經疏鈔卷一末、十住心論卷一﹞（參閱‘外道’1867）



### 丁福保佛學大辭典

【名數】一時外道，以時為生因者。

二五大外道，以地水火風空五大為生因者。

三相應外道，計學定者內心相應之理為真我者。

四建立淨外道，建立一切法，依此修行，以之為清淨者。

五不建立無淨外道，與上相反，不建立一法，無所修之淨法者。

六自在天外道，以自在天為生因者。

七流出外道，與建立外道相似，建立謂自心生一切法，此則謂自手出一切法也。

八尊貴外道，以那羅延天為生因者。

九自然外道，計萬物為自然之法者。

十內我外道，計身中別有我而運轉此身者。

十一人量外道，計神我之量，或大或小，等於人身者。

十二徧嚴外道，計神我雖能造諸法，而世間有尊勝徧嚴之事，是我之所為者。

十三壽者外道，計一切之法，至於草木四大皆有壽命者。

十四補特伽羅外道，謂彼宗計有數取趣者，皆是一我，但隨事異名耳。（CBETA註：原條目內容無此第十四補特伽羅外道，今依《大毘盧遮那成佛經疏》卷第二補上。）

十五識外道，計有識徧於一切處，地水火風識皆徧滿者。

十六阿賴耶外道，計有阿賴耶識持此身，含藏萬像者。

十七知者外道，計身中有知者。能知苦樂等事者。

十八見者外道，計身中有見者，是為真我者。

十九能執外道，計身中別有能執者。是為真我者。

二十所執外道，計能執者是識心，其所執之境界，是真我者。

二十一內知外道，計身中別有內知者，是為真我者。

二十二外知外道，計有外知者，知外塵之境界，是為真我者。

二十三社怛梵外道，社怛梵，古來不勘翻名，是與知者外道之宗計大同者。

二十四摩奴闍外道，摩奴闍翻為人，計人由人而生者。

二十五摩納婆外道，摩納婆譯為勝我，計我於身心中最為勝妙者。是毘紐天外道之部類也。

二十六常定生外道，計我是常住，不可破壞，自然常生而無更生者。

二十七聲顯者外道，計聲以緣而顯，聲之體為本有常住者。

二十八聲生者外道，計聲本無，以緣而生，生已，即常住者。

二十九非聲外道，撥無聲體者。

已上二十九種之外道加一總我，稱為三十種之外道。見大日經疏十二，十住心廣名目一。



