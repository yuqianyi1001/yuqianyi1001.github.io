---
title: 方便化身土
source: deerpark.app
---

### 丁福保佛學大辭典

【術語】日本見真大師所立二土之一。方便者，對真實而言，化身土者，對真佛土而言。為攝以自力修諸行，及行念佛而願求淨土者，彌陀如來權現一種之淨土，使之往生也。其土非真實之報土，故曰方便，以化身佛為教主，非報身所居之土，故曰化身土。如觀經所說十三觀所觀之淨土及九品土。又菩薩處胎經所說之懈慢界，無量壽經所說之疑城胎宮皆是也。教行信證六本曰：「謹顯化身土者，佛者如無量壽佛經說真身觀佛是也，土者觀經淨土是也。復如菩薩處胎經等說，即懈慢界是也。亦如大無量壽經說，即疑城胎宮是也。」


