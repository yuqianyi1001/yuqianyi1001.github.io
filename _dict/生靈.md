---
title: 生靈
source: deerpark.app
---

**來源：丁福保佛學大辭典**

<p>【雜語】對於死靈之語。即生者之神識也。</p><p>蒙古源流一曰：「內藏包羅者（內藏對於外象而言，外象定自三壇起手，三壇者，風水土三壇也），自禪天一神變幻降世起，漸漸蕃衍，色界十七天，無色界四天，欲界二十天，并過去未來現在世界之六種生靈，以次而成。因彼生靈神變而來，故壽無算。雖生於世上，行不踐地，飛空而行。不食下界穢穀，惟食禪穀。無論男女，不自胎生，皆由化生。是時無有日月，本身之光可以自照。彼時不以人稱，皆呼為生靈。」</p>

**來源：佛光大辭典**

<p>(一)為‘死靈’之對稱。指生者之神識。</p><p>(二)據蒙古源流卷一載，從禪天一神變幻降世起，漸漸繁衍，依次而成色界十七天、無色界四天、欲界二十天及過去、未來、現在世界之六種生靈。此等生靈因神變而來，故其壽無由算起，雖生于世上，卻行不踐地，飛于空中，不食下界穢谷，惟食禪谷，無論男女，皆由化生。彼時，無有日月，因本身之光即能自照，又不以人稱之，概稱為生靈。</p><p>(三)指生時懷著怨怒與復仇之心者。（參閱‘怨靈’3811）</p>
