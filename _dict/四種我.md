---
title: 四種我
source: deerpark.app
---

### 陳義孝佛學常見辭彙

凡夫妄計之我、外道之神我、三乘之假我、法身之大我。



### 三藏法數

﹝出圓覺經略疏﹞ 〔一、凡夫妄計我〕，謂世間凡夫之人，不了五陰等法皆空，於中妄計我身，強立主宰，造作諸業，流轉生死，無有休息，是為凡夫妄計我。（五陰者，色陰、受陰、想陰、行陰、識陰也。） 〔二、外道神我〕，謂外道之人，於五陰中，妄計識神，如麻豆等，或計遍身，起於我見，墜墮邊邪，輪迴生死，是為外道神我。 〔三、三乘假我〕，謂三乘之人，了知一切五陰等法虛假不實，悉無有我，是為三乘假我。（三乘者，聲聞乘、緣覺乘、菩薩乘也。） 〔四、法身真我〕，謂如來法身，量等虛空，無所不遍，故於無我法中，明八自在我，是為法身真我。（八自在我者，一、能示一身以為多身，二、示一塵身滿大千界，三、大身輕舉遠到，四、現無量類常居一土，五、諸根互用，六、得一切法如無法想，七、說一偈義經無量劫，八、身遍諸處猶如虛空也。）



### 丁福保佛學大辭典

【名數】一凡夫妄計之我，二外道之神我，三三乘之假我，四法身之大我也。



### 佛光大辭典

凡夫、外道、三乘、如來等四類人對‘我’之了悟與觀點有如下差別，即：(一)凡夫妄計我，謂世間凡夫不能了知五陰等法皆空，而認為實有我身，以及‘我’之自主性，遂造作諸業，流轉于生死輪回而無有休止。(二)外道神我，謂外道之人于五陰中妄計識神如麻豆等，或計遍身，起于我見，遂墮于邪見而輪回生死。(三)三乘假我，謂三乘之人了知一切五陰等法，皆虛假不實，悉無有我，是為三乘之假我。(四)法身真我，謂如來法身量等虛空，無所不遍，故于無我法中，明示八種自在我，是為法身之大我。﹝大方廣圓覺修多羅了義經略疏注卷上一﹞


