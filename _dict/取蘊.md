---
title: 取蘊
source: deerpark.app
---
### 佛光大辭典

梵語upādāna-skandha。為有漏之異名。有三義：(一)由蘊而生取，(二)由取而生蘊，(三)蘊依屬于取。又取為煩惱之異名，蘊則通于三世，有內外、遠近、勝劣之差別，系可聚集之有為法。蓋有漏法由取所生，屬于取且有生起‘取’之義，故稱取蘊。﹝雜阿含經卷二、阿毗達磨雜集論卷一、瑜伽師地論卷六十五、成唯識論卷一﹞（參閱‘有漏’2452）



### 法相辭典

★瑜伽八十八卷十三頁雲：又由一向雜染因緣增上力故；建立取蘊。當知取蘊，唯是有漏。

★二解　集論一卷一頁雲：何故名取蘊？答：以取合故，名為取蘊。

★三解　俱舍論一卷五頁雲：或有唯蘊而非取蘊。謂無漏行。煩惱名取。蘊從取生，故名取蘊。如草糠火。或蘊屬取，故名取蘊。如帝王臣。或蘊生取，故名取蘊。如花果樹。

★四解　大毗婆沙論七十五卷三頁雲：問：何故名取蘊？取蘊是何義？答：此從取生，復能生取；故名取蘊。復次此從取轉，復能轉取；故名取蘊。復次此由取引，復能引取；故名取蘊。復次此由取長養，復能長養取；故名取蘊。復次此由取增廣，復能增廣取；故名取蘊。復次此由取流派，復能流派取；故名取蘊。復次此蘊屬取，故名取蘊。如臣屬王，故名王臣。諸有漏行，都無有我。設有問言：汝屬于誰？應正答言：我屬于取。復次諸取于此，應生時生，應住時住，應執時執；故名取蘊。復次諸取于此，增長廣大；故名取蘊。復次諸取于此，長養攝受；故名取蘊。復次諸取于此，染著難舍，猶如塵垢，染著衣服；故名取蘊。復次諸取于此，深生樂著，如魚鱉等，樂著河池；故名取蘊。復次此是諸取巢穴舍宅，故名取蘊。謂依此故，貪嗔癡慢見疑纏垢，皆得生長。應知此中依同分取，立取蘊名。謂依欲界取，名欲界取蘊。依色界取，名色界取蘊。依無色界取，名無色界取蘊。如依三界同分取，立取蘊名，依九地取，應知亦爾。此于界地無雜亂故。若于相續，容有雜亂。謂依自取他蘊名取蘊；亦依他取自蘊名取蘊。若于相續無雜亂者；一切外物，應非取蘊。以外物中，無諸取故。然諸外物，依有情取，立取蘊名。互生長故。



### 丁福保佛學大辭典

【術語】取為煩惱之異名，由煩惱而生蘊，由五蘊而生煩惱，故曰取蘊。見五取蘊條。

參照：<a href="/dict/五取蘊">五取蘊</a>



