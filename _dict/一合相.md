---
title: 一合相
source: deerpark.app
---

### 陳義孝佛學常見辭彙

一個由眾多極微分子合成的有形物質。如世界是由無數的微塵集合而成，世界稱為一合相，人體是由四大五蘊合成，人身也是一合相。



### 三藏法數

﹝出金剛經﹞ 一合相者，蓋言眾塵和合而為一世界也，世界本空，微塵不有，但眾生不了，妄執為實。若是實有，即應世界不可分為微塵，若是實無，不應微塵合為世界。是知執有執無，皆不當理。經云：如來說一合相，即非一合相，是名一合相。是也。



### 丁福保佛學大辭典

【術語】世界為微塵之集合者。故稱世界為一合相。華嚴經大疏演義鈔曰：「一合相者，眾緣和合故。攬眾微以成於色，合五陰等，以成於人，名一合相。」



### 佛光大辭典

梵語piṇḍa-grāha。指由眾緣和合而成之一件事物。以佛教之觀點言之，世間之一切法，皆為一合相。金剛般若波羅蜜經（大八·七五二中）：‘若世界實有者，則是一合相；如來說一合相則非一合相，是名一合相。’


