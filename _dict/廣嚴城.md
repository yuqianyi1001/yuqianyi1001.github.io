---
title: 廣嚴城
source: deerpark.app
---

**來源：丁福保佛學大辭典**

<p>【地名】梵語曰毘舍離Vaiśali，譯曰廣嚴。在中印度，佛在此說藥師經維摩經等。藥師本願經曰：「一時，薄伽梵遊化諸國。至廣嚴城，住樂音樹下。」同古迹曰：「言廣嚴者，梵云毘舍離，或云毘耶離。」行宗記二上曰：「廣嚴城者，廣謂土境之大，嚴即風物之美。昔波羅奈國王夫人，生一肉團，羞愧不已。封之金函，棄於江內。有一道人，見而取之。後生一兒一女，有大人相，乃立為王。子孫漸多，三展其國，故曰廣嚴。」</p>
