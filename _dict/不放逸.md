---
title: 不放逸
source: deerpark.app
---

### 法相辭典

★此菩薩律儀戒中之不放逸也。瑜伽四十卷六頁雲：又諸菩薩住律儀戒，具足成就五支所攝不放逸行。一、前際俱行不放逸行。二、後際俱行不放逸行。三、中際俱行不放逸行。四、先時所作不放逸行。五、俱時隨行不放逸行。謂諸菩薩、于菩薩學正修學時，若于過去已所違犯，如法悔除；是名菩薩前際俱行不放逸行。若于未來當所違犯，如法悔除；是名菩薩後際俱行不放逸行。若于現在正所違犯，如法悔除；是名菩薩中際俱行不放逸行。若諸菩薩先于後時當所違犯，發起猛利自誓欲樂；謂我定當如如所應行，如如所應住；如是如是行，如是如是住；令無所犯。是名菩薩先時所作不放逸行。若諸菩薩、即以如是先時所作不放逸行為所依止，如如行所應行，如如所應住；如是如是行，如是如是住；不起毀犯。是名菩薩俱時隨行不放逸行。

★二解　瑜伽五十七卷十八頁雲：不放逸者：謂修習諸善法，防護不善心。因果相屬故，俱應為彼相。此復有五種應知。一、求財不放逸。二、守財不放逸。三、護身不放逸。四、護名不放逸。五、行法不放逸。

★三解　瑜伽八十三卷三頁雲：不放逸者：謂得信已；于樂出離障礙法中，防護其心。恆常發起善法修習。

★四解　瑜伽八十三卷九頁雲：不放逸者：不舍善軛故。

★五解　顯揚一卷五頁雲：不放逸者：謂總攝無貪無嗔無癡精進為體。依此能斷惡不善法，及能修彼對治善法，斷放逸障為業。如前乃至增長不放逸為業。如經說：所有無量善法生起，一切皆依不放逸根。

★六解　成唯識論六卷四頁雲：不放逸者：精進三根，于所斷修，防修為性。對治放逸，成滿一切世出世間善事為業。謂即四法、于斷修事，皆能防修；名不放逸。非別有體。無異相故。于防惡事修善事中，離四功能，無別用故。雖信慚等，亦有此能；而方彼四，勢用微劣。非根遍策，故非此依。豈不防修是此相用？防修何異精進三根。彼要待此，方有作用。此應復待餘，便有無窮失。勤唯遍策，根但為依；如何說彼有防修用？汝防修用，其相雲何？若普依持；即無貪等。若遍策錄；不異精進。止惡進善，即總四法，令不散亂，應是等持。令同取境，與觸何別。令不忘失，即應是念。如是推尋不放逸用，離無貪等，竟不可得。故不放逸，定無別體。

★七解　雜集論一卷十二頁雲：不放逸者：依止正勤無貪嗔癡，修諸善法；于心防護諸有漏法為體；成滿一切世出世福為業。謂由正勤等為先，能修一切善法；及防有漏；是故依此四法，假立不放逸體。有漏法者：謂諸漏、及漏處所、境界。

★八解　五蘊論三頁雲：雲何不放逸？謂放逸對治。即是無貪，乃至精進。依止此故；舍不善法，及即修彼對治善法。

★九解　廣五蘊論六頁雲：雲何不放逸？謂放逸對治；依止無貪乃至精進，舍諸不善，修彼對治諸善法故。謂貪嗔癡，及以懈怠，名為放逸。對治彼故；是不放逸。謂依無貪無嗔無癡精進四法，對治不善法，修習善法故。世出世間正行所依為業。

★十解　俱舍論四卷四頁雲：不放逸者：修諸善法，離諸不善法。復何名修？謂此于善，專注為性。餘部經中，有如是釋，能守護心，名不放逸。

★十一解　品類足論一卷三頁雲：不放逸雲何？謂修善法性。

★十二解　品類足論三卷一頁雲：不放逸雲何？謂于斷惡法具足善法中，堅作常作，修習不舍；名不放逸。

★十三解　集異門論一卷九頁雲：雲何不放逸？答：若為斷不善法，為圓滿善法，常習常修，堅著恆作，數修不止；名不放逸。

★十四解　入阿毗達磨論上七頁雲：不放逸，謂修諸善法，違害放逸，守護心性。



**來源：三藏法數**

謂修禪定而能止諸散亂，調伏諸根惡不善法，故心不放逸也。

謂精進三業，於所斷之惑，所修之善，加功勇猛，速令成滿世間、出世間一切善法，而無放逸也。（三業者，身業、口業、意業也。世間、出世間善法者，大人所修五戒十善，名為世間；聲聞等所修戒定慧之法，名出世間也。）



### 丁福保佛學大辭典

【術語】一心專注而修諸善法也。俱舍論四曰：「不放逸者，修諸善法，離諸不善法。」



### 佛光大辭典

梵語apramāda。心所之名。七十五法之一，百法之一。即防範于惡事，專注于善法之精神作用。可用于對治放逸，成就一切善法，故‘說一切有部’將其歸納于十大善地法之一。﹝俱舍論卷四、品類足論卷三﹞（參閱‘放逸’3276）


