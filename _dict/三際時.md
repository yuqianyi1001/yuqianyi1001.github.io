---
title: 三際時
source: deerpark.app
---

**來源：三藏法數**

﹝出華嚴經疏并演義鈔﹞ 三際時者，西域一歲分為三際，即熱時、雨時、寒時也。 〔一、熱際時〕，西域記云：從正月十六日至五月十五日為熱時也。 〔二、雨際時〕，謂從五月十六日至九月十五日為雨時也。 〔三、寒際時〕，謂從九月十六日至正月十五日為寒時也。



### 丁福保佛學大辭典

【名數】印度之三季即春夏冬，以配熱際時，雨際時，寒際時，是曰三際時。


