---
title: 無常
source: deerpark.app
---

### 陳義孝佛學常見辭彙

無有常住。



### 法相辭典

★瑜伽五十六卷二頁雲：問：依何分位，建立無常？此復幾種？答：依生已壞滅分位，建立無常。此復三種。謂壞滅無常，轉變無常，別離無常。

★二解　瑜伽八十三卷十五頁雲：言無常者：顯現生身，及與剎那，皆展轉故。剎那展轉者：由彼彼觸起盡故；彼彼受起盡。此相續見。由非不現見，非緣他智故。

★三解　瑜伽八十三卷二十二頁雲：言無常者：謂性破壞朽敗法故。

★四解　瑜伽八十七卷二十五頁雲：于諸行中，已滅壞故；滅壞法故；說名無常。

★五解　顯揚一卷十五頁雲：無常者：謂諸行自相生後滅壞性。

★六解　雜集論二卷三頁雲：無常者：謂于眾同分諸行相續變壞性，假立無常。相續變壞者：謂舍壽時。當知此中，依相續位，建立生等；不依剎那。

★七解　五蘊論六頁雲：雲何無常？謂即如是諸行，相續謝滅為性。

★八解　廣五蘊論十四頁雲：雲何無常？謂彼諸行，相續謝滅為性。

★九解　大毗婆沙論三十八卷十七頁雲：雲何無常？答：諸行散壞破沒亡退，是謂無常。此中文句，雖有多種；義亦無別。皆共顯了無常義故。問：雲何無常散壞諸行？答：非如散壞谷豆等物，但令諸行，無復作用，故名散壞。謂一剎那，作所作已；第二剎那，不復能作。

★十解　品類足論一卷七頁雲：無常雲何？謂令已生諸行滅壞。



### 丁福保佛學大辭典

【術語】梵語阿儞怛也Anitya，世間一切之法，生滅遷流，剎那不住，謂之無常。無常有二：一剎那無常，謂剎那剎那有生住異滅之變化也。二相續無常，謂一期相續之上有生住異滅之四相也。涅槃經一曰：「是身無常，念念不住，猶如電光暴水幻炎。」智度論二十三曰：「一切有為法無常者。新新生滅故。屬因緣故。」六祖壇經曰：「生死事大，無常迅速。」無常經曰：「未曾有一事不被無常吞。」

俗以為鬼名。陳裕詩曰：「一朝若也無常至，劍樹刀山不放伊。」



### 佛光大辭典

梵語anitya，或 anityatā，巴利語anicca。音譯阿你怛也。為‘常住’之對稱。即謂一切有為法生滅遷流而不常住。一切有為法皆由因緣而生，依生、住、異、滅四相，于剎那間生滅，而為本無今有、今有後無，故總稱無常。據大智度論卷四十三舉出二種無常，即：(一)念念無常，指一切有為法之剎那生滅。(二)相續無常，指相續之法壞滅，如人壽命盡時則死滅。另據辯中邊論卷中所舉，就遍、依、圓三性而有無性無常、生滅無常、垢淨無常之別。即：(一)遍計所執性，其體全無，稱無性無常、無物無常。(二)依他起性，依他緣生之諸法有生滅起盡，稱生滅無常、起盡無常。(三)圓成實性，其位乃由垢轉變成淨，故稱垢盡無常、有垢無垢無常。上述之說，不僅以緣生有為之諸法為無常，且認為圓成實性之法亦含有轉變無常之義。又據顯揚聖教論卷十四成無常品，舉出無性無常、失壞無常、轉異無常、別離無常、得無常、當有無常等六種；另舉出剎那門、相續門、病門、老門、死門、心門、器門、受用門等八種無常。又大乘阿毗達磨雜集論卷六則明示十二種無常之相，即：非有相、壞滅相、變異相、別離相、現前相、法爾相、剎那相、相續相、病等相、種種心行轉相、資產興衰相、器世成壞相。另入楞伽經卷七無常品中載有外道之八種無常。

此外，觀世相之無常，稱無常觀、非常觀；說明無常旨趣之偈頌，稱無常偈；安置病僧之堂院，稱無常院、無常堂、延壽堂。﹝雜阿含經卷一、卷十、卷四十七、北本大般涅經卷十四、法句經卷上、維摩經卷上、大智度論卷十九、卷二十三、瑜伽師地論卷十八、成唯識論卷八﹞（參閱‘常無常’4530）


