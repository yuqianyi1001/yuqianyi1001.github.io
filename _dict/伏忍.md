---
title: 伏忍
source: deerpark.app
---

### 陳義孝佛學常見辭彙

初心行者，欲忍順逆境，先須調伏其心，叫做伏忍。



### 三藏法數

伏即隱伏，忍即忍可，又安忍也。謂地前三賢之人，未得無漏。未能證果，但有智故，能伏煩惱而不能斷，故名伏忍。（三賢者，十住、十行、十回向諸菩薩也。無漏者，不漏落生死也。）



### 丁福保佛學大辭典

【術語】仁王經所說五忍之第一。地前三賢之人，未得無漏智，不能斷煩惱，但以有漏之勝智。制伏煩惱，而不使起之位也。忍者慧心安住於法也。大乘義章十二曰：「言伏忍者，就能為名，始習觀解能伏煩惱，故名伏忍。」



### 佛光大辭典

乃五忍之第一。伏，隱伏之義；忍，安忍、忍可之義。即地前三賢之人未得無漏智，不能證果，但修習觀解，以有漏之勝智制伏煩惱，稱為伏忍。可分為上、中、下三品：(一)下品，十住位。先起十信，超過二乘地，而起少分化地之事。(二)中品，十行位。行十波羅蜜，觀身、受、心、法之不淨、苦、無常、無我等，以對治貪、嗔、癡三不善根而生起施、慈、慧三善根；另觀三世，得過去因忍、現在因果忍、未來果忍，廣利眾生。(三)上品，十回向位。此位得十忍，即：觀五蘊，得戒忍、定忍、慧忍、解脫忍、解脫知見忍；觀三界因果，得空忍、無相忍、無願忍；觀二諦之諸法無常，得無常忍；觀一切法空，得無生忍。（參閱‘五忍’1097）


