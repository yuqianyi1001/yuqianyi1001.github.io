---
title: 刪闍夜毘羅胝子
source: deerpark.app
---
### 丁福保佛學大辭典

【人名】Samjayin vairaḍiputra（Sañjaya vairatīputra），刪闍耶毘羅胝子。新稱刪逝移毘剌知子。六師外道之一。刪闍夜，為其字，譯言等勝。毘羅胝，為母之名。因母而名，故曰子。注維摩三曰：「什曰：刪闍夜，字也。毘羅胝，母名也。其人起見，謂要久經生死彌歷劫數然後自盡苦際也。肇曰：其人謂道不須求，經生死劫數苦盡自得，如轉縷丸於高山縷盡自止，何假求耶？」同天台疏曰：「人言，八萬劫滿，自然得道。」慧琳音義二十六曰：「珊闍耶，此云等勝。毘羅胝，母名，此是不須修外道也。」



