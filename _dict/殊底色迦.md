---
title: 殊底色迦
source: deerpark.app
---

**來源：丁福保佛學大辭典**

<p>【人名】Jyotiṣka，又作聚底色迦、殊底迦、樹提伽、殊底穡迦。長者名。譯曰星曆、有命、火生。西域記九曰：「殊底色迦長者，唐言星曆，舊曰樹提伽，訛也。」有部目得迦七曰：「聚底色迦，舊云樹提伽，訛也。」俱舍論光記五曰：「佛遣人入火抱取殊底穡迦，此云有命。舊曰樹提迦，訛也。彼之父母，其家巨富，年老無子，忽因懷孕，問諸外道，咸言是女而不長命，及其問佛，佛記是男，長年具德。外道無識，方便藥中，母喪斃軀，子安無損。佛遣能活命（梵曰時縛迦），入火抱取。有命由佛記力故不死，能活命由佛使故不死，委說如經。」可洪音義十上曰：「樹提伽，此云火生長者。」</p>
