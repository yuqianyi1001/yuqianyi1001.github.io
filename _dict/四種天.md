---
title: 四種天
source: deerpark.app
---

### 三藏法數

﹝出大智度論﹞ 〔一、世間天〕，謂世間國王，雖居人世，受享天福，是名世間天。 〔二、生天〕，謂三界諸天，因修戒善等福，兼習禪定，得生此天，是名生天。（三界者，欲界、色界、無色界也。戒善者，即五戒十善也。） 〔三、淨天〕，謂二乘之人，因修空觀，斷見、思惑淨盡，是名淨天。（二乘者，聲聞乘、緣覺乘也。見、思惑者，謂意根對法塵起諸分別，名見惑；眼等五根對色等五塵起諸貪愛，名思惑也。） 〔四、義天〕，謂十住菩薩善解諸法之義，是名義天。（十住者，發心住、治地住、修行住、生貴住、具足住、正心住、不退住、童真住、法王子住、灌頂住也。）



### 丁福保佛學大辭典

【名數】見天條。

參照：<a href="/dict/天">天</a>

【名數】一、世間天，與上之名天同。二、生天，與上之生天同。三、淨天，預流果至辟支佛之諸聖者也。四、義天，十住已上之菩薩能悟解大乘深義者。此四種天中，獨不攝佛。見涅槃經二十三。一、名天，即上之世間天也。二、生天，即上之生天也。三、淨天，諸聖者，之在人中者。與三種天中之淨天同。四、生淨天，生於天中之諸聖者也。見智度論二十二。



### 佛光大辭典

指北本大般涅經卷二十二所舉之世間天、生天、淨天、義天。又作四天。(一)世間天，如世間之諸國王，雖居人世而享受天福，故稱世間天。(二)生天，指三界諸天眾生因修五戒十善等福，並習禪定而生三界諸天，故稱生天。(三)淨天，指須陀洹至闢支佛等諸聖人，因修空觀，而斷見、思二惑至于淨盡，故稱淨天。(四)義天，指十住以上之菩薩，以其善解諸法之義，見一切諸法為空，故稱義天。

此外，大智度論卷二十二所舉之四種天，與涅經之說稍異，即：(一)名天，此與世間天同義。(二)生天，此與涅經之生天同義。(三)淨天，指生于人中之諸聖人。(四)生淨天，指生于三界天中之諸聖人。﹝南本大般涅經卷二十、大明三藏法數卷十六﹞（參閱‘天’1330）


