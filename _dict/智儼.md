---
title: 智儼
source: deerpark.app
---

**來源：丁福保佛學大辭典**

<p>【人名】華嚴二祖雲華智儼法師，又號至相尊者。俗姓趙氏。生於開皇二十年也。初剃染時，禱於大藏前，抽得華嚴首卷。終日誦閱。遂往杜順和尚所。侍聽未久，盡得玄旨。尚以所集觀法傳與祖習，令其講授。偶遇異僧謂曰：欲解華嚴一乘之宗者，十地中六相之義是也。靜攝思之，當自知耳。因即淘研，豁爾貫通。從此數講華嚴。宗風大振。名徧寰中。總章元年，告門人曰：吾將暫往淨方也。不逾月，遂說法而逝。世壽七十二矣。</p>

**來源：佛光大辭典**

<p>（602～668）唐代僧。天水（甘肅）人，俗姓趙。為華嚴宗第二祖。號至相大師、雲華尊者。幼即有志于佛道，嬉戲時常累石成塔，或以友伴為聽眾，自任法師。十二歲，隨杜順至終南山至相寺，從杜順弟子達法師受學，日夜精勤。十四歲剃染，後依法常聽講攝大乘論。二十歲受具足戒，學四分律、毗曇、成實、十地、地持、涅等經論。後從智正習華嚴經，並遍覽藏經，搜尋眾釋，深入研究十地論六相圓融之旨，大有啟發。二十七歲撰華嚴經搜玄記，成一宗之規模。常講說華嚴，化導不倦。因曾住至相寺，世稱至相大師；晚年住雲華寺，故又稱雲華尊者。高宗總章元年十月示寂，世壽六十七。弟子有懷齊（又作懷濟）、法藏、元曉、義湘、薄塵、慧曉、道成等。其中，法藏傳承其華嚴學說，並加以發揚光大，實際創立華嚴宗。著有大方廣佛華嚴經搜玄分齊通智方軌十卷、華嚴經內章門等雜孔目四卷、華嚴五十要問答二卷、華嚴一乘十玄門一卷、金剛般若波羅蜜經略疏二卷、無性攝論疏四卷等。﹝續高僧傳卷二十五、華嚴經傳記卷三、法界宗五祖略記﹞</p>
