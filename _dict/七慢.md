---
title: 七慢
source: deerpark.app
---
### 法相辭典

★集論四卷十頁雲：慢者：即七慢。謂慢、過慢、慢過慢、我慢、增上慢、下劣慢、邪慢。慢者：謂于下劣，計己為勝；或于不相似，計己相似；心舉為性。過慢者：謂于相似，計己為勝；或復于勝，計己相似；心舉為性。慢過慢者：謂于勝己，計己為勝；心舉為性。我慢者：謂于五取蘊，觀我我所；心舉為性。增上慢者：謂于未得上勝證法，計己已得上勝證法；心舉為性。下劣慢者：謂于多分勝，計己少分劣；心舉為性。邪慢者：謂實無德，計己有德；心舉為性。慢結所系故；于我我所，不能了知。不了知故；執我我所，廣行不善，不行諸善。由此能招未來世苦，與苦相應。



### 丁福保佛學大辭典

【名數】一慢，於劣而謂己勝，於等而謂己等者。是於境雖稱而以心高舉，故名為慢也。二過慢，於等而謂己勝，於勝而謂己等者。三慢過慢，於他勝中，而謂己更勝者。四我慢，執有我有我所而使心高舉者。五增上慢，未證得聖道而謂己證得者。六卑慢，於他多分勝中而謂己少分劣者。七邪慢，成就惡行，恃惡高舉者。見俱舍論十九。

【名數】見慢條。

參照：<a href="/dict/慢">慢</a>



