---
title: 二種一闡提
source: deerpark.app
---

**來源：丁福保佛學大辭典**

<p>【名數】一為斷絕一切善根之極惡人不成佛者。一為濟度一切眾生之大悲菩薩不成佛者。皆名一闡提。入楞伽經二曰：「一闡提者，無涅槃性。（中略）一闡提者，有二種，何等為二？一者焚燒一切善根，二者憐愍一切眾生，作盡一切眾生界願。大慧！云何焚燒一切善根？謂謗菩薩藏，作如是言，彼非隨順修多羅毘尼解脫說，捨諸善根，是故不得涅槃。大慧！憐愍眾生作盡眾生界願者，是為菩薩。大慧！菩薩方便作願，若諸眾生，不入涅槃者，我亦不入涅槃。是故菩薩摩訶薩，不入涅槃。」</p>
