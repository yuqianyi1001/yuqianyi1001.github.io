---
title: 自然成就真言
source: deerpark.app
---

**來源：丁福保佛學大辭典**

<p>【真言】加持壇地之真言也。怛文（汝）睇微（女天）娑吃屣（護）捕哆賜（親也於也），譯云：汝天親護者（於字入下句）。薩麼（一切也）勃馱曩（佛也有多聲）哆以難（度世也即有導師義），譯云：於諸佛導師。淅唎耶（行也）娜也（修行也）尾世鎩數（殊勝也），譯云：修行殊勝行。部弭（淨地也）播囉蜜多（到彼岸也）秦者（等也），譯云：淨地彼羅蜜。摩囉（天魔也）素年（軍眾也）野他（如也）毫蜜難（奴痕返破也），譯云：如破魔軍眾。赦吃也（釋迦也）僧係娜（師子也）哆以那（救世也），譯云：釋師救世。怛他痕（如義也）摩囉（魔也）若延（降也）[口*栗]埵（伏也），譯云：我亦降伏魔。漫荼藍隸（曼荼羅也）履佉（畫也）[卄/狼]（密也反）痕（我也），譯云：我畫漫荼羅。偈之意，先告地神曰：汝天女親守護此大地者，已會供養一切諸佛導師，親近修殊勝之行，淨治諸地，淨滿諸度，及餘種種功德摩訶般若中廣歷法如明，故曰等。次偈陳所以警發之意，說誠實之言，世尊若在菩提道場降伏天魔軍眾時，汝在大會現作證明，由是號世尊為釋迦師子，能獨步無畏，救護世間。我今亦欲隨世尊所行，而紹如來之事，是故畫此曼荼羅也。</p>
