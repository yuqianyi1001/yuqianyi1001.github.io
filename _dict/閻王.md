---
title: 閻王
source: deerpark.app
---
### 陳義孝佛學常見辭彙

即閻羅王，又譯作琰魔王，若譯義為雙世，言其苦樂並受。又為雙王，言兄妹二人並為王，兄治男事，妺治女事。据法苑珠林記載：閻羅王往昔為沙毘國王，與鄰國戰而敗，國王忿極，與諸大臣兵卒皆發願，願死後為地獄主，執鄰國諸惡人，一一投之地獄以洩忿。後此國王，死後為閻羅王，其大臣兵卒，亦皆為地獄官卒。



### 丁福保佛學大辭典

【天名】又作燄王。閻魔王也。秘藏寶鑰中曰：「釋帝誦之，摧修羅之軍。閻王跪之，禮受持之人。」法苑珠林曰：「閻羅王者，昔為沙毘國王。常與維陀如生王戰，兵力不敵。因立誓願為地獄主，臣佐十八人，悉忿懟，同誓曰：後當奉助，治此罪人。十八人即主領十八地獄也。」閻羅王五天使者經曰：「人死當墮地獄，則主者持行，白閻羅王具其善惡。閻羅王為現五使者而問言。」睽車志曰：「張叔言判冥鬼有十人，而十人內兩是婦人。翻譯名義亦云閻羅一名琰魔，此云雙王。其兄及妹皆作地獄主，兄治男事，妹治女事，故曰雙王。」參照琰魔條。

參照：<a href="/dict/琰魔">琰魔</a>



