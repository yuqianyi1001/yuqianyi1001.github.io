---
title: 二鳥
source: deerpark.app
---

**來源：丁福保佛學大辭典**

<p>【譬喻】迦提或鴛鴦之雌雄二鳥，常同遊而不相離，以喻常與無常。苦與樂，空與不空等事理之二法，常相即而不離也。南本涅槃經鳥喻品曰：「鳥有二種：一名迦鄰提，二名鴛鴦，遊止共俱，不相捨離。是苦無常無我等法亦復如是，不得相離。」章安會疏八曰：「云雙遊者，生死具常無常，涅槃亦爾。在下在高雙飛雙息，即事而理即理而事，二諦即中中即二諦，非二中而二中，是則雙遊義成雌雄亦成。」</p>

**來源：佛光大辭典**

<p>乃指迦鄰提或鴛鴦一類之雌雄二鳥。以其同遊而不相離，故以喻常與無常、苦與樂、空與不空等事理之二法，常相即而不離。南本涅經鳥喻品（大一二·六五五中）：‘鳥有二種，一名迦鄰提，二名鴛鴦。遊止共俱，不相舍離。是苦、無常、無我等法亦復如是，不得相離。’又大般涅經疏卷十二（大三八·一一○下）：‘言雙遊者，生死具常、無常，涅亦爾。在下在高，雙飛雙息。即事而理，即理而事；二諦即中，中即二諦；非二中而二中。是則雙遊義成，雌雄亦成。’</p>
