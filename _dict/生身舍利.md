---
title: 生身舍利
source: deerpark.app
---

**來源：三藏法數**

梵語舍利，又云設利羅，華言骨身。謂如來應身滅度，既闍維後，所有舍利，其色有三。骨舍利色白，髮舍利色黑，肉舍利色赤。體性堅固，椎擊不碎。若菩薩、羅漢者，其色則同，而堅固不及。光明經云：此舍利者，是戒定慧之所熏修，甚難可得，最上福田。故人能起塔供養，則得無量福報也。（梵語闍維，華言焚燒。）



### 丁福保佛學大辭典

【術語】二種舍利之一。見舍利條。

參照：<a href="/dict/舍利">舍利</a>


