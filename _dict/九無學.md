---
title: 九無學
source: deerpark.app
---
### 佛光大辭典

梵語navāśaikṣāḥ。即無學位之人有九種優劣差別，又作九種阿羅漢。自己之所作成辦，無復修學之位，稱為無學位，謂阿羅漢果等。(一)于聲聞之第四阿羅漢果分為九種。有關九無學之名稱及次第，諸經論所舉不一，依中阿含之福田經甘露味論卷上載：(一)退法，若遭疾病等異緣，即退失所得之果，乃阿羅漢中最鈍根者。(二)思法，懼退失所得之法，乃欲自殺，以保所得。(三)護法，于所得之法防護不退，若怠防護，有退失之懼。(四)安住法，若無特勝之退緣則不退，若無特勝之加行則不轉較優之種姓。(五)堪達法，堪能行練根修行之事，速達不動種姓。(六)不動法。(七)不退法，此二者，乃最利根，能斷盡一切煩惱，得盡智及無生智；此中修練為因而得者稱為不動，依本來種姓者稱為不退；亦即前者不敗壞所得三昧之種種因緣，後者不退失所得之功德。(八)慧解脫，了斷慧障之煩惱，于慧得自由。(九)俱解脫，了斷定障、慧障，斷不染污無知，得滅盡定，于定、慧能自在。此中，前七者依根之利鈍而分，後二者就所離之障而分；又依次相當于成實論卷一分別賢聖品所說，退相、死相、守相、住相、可進相、不壞相、不退相、慧解脫相、俱解脫相。九無學加有學位之十八種，稱為二十七賢聖，乃小乘聖者分類之一種。﹝大乘義章卷七本﹞

(二)據俱舍論卷二十五所載，思法乃至不退法之七種阿羅漢加入獨覺、佛而成九無學。此乃依根之上中下，而分為下下乃至上上等九種。﹝大毗婆沙論卷六十二、雜阿毗曇心論卷五﹞



### 陳義孝佛學常見辭彙

九種的無學位。中阿含經所說的九無學是退相、守相、死相、住相、可進相、不壞相、不退相、慧解脫相、俱解脫相。俱舍論所說的九無學是退法、思法、護法、安住法、堪達法、不動法、不退法、獨覺、佛。



### 丁福保佛學大辭典

【名數】九種羅漢也。見羅漢條。

參照：<a href="/dict/羅漢">羅漢</a>

【名數】無學位有九根之別：（一）一退相，二守相，三死相，四住相，五可進相，六不壞相，七不退相，八慧解脫相，九俱解脫相也。中阿含經第三十福田經曰：「云何九無學人？思法，昇進法，不動法，退法，不退法，護法，護則不退，不護則退，實住法，慧解脫，俱解脫，是謂九無學人。」成實論第一分別賢聖品曰：「阿羅漢有九種：退相、守相、死相、可進相、住相、不壞相、慧解脫相、俱解脫相、不退相。是諸阿羅漢，以得信等根故有差別。（中略）如是九種，名無學人。先十八人及九無學，是二十七人，名為一切世間福田。」大乘義章第十七本釋中阿含之文曰：「九中前七，就根以別，後二約法。前七種，猶如毘曇中六種羅漢。六羅漢者，退、思、護、住、昇進、不動。彼阿含經分不動人以為二種，故有七。（中略）後二慧解脫及俱解脫，約法以別。前七人中，不得滅定，名慧解脫，得滅定者，名俱解脫。」（二）一退法，二思法，三護法，四安住法，五堪達法，六不動法，七不退法，八獨覺，九佛。俱舍論第二十五曰：「居無學位聖者有九，謂七聲聞及二覺者。退法等五，不動分二，後先別故，名七聲聞。獨覺在覺，名二覺者。由下下等九品根異，今無學聖成九差別。」是為唯就根次第立九種之別者，即退法為下下根，思法為下中根，乃至佛為上上根也。又出俱舍論光記二十五，同頌疏二十五等。參照羅漢條。

參照：<a href="/dict/羅漢">羅漢</a>



