---
title: 不可見有對色
source: deerpark.app
---

**來源：三藏法數**

不可見有對色者，即五根、四塵也。謂眼識不可見而能對色，耳識不可見而能對聲，鼻識不可見而能對香，舌識不可見而能對味，身識不可見而能對觸，皆言勝義根也。四塵，即聲香味觸也；此四亦不可見，而有對於耳鼻舌身故也。



### 丁福保佛學大辭典

【術語】三種色之一。色法十一中，眼等五根（指內之勝義根），與聲香味觸四塵之丸法者，非眼所見，故云不可見。為極微所成，故云有對色。對者，對待障礙之義也。



### 佛光大辭典

三種色之一。指十一色法中之五根、四塵。五根即眼、耳、鼻、舌、身，其勝義根及聲、香、味、觸四塵等，均非眼所能見及者，乃由極微所成，具對礙之自性，故稱不可見有對色。﹝舍利弗阿毗曇論卷三﹞（參閱‘三色’550）


