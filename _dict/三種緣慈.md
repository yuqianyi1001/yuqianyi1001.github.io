---
title: 三種緣慈
source: deerpark.app
---
### 三藏法數

﹝出佛地論﹞ 緣即緣繫，慈即愛念。蓋言菩薩常以大慈之心，緣念一切眾生，令其皆得安隱快樂，故名緣慈也。 〔一、有情緣慈〕，有情緣慈，亦名眾生緣慈。謂菩薩以平等智，觀一切眾生，猶如赤子，運大慈心而弘濟之，令其皆得安樂，是名有情緣慈。 〔二、法緣慈〕，謂菩薩以平等智，觀一切法皆從因緣和合而生，了無自性。雖無自性，而能運大慈心以弘濟之，令其皆得安樂，是名法緣慈。 〔三、無緣慈〕，謂菩薩以平等智，無心攀緣一切眾生，而於一切眾生自然獲益，故輔行云：運此慈悲，遍覆法界，故能任運拔苦，自然與樂，是名無緣慈。



### 丁福保佛學大辭典

【名數】見三緣慈條。

參照：<a href="/dict/三緣慈">三緣慈</a>



