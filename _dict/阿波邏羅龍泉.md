---
title: 阿波邏羅龍泉
source: deerpark.app
---

**來源：法相辭典**

<p>★西域記三卷二頁雲：瞢揭釐城東北行二百五六十裡，入大山，至阿波邏羅龍泉。即蘇婆伐@堵河之源也。派流西南，春夏含凍，晨夕飛雪。雪霏五彩，光流四照。此龍者、迦葉波佛時，生在人趣；名曰只。深閒咒術，禁禦惡龍，不令暴雨。國人賴之，以蓄餘糧。居人眾庶，感恩懷德。家稅鬥谷，以饋遺焉。既積歲時，或有逋課。只含怒，願為毒龍，暴行風雨，損傷苗稼。命終之後，為此池龍。泉流白水，損傷地利。釋迦如來、大悲禦世，愍此國人，獨遭斯難。降神至此，欲化暴龍。執金剛神、杵擊山崖，龍王震懼，乃出歸依。聞佛說法，心淨信悟。如來遂制勿損農稼。龍曰：凡有所食、賴收人田。今蒙聖教，恐難濟給。願十二歲一收糧儲。如來含覆，愍而許焉。故今十二年一遭白水之災。阿波邏羅龍泉西南三十餘裡，水北岸大磐石上，有如來足所履蹟。隨人福力，量有短長。是如來伏此龍已，留蹟而去。後人于上、積石為室。遐邇相趨，花香供養。順流而下三十餘裡，至如來濯衣石。袈裟之文，宛焉如鏤。</p>

**來源：丁福保佛學大辭典**

<p>【地名】阿波邏羅Apalāla，為梵名，譯言無苗。北印度烏仗那國之池，阿波邏羅所住，故有此名。即蘇婆伐窣堵（今名Swat）河之水源也。據西域記之說，昔迦葉佛時，所謂殑祇Gaṅgi之人，深通咒術，御惡龍不許暴雨。國人德之，恒從收獲中贈幾分，後怠之，彼怒，自為暴龍，損害苗稼，佛教化之，惟許十二年為一回災害。此國古來以禁咒有名。</p>

**來源：佛光大辭典**

<p>阿波邏羅，梵名Apalāla  。為阿波邏羅龍王所住之泉池。又作阿波羅利龍泉、阿缽羅龍泉。意譯無稻稈龍泉、無留龍泉、無流延龍泉。關于此泉之位置，諸經論記載不同，有說為摩揭陀國、Y賓國、健馱羅國、北印度那竭羅曷國等。據大唐西域記卷三烏仗那國條載，此泉為蘇婆伐@堵河（梵Subhavastu  ）之源。傳雲此泉有龍，彼于迦葉波佛時，生在人趣，名為只，深通咒術，禁禦惡龍，不令有暴雨。國人因豐收有餘糧，而鬥谷饋遺以謝其恩。歲久或有懈怠者，只因此怒而化生為毒龍，損傷苗稼地利。釋迦如來愍此國人遭斯難，乃降神至此，欲化暴龍。龍王震懼而歸依，聞佛說法，心淨信悟。上述之蘇婆伐@堵河即今印度河上遊之支流斯瓦特河（Swat）。﹝佛本行經卷一、大智度論卷三、解說西域記﹞</p>
