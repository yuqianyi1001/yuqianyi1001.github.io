---
title: 妄想
source: deerpark.app
---

**來源：陳義孝佛學常見辭彙**

<p>虛妄的思想。</p>

**來源：三藏法數**

<p>妄想者，分別虛妄之念也。謂由前名、相二法，起分別心；認假名為自己，執幻相為本身，則有心、心數法，種種攀緣，是為妄想也。（心即心王，心數法即受想行等法也。）</p>

**來源：丁福保佛學大辭典**

<p>【術語】不當於實曰妄，妄為分別而取種種之相曰妄想。註維摩三：「生曰：妄想妄分別之想也。」大乘義章三本曰：「凡夫迷實之心，起諸法相。執相施名，依名取相。所取不實，故曰妄想。」同五末曰：「謬執不真，名之為妄。妄心取相，目之為想。」楞嚴經一曰：「一切眾生，從無始來，生死相續，皆由不知常住真心性淨明體。用諸妄想，此想不真，故有輪轉。」楞伽經四曰：「妄想自纏，如蠶作繭。」觀無量壽經曰：「行者所聞，出定之時，憶持不捨，令與修多羅合。若不合者，名為妄想。」菩提心論曰：「夫迷途之法從妄想生，乃至展轉成無量無邊煩惱。」止觀七曰：「諸法皆妄想和合故有。」</p>

**來源：佛光大辭典**

<p>梵語vikalpa。又作分別、妄想分別、虛妄分別、妄想顛倒。與‘妄念’、‘妄執’等語同義。即以虛妄顛倒之心，分別諸法之相。亦即由于心之執著，而無法如實知見事物，遂產生謬誤之分別。</p><p>據宋譯楞伽經卷二舉出十二種妄想：(一)言說妄想，謂計著種種妙音歌詠之聲，而認為其有自性。(二)所說事妄想，謂凡所說之事，窮其自性，唯聖者所知，凡愚不了，僅依彼事而生言說。(三)相妄想，謂隨事而起見，于一切法相，虛妄計著。(四) 利妄想，謂樂著世間種種財利，不知其物本為虛幻而起貪著。(五) 自性妄想，謂執持諸法，起自性之見，以自為是，餘皆為非。(六) 因妄想，謂于因緣所生之法，起有、無等見，妄想分別而形成生死之因。(七) 見妄想，謂于五陰等法，妄計有無、一異，起諸邪見，執著分別。(八) 成妄想，謂于假名實法上，計度我、我所而起言說，成決定論。(九) 生妄想，謂妄計一切法，若有若無，皆從緣起而生分別。(十) 不生妄想，謂妄計一切法皆先有自體，不假因緣而生。(十一)相續妄想，謂于一切諸法，執著此與彼遞相系屬，無有斷絕。 (十二)縛不縛妄想，謂于一切法，以情生著之故，則成系縛，若離妄想，則無系縛，凡夫不了，而于此無縛解中產生計著。</p><p>此外，菩薩地持經卷二真實義品則舉出自性、差別、攝受積聚、我、我所、念、不念、俱相違等八種妄想。大佛頂首楞嚴經卷十，舉出堅固、虛明、融通、幽隱、罔象虛無等五種妄想。﹝舊華嚴經卷五、大佛頂首楞嚴經卷一、觀普賢菩薩行法經、宋譯楞伽經卷四、瑜伽師地論卷三十六、佛性論卷二、注維摩詰經卷三、大乘義章卷三、卷五﹞</p>
