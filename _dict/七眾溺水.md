---
title: 七眾溺水
source: deerpark.app
---
### 佛光大辭典

北本涅經對眾生之分類譬喻，謂眾生有七種。該經卷三十二載，第一人入水，以不習浮，故入水即溺；譬如一闡提，入生死河即沒。第二人雖沒還出，出已還沒；譬如人天乘將進而退者。第三人沒已即出，出更不沒；譬如內凡之人，具軟、頂、忍、世第一法之四善根，永不墮三惡道。第四人入已便沒，沒已還出，出已即住，遍觀四方；譬如四果之人。第五人入已即沒，沒已還出，出已即住，住已觀方，觀已即去；譬如緣覺。第六人入已即去，淺處則住；譬如菩薩。第七人既到彼岸，登上大山，無復恐怖，離諸冤賊，受大悅樂；譬如佛。

同經卷三十六亦載：(一)常沒，入水則沒，譬如一闡提，常墮于惡道。(二)暫出還沒，如人天。(三)出已則住，如內凡。(四)出已遍觀四方，四方即四諦，如聲聞。(五)遍觀已行，越聲聞而行于緣覺，如緣覺。(六)行已復住，如菩薩。(七)水陸俱行，如佛。



### 丁福保佛學大辭典

【名數】第一人入水則溺。不習浮，入水故溺，水者生死之河水也，譬一闡提。第二人雖沒還出，出已還沒。譬人天乘之將進而退者。第三人沒已即出，出更不沒。譬內凡之人，內凡者煗頂忍世第一法之四善根也，永不墮於三惡。第四人入已便沒沒已還出，出已即住，徧觀四方。譬四果之人。第五人入已即沒，沒已還出，出已即住，住已觀方，觀已即去。譬緣覺人。第六人入已即去，淺處則住。譬菩薩。第七人既到彼岸，登上大山，無復恐怖，離諸冤賊，受大悅樂。譬佛。見涅槃經三十二。

一、常沒，入水則沒，譬一闡提，常墮於惡道。二、暫出還沒（人天）。三、出已則住（內凡）。四、出已徧觀四方（聲聞），四方者四諦也。五、徧觀已行（緣覺），越聲聞，而行於緣覺也。六、行已復往（菩薩）。七、水陸俱行（佛）。見涅槃經三十六。



