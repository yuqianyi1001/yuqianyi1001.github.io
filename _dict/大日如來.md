---
title: 大日如來
source: deerpark.app
---

### 陳義孝佛學常見辭彙

梵名叫做摩訶毘盧遮那，摩訶是大的意思，毘盧遮那是日的意思，故華譯為大日。又毘盧遮那是光明遍照的意思，故又名為遍照如來，是密教的本尊。



### 丁福保佛學大辭典

【佛名】密教之本尊，梵名謂之摩訶毘盧遮那Mahāvaircana，摩訶者大之義，毘盧遮那為日之別名，故譯云大日。又，毘盧遮那者光明徧照之義，謂之徧照如來。又，云最高顯廣眼藏如來。大日經疏一曰：「梵音毘盧遮那者是日之別名，即除暗徧明之義也。然世間日則別方分，若照其外不能及內，明在一邊不至一邊，又唯在晝光不燭夜；如來智慧日光則不如是，徧一切處作大照明矣，無有內外方所晝夜之別。（中略）世間之日不可為喻，但取是少分相似，故加以大名曰摩訶毘盧遮那也。」演密鈔二曰：「毘云徧，盧遮那云光明照，為順此方云光明徧照。」金剛頂經義訣曰：「梵音毘盧遮那，此翻最高顯廣眼藏如來。毘者最高顯也，盧遮那者廣眼也，先有翻為徧照如來，又有翻為大日如來，此蓋略而名義闕也。」金胎兩部之大日各異。



### 佛光大辭典

梵名Mahāvairocana  。為密教供奉之本尊與最上根本佛。音譯作摩訶毗盧遮那。又作毗盧遮那佛、最高顯廣眼藏、遍照王如來、光明遍照、大日遍照、遍一切處、遍照尊。其名有三義，即：(一)除暗遍明義，謂如來智慧日光遍一切處，作大照明，無有內外、晝夜之別。(二)眾務成辦義，謂如來日光遍照法界，能平等開發無量眾生之善根，乃至成就世、出世間種種殊勝事業。(三)光無生滅義，謂佛心之日雖為無明所覆障，而無所減；究竟如法實相三昧圓明，而無所增。以如此諸種原因，故世間之日不可為喻，但取其少分相似處，故加以‘大’字。

大日如來系密宗將宇宙實相佛格化之根本佛，亦為一切諸佛菩薩所出之本原及所歸之果體；其身口意業遍虛空，演說如來之三密門金剛一乘甚深教。大日經疏卷一謂，大日如來分本地法身與加持受用身兩種，其中，本地法身指如來之自證極位，加持受用身指說法之教主；彼以平等之身口意秘密加持為所入之門（即以身平等之密印、語平等之真言、心平等之妙觀為方便），故知加持受用之身即是毗盧遮那遍一切身，此二身畢竟無二無別。故密宗以大日如來為最高之佛格與根本總德。以其與諸法遍在，故密號遍照金剛。

又因大日如來為金、胎兩部曼荼羅之主尊，故非常被重視，其智德以金剛界大日如來表示之，其理德則以胎藏界大日如來表示；理、智雖然二分，實際亦不相離。金剛界大日為金剛界九會中，除理趣會以外之中尊，位于五佛中央，現菩薩形，身呈白色，戴五智寶冠，結智拳印，結跏趺坐于七獅子座，此即智法身，種子為桑vaṃ），三昧耶形為率都婆；胎藏界

大日則為位于中台八葉院中央之理法身，亦現菩薩形，身呈黃金色，頭戴五佛寶冠，結法界定印，坐于八葉蓮華台上，種子為[（a），三昧耶形為率都婆或如來頂印。

現存之大日如來像，不論繪畫或雕刻，均為坐像，沒有立像或倚像，且其雕刻材料幾乎限用木材，此乃依此佛之性質而定。又天台宗每將釋迦佛與大日如來之法身、應身視為同體，日本東密則將兩者視為別體。﹝大乘理趣六波羅蜜多經卷二、守護國界主陀羅尼經卷九、大日經疏卷四、金剛界七集卷上﹞（參閱‘毗盧遮那’3858）


