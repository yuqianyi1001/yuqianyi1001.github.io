---
title: 小乘
source: deerpark.app
---

**來源：陳義孝佛學常見辭彙**

<p>聲聞緣覺的法門，以修身自利為宗旨，其最高果位為阿羅漢果及辟支佛果。聲聞乘修四諦法，自凡夫至阿羅漢，論時間，速者三生，遲者六十劫，其修行的方便有七，得果有四。見聲聞乘條。緣覺乘修十二因緣，自凡夫至辟支佛，論時間，速者四生，遲者一百劫，其修行重在悟證，悟所到處，便是證所到處，故無明顯的位階可言。</p>

**來源：三藏法數**

<p>小乘者，即人天乘也。謂人天以五戒十善為乘，運出四趣，故名小乘。（五戒者，不殺、不盜、不邪婬、不妄語、不飲酒也。十善者，不殺、不盜、不邪婬、不妄語、不兩舌、不惡口、不綺語、不貪欲、不瞋恚、不邪見也。四趣者，修羅趣、餓鬼趣、畜生趣、地獄趣也。）</p>

**來源：丁福保佛學大辭典**

<p>【術語】梵名希那衍Hinayānā，對於大乘之稱。求佛果為大乘，求阿羅漢果辟支佛果為小乘。佛果者謂開一切種智，為盡未來際眾生化益之悟。阿羅漢果與辟支佛果，雖有淺深之別，然皆為灰身滅智歸於空寂涅槃之悟。乘者，運載之義，指使人乘之至其悟岸之教，以四諦為至阿羅漢果之教體，以十二因緣為至辟支佛果之教體。如此小乘有二道，故亦謂之二乘。又此二乘為佛成道後十二年間經律論三藏之所詮，故天台稱之為三藏教。佛滅後印度之小乘分總別二十之流派，來我國後，遂立宗名俱舍，成實，及律三者，即小乘也。是皆為佛隨他意之說法，姑以調熟下劣根性者也。法華經方便品曰：「佛自住大乘，如其所得法定慧力莊嚴，以此度眾生，自證無上道大乘平等法，若以小乘乃至化一人我則墮慳貪。」法華經遊意下曰：「今以二義往收則事無不盡，一者赴小機說名曰小乘，二者赴大機說稱曰大乘。」</p>

**來源：佛光大辭典**

<p>梵語hīna-yāna。又作聲聞乘。二乘之一，乃大乘、菩薩乘之對稱。意譯為狹小之車乘，指運載狹劣之根機以達小果之教法；即于所修之教、理、行、果，與能修之根機均為小劣之法門。小乘之名，原系大乘佛教徒對原始佛教與部派佛教之貶稱，其後學術界沿用之，並無褒貶意。其教義主要以自求解脫為目標，故為自調自度（即滅除煩惱，證果開悟）之聲聞、緣覺之道，而異于大乘自利利他二者兼顧之菩薩道。大乘諸經論中比較大小二乘之別者頗多。</p><p>(一)據大智度論卷四、卷十八等所載，聲聞乘狹小，佛乘廣大；聲聞乘自利自為，佛乘利益一切；聲聞乘多說眾生空，佛乘則兼說眾生空與法空；暖、頂、忍、法等四善根位為小乘之初門，菩薩法忍為大乘之初門；聲聞說法中無大慈悲心，大乘法中則在在強調大慈悲心；聲聞法中皆為自身，大乘法中廣為眾生；聲聞法中無欲廣知諸法之心，僅有欲求疾離老病死之心，大乘法中欲了知一切法；聲聞法之功德有所限量，大乘法中欲盡諸功德，無有遺餘。(二)據入大乘論卷上載，聲聞之學，僅斷結障，觀無常行，從他聞法；菩薩則志在斷盡一切微細諸習，乃至觀一切法空，不從他聞，得自然智、無師智。聲聞之解脫，稱為愛盡解脫，而非一切解脫，乃為鈍根少智眾生而權假設說者；大乘之解脫，斷煩惱習，一切都盡，乃為利根菩薩而廣分別說者。(三)大乘莊嚴經論卷一成宗品則舉出聲聞乘與大乘有五種差異：(1)發心異，(2)教授異，(3)方便異，(4)住持異，(5)時節異。</p><p>上記皆為大乘經論所說小乘聲聞乘之狹劣。蓋小乘系指四阿含等諸經，四分律、五分律等諸律，發智論、婆沙論等諸論所宣說之法門，故大智論稱之為‘三藏教’。其中雖衍生出上座、大眾二十部等之別，主要仍在宣說‘我空法有’，觀四諦之理，證阿羅漢果，以期歸于無餘涅。</p><p>在我國，教判之說極為盛行，諸家亦多判此教為佛教之初門。以下列舉歷來諸家所判小乘之說法：(一)姚秦鳩摩羅什于大乘大義章卷下舉出大小二乘之說，謂小乘僅說眾生空。(二)劉宋慧觀及岌法師等之主張，謂阿含乃佛陀成道後十二年中所說，主要宣說‘見有得道’之法，故將之攝入漸教五教中之第一‘有相教’。(三)梁代寶亮之大般涅經集解卷三十五載，小乘三藏又稱別相說法輪，而以之配屬涅五味中之乳味。(四)法雲之法華義記卷二載，佛陀成道後十二年中所說之阿含經為‘有相教’。(五)後魏菩提流支等判立‘半、滿’二教之說，以小乘所說不究竟之故，而稱之為‘半字教’。 (六)陳代真諦提出‘轉、照、持’三輪之說，其中以佛陀成道後七年中轉四諦之法輪，故稱‘轉法輪’。(七)後魏慧光立四宗之教判，以毗曇之六因四緣判為第一‘因緣宗’，以成實之三假判為第二‘假名宗’。(八)隋代慧遠根據慧光之說，並進而以阿毗曇主張‘諸法各有體性’而判之為小乘中之淺教，以成實主張‘諸法虛假無性’而判之為小乘中之深教。此外，又于其大乘義章卷一，廣就部教三藏、法性實際、四緣、六因、八識有無、三聚淨戒、四陀羅尼、四無量、禪定、十地、三十七道品、六通、十力等之教義而論述大小乘之別。(九)智立‘五時八教’之說，于五時之中，以小乘為第二‘鹿苑時’；于化法四教中，以小乘為‘三藏教’。(十)吉藏于三論玄義總分佛之教法為大小二乘，其中小乘復分毗曇有門、成實空門兩種。吉藏又于中觀論疏卷一等，提出‘三種法輪’之說，而以小乘為‘枝末法輪’中之一者。(十一)唐代波頗三藏創立五教之判，以阿含等經為‘四諦教’。(十二)道宣于四分律刪繁補闕行事鈔卷中揭出‘三教’之說，以小乘旨在闡明‘性空無我’之理，故判之為‘性空教’。(十三)新羅元曉創立‘四教’之說，以小乘四諦、緣起等經判之為‘三乘別教’。(十四)窺基判立‘三教八宗’，于三教之中，以阿含等為‘有教’；于八宗之中，前六宗賅攝小乘諸部，即犢子部等配于第一‘我法俱有宗’，薩婆多部等配于第二‘有法無我宗’，大眾部等配于第三‘法無去來宗’，說假部等配于第四‘現通假實宗’，說出世部等配于第五‘俗妄真實宗’，一說部等配于第六‘諸法但名宗’。此外，復判立‘四宗’之說，以雜心論等主張五聚之法皆有法性，故稱之為‘立性宗’；以成實論破除體性之說，故稱之為‘破性宗’。(十五)法藏判立‘五教十宗’之說，于五教之中，謂小乘之四諦十二因緣僅說‘人空’，不說‘法空’，故僅能證得小果，遂判之為‘小乘教’；于十宗之中，將小乘諸部攝屬前六宗，其說與窺基之說類同。(十六)法藏之門人慧苑亦判立四教，謂小乘于真如、隨緣二分義之中，僅說‘生空所顯’之理，故判之為‘真一分半教’。此外，日本方面，空海于十住心論中，以聲聞唯觀‘五蘊無我’，故判之為第四‘唯蘊無我心’，以緣覺乃拔除煩惱業因及無明之種子，故判之為第五‘拔業因種心’。</p><p>凡上種種，雖以小乘乃為聲聞而設權門方便之教，而視之為佛教之初門，然隨近世佛教研究法之改變，則稱所謂之‘小乘教’為‘原始佛教’或‘根本佛教’，其中多含釋尊直接口授之教說，其後之大乘佛教則為其教義之敷衍。今日東亞諸國中，以錫蘭、緬甸、泰國等專傳小乘佛教；尼泊爾、西藏、蒙古、我國及日本等則主要遵奉大乘佛教，而兼學</p>
