---
title: 三善根
source: deerpark.app
---

### 陳義孝佛學常見辭彙

即無貪、無瞋、無痴，因它們是生無量善法的根本，故名善根。



### 法相辭典

★成唯識論六卷二頁雲：無貪等者：等無嗔癡。此三名根。生善勝故。三不善根，近對治故。

★二解　集異門論三卷七頁雲：三善根者：謂無貪善根，無嗔善根，無癡善根。無貪善根者：無貪雲何？答：謂于欲境，諸不貪、不等貪、不執藏、不防護、不堅著、不愛、不樂、不迷、不悶、不耽嗜、不遍耽嗜、不內縛、不欲、不求、不耽湎、非苦集、非貪類、非貪生，總名無貪。善根雲何？答：謂無貪法，是善性，能為無量善法根；是故此法，能為無病根，無癰根，無箭根，無穢根，無濁根，不雜染根。清淨根，鮮白根；是故名為無貪善根。無嗔善根者：無嗔雲何？答：謂于有情，不欲損害；不懷栽杌；不欲擾惱；非已嗔，非當嗔，非現嗔；不樂為過患，不極為過患；意不憤恚；于諸有情，不相違戾；不欲為過患；非已為過患，非當為過患，非現為過患；總名無嗔。善根雲何？答：謂無嗔法，是善性，能為無量善法根；是故此法，能為無病根，無癰根，無箭根，無穢根，無濁根，不雜染根，清淨根，鮮白根；是故名為無嗔善根。無癡善根者：無癡雲何？答：謂知前際智，後際智，前後際智，知內智，外智，內外智，知業智，異熟智，業異熟智，知善作業智，惡作業智，善惡作業智，知因智，因所生法智，知佛智，法智，僧智，知苦智，集智，滅智，道智，知善法智，不善法智，知有罪法智，無罪法智，知應修法智，不應修法智，知下劣法智，勝妙法智，知黑法智，白法智，知有敵對法智，知緣生法智，知六觸處如實智，如是智、見、明、覺、解、慧、光、觀，總名無癡。善根雲何？答：謂無癡法，是善性，能為無量善法根；是故此法，能為無病根，無癰根，無箭根，無穢根，無濁根，不雜染根，清淨根，鮮白根；是故名為無癡善根。

★三解　大毗婆沙論一百十二卷十五頁雲：三善根者：謂無貪無嗔無癡善根。雲何無貪善根？謂心所法，與心相應，是貪對治；是名無貪善根性。雲何無嗔善根？謂心所法，與心相應，是嗔對治；是名無嗔善根性。雲何無癡善根？謂心所法，與心相應，是癡對治；是名無癡善根性。此三善根，于一心中，具足可得。三不善根，非于一心具足可得。又三善根具足防衛一切善心，通六識身，有漏無漏。三不善根，不能具足防衛一切諸不善心。又三善根，遍與善心相應。三不善根，不遍與不善心相應。又三善根，能遍發起一切善心。三不善根，不能遍起一切不善心。如是隨轉不隨轉等，皆應廣說。是名三善根自性。已說自性；所以今當說。問：何故名善根？善根有何義？答：能生善義，是善根義。能養善義，能增善義，能長善義，能益善義，能持善義，能令善法廣流布義，是善根義。尊者世友，作如是說：善法因義，是善根義。善法種義，等起善義，能為轉因引諸善義，為隨轉因生諸善義，攝益一切諸善法義，是善根義。大德說曰：依止此物，遍能生長一切善法，能為轉因，為隨轉因，攝益諸善；故名善根。問：若善法因義是善根義者；前生善五蘊，與後一切已生未生善五蘊為因；前生十善業道，與後一切已生未生十善業道為因；前生三十七菩提分法，與後一切已生未生三十七菩提分法為因。如此、則一切善法，皆應名善根。如是三種，有何殊勝不共因緣；立為善根？答：此是世尊有餘之說。大師觀彼所化有情心行願樂簡略而說。脅尊者曰：唯佛世尊究竟了達諸法性相，亦知勢用；非餘能知。若法、有善根相者；即便立之。無者不立。尊者妙音，亦作是說。大師知此三種善根，如是勢用，如是強盛，如是親近，能與一切善法為因；其餘善法，無如是事。復有說者，此三善根，于諸善法，最為殊勝。以殊勝故；立為善根。復有說者，此三善根，于諸善法，最為上首，前行、前導。如最勝軍，將導一切；如是善根增上力故；能令一切善法增廣。故立為善根。復有說者，此三善根，能與一切善法為因，為根、為眼、為集，發起一切善法，障礙一切不善諸法；于善法中，最為殊勝。故立為根。復有說者，以三善根，能遍發起十善業道，生十善處；故立為根。由如是等諸因緣故；于善法聚，唯此三種，立為善根。



**來源：三藏法數**

﹝出阿毘達磨集異門足論﹞ 〔一、無貪善根〕，謂於五欲之境，不貪、不著、不愛、不樂，此無貪法，是善種性，能為無量善法根本，故名無貪善根。（五欲者，色欲、聲欲、香欲、味欲、觸欲也。） 〔二、無瞋善根〕，謂於一切眾生，不生憤恚，不欲損惱，此無瞋法，是善種性，能為無量善法根本，故名無瞋善根。 〔三、無癡善根〕，謂於一切諸法，皆悉明了通達，知是善法，知是不善法，知有罪法，知無罪法，知應修法，知不應修法，此無癡法，是善種性，能為無量善法根本，故名無癡善根。



### 丁福保佛學大辭典

【名數】一不貪，二不瞋，三不痴。十住毘婆沙論一曰：「善根者，不貪不恚不痴，一切善法從此三生。」智度論三十曰：「一切諸善法皆從三善法生增長。」

【名數】對於三毒而立三善根：一無貪，二無瞋，三無痴。此三者皆為生無量善法之根本，故名善根。見集異門足論三。

即施，慈，慧之三者。反於貪瞋痴之三者。新譯仁王經中曰：「治貪瞋痴三不善根，起施慈慧三種善根。」



### 佛光大辭典

梵語trīṇikuśala-mūlāni，巴利語tīṇi kusala-mūlāni。指對治三不善根之三種心所。即：(一)無貪善根（梵a -lobha-kuśala-mūla ），又作不貪善根。于五欲之境不貪不著、不愛不樂。此無貪法是善種性，能為無量善法之根本，故稱無貪善根。(二)無嗔善根（梵a -dveṣa-kuśala-mūla ），又作不恚善根。于一切眾生不生憤恚，不欲損惱。此無嗔法是善種性，能為無量善法之根本故稱無嗔善根。(三)無癡善根（梵a -moha-kuśala-mūla ），又作不癡善根。于一切諸法皆悉明了通達，能了知善法、不善法、有罪法、無罪法、應修法、不應修法。此無癡法是善種性，能為無量善法之根本，故稱無癡善根。三善根于一心之中具足可得，通六識及有漏、無漏，遍與一切善心相應俱起，而為諸善之根本。大毗婆沙論卷一一二更以能生善、養善、增善、長善、益善、持善、廣布善法等解為善根之義。﹝長阿含經卷八、入阿毗達磨論卷上、俱舍論光記卷十六﹞


