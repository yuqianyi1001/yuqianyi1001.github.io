---
title: 舍利弗目連先佛入滅
source: deerpark.app
---

### 丁福保佛學大辭典

【傳說】舍利弗目犍連二大弟子共聞佛告諸比丘言：卻後三月，當入涅槃。不忍眼見世尊入滅，告佛已取滅。目連為宿業被執杖外道打殺。大方便報恩經五，賢愚因緣經五，記舍利弗入滅，且佛說其往昔因緣。增一阿含經十八說目連為執杖外道毆折，將入涅槃事，及舍利弗見之先取涅槃。又月光菩薩經說舍利弗目連二人告佛請入滅，佛為之說往昔因緣。上足二人告佛而入滅者，乃三世諸佛之通規也。增一阿含經十八曰：「舍利弗言：又我躬從如來聞此語，諸過去當來今現在諸佛上足弟子先取般涅槃，然後佛取般涅槃。」薩婆多論七曰：「舍利弗目連以不忍見佛泥洹，便先泥洹。以其先泥洹故，七萬阿羅漢同時泥洹。」



### 佛光大辭典

佛陀十大弟子中之舍利弗與目連二人，聽聞佛告諸比丘，三月後當入涅，因不忍眼見佛陀入滅，乃征得佛之應許而先行入滅。大方便報恩經卷五、賢愚因緣經卷五等，記述舍利弗入滅，及佛為說往昔因緣。

據長阿含卷八眾集經、卷九‘十上經’所載，目連由于宿業，遭執杖外道以瓦石毆擊而入涅，其時舍利弗得知此事，亦欲先取涅，遂至佛所辭別佛陀，與弟子均頭同返故鄉那羅陀，因偶感疾病終至涅。又據月光菩薩經所說，舍利弗、目連二人上告佛陀請求入滅，佛即為彼等說往昔因緣。蓋上足二人先佛入滅之舉，乃仿效過去諸佛上足弟子之通規而行。

增一阿含經卷十八（大二·六四○上）：‘舍利弗言：“（中略）又我躬從如來聞此語，諸過去當來今現在諸佛上足弟子先取般涅，然後佛取般涅。”’另據薩婆多毗尼毗婆沙卷七載，舍利弗與目連以不忍見佛涅，便先行涅，以其先涅，而有七萬阿羅漢亦同時涅。


