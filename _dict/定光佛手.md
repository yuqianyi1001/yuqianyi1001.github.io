---
title: 定光佛手
source: deerpark.app
---
### 丁福保佛學大辭典

【故事】天台之佛隴有禪師，曰定光，智者顗禪師嘗夢師以手招之。佛者，禪門悟道人之通稱，又擬於古之錠光佛。祖庭事苑五曰：「智者顗禪師，年十五時，禮佛像，怳然如夢，見大山臨海際，峰頂有僧，招手接入一伽藍：汝當居此，汝當修此。天台佛隴有定光禪師，先居此峰，謂弟子曰：不久當有善知識領徒至此。俄爾智者至。光曰：還憶疇昔舉手招引時否？」冷齋夜話十曰：「然渠在海外，吾無定光佛手，何能招手？」



