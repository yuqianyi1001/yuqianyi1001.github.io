---
title: 四世俗諦
source: deerpark.app
---
### 三藏法數

﹝出瑜伽師地論﹞ 〔一、世間世俗〕，俗即習俗，謂世間眾生安立舍宅及治生等種種之事，皆悉虛假不實也。 〔二、道理世俗〕，謂五蘊等法，皆是假名安立，若依道理一一推窮，皆無自體也。（五蘊者，色蘊、受蘊、想蘊、行蘊、識蘊也。） 〔三、證得世俗〕，謂觀世俗假立之法皆空，證得預流等果也。（預流者，預入聖道之流，即初果也。） 〔四、勝義世俗〕，謂於世俗假立之法，了達勝妙之義也。



### 丁福保佛學大辭典

【名數】法相宗所立四種之俗諦也。真諦亦立四種，合成八諦。見諦條。

參照：<a href="/dict/諦">諦</a>



