---
title: 正量部
source: deerpark.app
---

### 丁福保佛學大辭典

【流派】Sammatiya，又Sammitiya，小乘十八部之一。佛滅後三百年自犢子部流出四部，此其中之第三也。刊定是非名為量，量無邪謬名為正，此部之所立，刊定無誤，目之為正量。從所立之法而為部名也。見宗輪論述記。



### 佛光大辭典

梵名Sammatīya   或Sammitīya，巴利名Sammitiya   或Sammiti。小乘二十部之一，或小乘十八部之一。又作三眉底與、三摩提、式摩、彌離底、彌離、聖正量部、正量弟子部、一切所貴部、三彌底部、沙摩帝（梵Sammatīya  ）、三密栗底（梵Sammṛti  ）、阿離耶三密栗底尼迦耶（梵Ārya -sammṛti-nikāya ）。佛滅後三百年，與法上部、賢冑部、密林山部同時自上座犢子部分出之學派。據異部宗輪論述記所載，以其刊定是非故謂之量，量無邪謬故謂之正，蓋從其所立法義而得部名。

關于此部名稱之來由，另據三論玄義載，此部為大正量羅漢之弟子，故稱正量弟子部。據西藏所傳清辨（梵Bhavya  ）之教團分裂詳說（Sde-patha-dad-par-byed-pa daṅ rnam-par-bśad-pa），謂此部之祖為 Sammata，故稱 Sammatīya。關于此部之起源，諸傳多主張出自犢子部，文殊師利問經則謂出自賢部（賢冑部）。出三藏記集卷三‘新集律分為十八部記錄’謂出自迦葉維部。

據大唐西域記所載，七世紀中葉，玄奘入印度時，正量部之傳布僅次于說一切有部，盛行于中、南、西印等地。教義主要載于三彌底部論三卷，所倡導之人、我實有論與犢子部相同。另如俱舍論卷三、卷五、卷十三，及梁譯攝大乘論釋卷二、隨相論等書中亦述及此部之教說。

正量部教理與犢子部差異不大，唯生滅論為其特色所在。主張大凡事物之生滅有主因、客因二種原因。主因系生、住、異、滅等四相中之生與滅，客因即種種因緣。而生時，須要主客二因，滅時則不同。譬如心、心所，僅有主因，不相應行及色等則須主客二因。‘滅’須要客因，系由于諸行有暫住，或剎那滅之故。﹝舍利弗問經、部執異論、十八部論、成唯識論述記卷一本、俱舍論光記卷十三、多羅那他印度佛教史、巴利本論事（Kathāvatthu）﹞


