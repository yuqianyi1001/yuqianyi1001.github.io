---
title: 一字金輪法
source: deerpark.app
---

**來源：丁福保佛學大辭典**

<p>【修法】具云一字金輪佛頂法。金輪佛頂者，尊體之名。以<img src="gaiji/DF-87C0.png"/>（勃嚕唵）之一字為真言。故謂之一字金輪。其德廣大無邊，勝於諸尊。其種子<img src="gaiji/DF-87C1.png"/>名三身具足之咒，為秘中之甚秘者。三摩耶形為八輻輪。尊像為黃金色或白色。坐八葉白蓮華上。手結智拳印。頂有肉髻之形。其上更有髮髻。形如輪王。故名。祈一切悉地及除災，修其法。是五佛頂尊之一也。大日經疏五曰：明五佛頂「此是釋迦如來五智之頂，於一切功德中，猶如輪王具大勢力，其狀皆作轉輪聖王形，謂頂有肉髻形，其上復有髮髻，即是重髻也。」經軌如下。一字奇特佛頂經三卷，一字頂輪王念誦儀軌一卷，菩提場所說一字頂輪王經五卷，一字佛頂輪王經六卷，一字頂輪王瑜伽經一卷，金輪王佛頂要略念誦法一卷，金剛頂經一字頂輪王瑜伽一切時處念誦成佛儀軌一卷，大陀羅尼末法中一字心咒經一卷。</p>

**來源：佛光大辭典**

<p>又作一字金輪佛頂法。密教諸尊中，以e（bhrūṃ，勃嚕）一字為真言之佛頂尊，為諸佛頂中之最勝者，譬如世間轉輪聖王金輪之殊勝，故稱一字金輪，又稱金輪佛頂。其身為黃金色或白色，坐于八葉白蓮華上，手結智拳印；其形作金剛界之智佛，入胎藏界日輪三昧相，故以此尊為本尊，祈一切悉地（成就）及除災之修法，稱為一字金輪法。若修此瑜伽法，設現世造無量、極重諸罪障，亦能超惡趣，克疾證菩提。其功德如甘露軍荼利菩薩供養念誦成就儀軌（大二一·四六上）所載：‘若有人誦持頂輪王等佛頂，五百由旬內，修餘部密言者，請本所尊念誦，聖者不降赴，亦不與悉地，由一字頂輪威德攝故。’﹝菩提道場所說一字頂輪王經、一字頂輪王念誦儀軌、一字頂輪王瑜伽觀行儀軌﹞（參閱‘一字金輪’39）</p>
