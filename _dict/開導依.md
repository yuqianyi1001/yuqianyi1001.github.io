---
title: 開導依
source: deerpark.app
---

### 法相辭典

★如成唯識論四卷十三頁至十六頁廣說。今取護法義雲：開導依者：謂有緣法、為主、能作等無間緣，此于後生心心所法，開避引導；名開導依。此但屬心；非心所等。若此與彼無俱起義；說此于彼有開導力。一身八識，既容俱起；如何異類為開導依。若許為依；應不俱起。便同異部心不並生。又一身中、諸識俱起，多少不定。若容互作等無間緣；色等應爾。便違聖說等無間緣唯心心所。然攝大乘說色亦容有等無間緣者；是縱奪言。謂假縱小乘色心前後有等無間緣。奪因緣故。不爾；等言、應成無用。若謂等言非遮多少，但表同類；便違汝執異類識作等無間緣。是故八識各唯自類為開導依，深契教理。自類必無俱起義故。心所此依、應隨識說。雖心心所、異類並生；而互相應，和合似一，定俱生滅，事業必同；一開導時，餘亦開導。故展轉作等無間緣。諸識不然。不應為例。然諸心所、非開導依。于所引生，無主義故。若心心所等無間緣各唯自類；第七八識初轉依時，相應信等、此緣便闕。則違聖說諸心心所皆四緣生。無心睡眠悶絕等位、意識雖斷；而後起時，彼開導依，即前自類。間斷五識，應知亦然。無自類心，于中為隔，名無間故。彼先滅時，已于今識為開導故。何煩異類為開導依？然聖教中，說前六識互相引起。或第七八、依六七生。皆依殊勝增上緣說。非等無間。故不相違。瑜伽論說：若此識無間；諸識決定生；說此為彼等無間緣。又此六識為彼六識等無間緣；即施設此名意根者；言總意別，亦不相違。故自類依，深契教理。



### 丁福保佛學大辭典

【術語】謂前生之心王開路引導後生之心王心所也。唯識論三曰：「開導依者，謂有緣法為主，能作等無間緣。此於後生心心所法，開路引導名開導依。此但屬心，非心所等。」



### 佛光大辭典

為心、心所產生作用時，所須依靠的三種緣之一。系法相宗討論有關心與心所彼此間依存的關系時所立之名相。又稱開避法、開導根、等無間緣依（梵samanantara -pratyaya ）、等無間依。心，又作心王，即精神作用之主體，如眼識、耳識乃至阿賴耶識等八識即是心王；心所，即附屬于心王並與之相應而起的心理活動或精神現象，如作意、受、想乃至忿、恨、嫉、慳等六類五十一種精神作用皆屬心所。

吾人之心識作用，念念相續，無有間隔，前一念滅謝時，後一念隨即生起，且于此前後念生滅之間具有密切的互倚關系，即前一念之心王成為後一念之心王、心所生起時所須依靠之條件因緣。是知前一念之心王于滅謝之同時，既避開其現行位，復引導後念之心王、心所，故稱開導依。又以前念具有資助、生長後念心王、心所之功能，故有開導根之稱。復以前後念生滅之際，歷然相望，緊密相接，而無有間斷，故稱等無間緣依。

前念之心王開導、引生後念之心王、心所，其間有關同異類之引生關系，自印度之時即有難陀、安慧、護法等論師各持不同之見解。所謂同異類之引生關系，即于八識心王中，某一識之心王能否引生與之同類或異類之心王。(一)難陀認為眼、耳、鼻、舌、身等前五識必由第六意識所引生，而第六識自身既能前後相續，復能引生前五識，故第六識乃六識中之開導依；第七末那識及第八阿賴耶識僅能自類相續，而無法引生其他諸識。(二)安慧之主張，謂第六識以自類及第七、第八兩識為開導依，第七識以自類及第六識為開導依，第八識以自類及第六、第七兩識為開導依。以上二師之見解雖有出入，然皆同意異類之心王可以互為開導依。(三)護法則持相反看法，謂八識之心王限于各自不同之類，異類之心王無法互為開導依，唯有相同之心王能生滅相續無間。﹝成唯識論卷四、成唯識論述記卷五本、成唯識論了義燈卷四末﹞


