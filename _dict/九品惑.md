---
title: 九品惑
source: deerpark.app
---
### 佛光大辭典

即貪、嗔、慢、無明等四種修惑，就其粗細而分為上、中、下等九品。又作九品煩惱。總三界有欲界、四禪、四無色，共為九地。其中，欲界具有四種修惑，四禪、四無色除嗔之外尚有其餘三惑。于各地復分上上乃至下下九品，九地合為八十一品，稱為八十一品修惑。此通有漏、無漏二斷，凡夫亦得斷其中下八地七十二品；若就聖者而言，于修道位斷欲界之前六品者為第二果，斷欲界九品者為第三果，斷盡上二界七十二品者為第四果。又每斷此一品，各有無間、解脫二道；所斷之障，于一一地中各有九品，故能對治之道亦有九，稱為九無間道、九解脫道。無學之聖者修練根時，亦有九無間、九解脫。﹝大乘阿毗達磨雜集論卷九、俱舍論卷二十三﹞



### 丁福保佛學大辭典

【名數】又作九品煩惱。即貪，瞋，慢，無明四種之修惑，就麤細而分為上中下等九品也。蓋三界總有九地。欲界四禪及四無色是也。其中欲界具四種之修惑，四禪及四無色，除瞋而有三惑。然於其一地中，將此等修惑，總分為上上乃至下下九品，故九地合有八十一品。名之為八十一品之修惑。通於有漏無漏之兩斷，凡夫亦得斷其中之下八地七十二品。若就聖者言之，則於修道位，斷欲界之前六品者為第二果，全斷欲界之九品者為第三果，斷上二界之七十二品者為第四果。又斷此一品，每各有無間解脫二道，稱為九無間九解脫是也。參照九無間道條。

參照：<a href="/dict/九無間道">九無間道</a>



