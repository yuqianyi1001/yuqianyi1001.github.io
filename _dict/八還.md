---
title: 八還
source: deerpark.app
---

**來源：丁福保佛學大辭典**

<p>【名數】諸變化相，各還本所因處，有八種也。楞嚴經曰：「佛告阿難：汝咸看此諸變化相，吾今各還本所因處。云何本因？阿難！此諸變化，明還日輪。何以故？無日不明，明因屬日，是故還日。暗還黑月，通還戶牖，壅還牆宇，緣還分別，頑虛還空，鬱[土*孛]還塵，清明還霽，則諸世間一切所有，不出斯類。汝見八種見精明性，當欲誰還。」蘇軾次韻道潛留別詩曰：「異同更莫疑三語，物我終當付八還。」</p>
