---
title: 同世五師
source: deerpark.app
---
### 佛光大辭典

又稱橫五師。為‘異世五師’之對稱。系指佛陀入滅後之百年左右（即阿育王時代），同時出自異世五師之第五優婆鞠多門下之五位高足。即曇無德、薩婆多、彌沙塞、迦葉遺、婆粗富羅等五師。

據律宗綱要卷下載，此五師因對‘律’之見解不同，各持己意，遂將律藏分為五部，稱為五部律。關于五部之名稱，諸說各異，據三論玄義卷二，舉出曇無德、摩訶僧o、彌沙塞、迦葉維、犢子等五部。此外，尚有異說。﹝佛藏經卷中、大方等大集經卷二十二、佛本行集經卷六十、大乘玄論卷五、出三藏記集卷三、卷十二﹞（參閱‘五部律’1157、‘異世五師’5150）



### 丁福保佛學大辭典

【雜名】有部宗之相傳，佛滅後百年，異世第五師，優婆毱多之下，有弟子五人。是曰同世五師。三論玄義曰：「同世五師者：一、曇無德，二、摩訶僧祇，三、彌沙塞，四、迦葉維，五、犢子部。」然大集經二十三，則為一、曇摩毱多，二、薩波若帝婆，三、迦葉毘部，四、彌沙塞部，五、波蹉富羅。是等唯為一種之相傳，非有確實之證佐。此同世之五師，為律部之分派，上出者非師名，分派之名也。善見律二述傳統，謂「目犍連子帝須臨涅槃，付弟子摩哂陀，摩哂陀是阿育王兒也，持律至師子國。摩哂陀臨涅槃，付弟子阿栗吒，從爾已來，更相傳授至今日。我今說往昔師名，從閻浮利地持律藏至師子國，第一名摩哂陀，第二名一地臾，第三名帝鬱帝臾，第四名參婆樓，第五名拔陀沙，云云。」此巴利律文之Mahinda Iṭṭhiya Sambala Bhaddanāma也。此五師與上出之五派，似非可一致者，其傳統中律文之次下惟見曇無德之名。



