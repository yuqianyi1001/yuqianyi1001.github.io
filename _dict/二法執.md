---
title: 二法執
source: deerpark.app
---
### 佛光大辭典

即俱生法執、分別法執。(一)俱生法執，乃無始時來，燻習成性，常于一切法妄生執著，亦即與身俱生之法執。(二)分別法執，謂于邪教、邪師所說之法，分別計度而執為實法。分別之法執，菩薩于見道頓斷之；俱生之法執，于修道漸斷之。﹝大乘法苑義林章卷四﹞



### 三藏法數

﹝出宗鏡錄﹞ 〔一、俱生法執〕，謂無始時來，虛妄熏習，於一切法，妄生執著，恒與身俱，故名俱生法執。 〔二、分別法執〕，謂於邪教及邪師所說之法，分別計度，執為實法，故名分別法執。



### 丁福保佛學大辭典

【名數】一、俱生法執，無始時來熏習成性，常於一切法，妄生執著者。此妄執非由心分別而起，乃與自身俱生，故曰俱生。二、分別法執，為邪教及邪師所誘導，故分別計度而固執諸法之實有，是為分別起之法執。分別之法執，菩薩於見道頓斷之，俱生之法執，於修道漸斷之。見法苑義林章二執章。



