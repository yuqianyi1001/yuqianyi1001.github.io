---
title: 準提
source: deerpark.app
---

**來源：丁福保佛學大辭典**

<p>【菩薩】Caṇdi，又作准胝，尊提。稱為天人丈夫觀音，人道之能化也。禪宗以準提為觀音部之一尊，深尊崇之，日本東密以準提為六觀音之一、攝於蓮華部，獨台密以七俱胝佛母准提經之經名，準提入於佛母中以為佛部之尊。準提譯曰清淨，讚嘆心性清淨之稱。為三目十八臂之尊形。三昧耶形為未敷蓮華。准提經曰：「准字門者，於一切法是無等覺義；提字門者，於一切法是無取捨義。」</p>

**來源：佛光大辭典**

<p>梵名Cundī  。又作準提、準胝、準泥、準提觀音、準提佛母、佛母準提。意譯作清淨。護持佛法，並為短命眾生延壽護命之菩薩。禪宗以準提為觀音部之一尊，深加尊崇。日本台密以準提入于佛母中，以為佛部之尊。日本東密則以準提為六觀音之一，攝于蓮華部中六觀音（千手觀音、聖觀音、馬頭觀音、十一面觀音、準提觀音、如意輪觀音）中。蓋觀音分入六道，為濟度眾生之應化身。位于現圖胎藏界曼荼羅之遍知院，身著輕羅綽袖之衣，腰系綬帶，手腕佩以白螺，呈十八臂三目之相。﹝準提大明陀羅尼經﹞</p>
