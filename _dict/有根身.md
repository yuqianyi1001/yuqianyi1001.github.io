---
title: 有根身
source: deerpark.app
---

### 法相辭典

★成唯識論二卷十六頁雲：有根身者：謂諸色根及根依處。又雲：有根身者：謂異熟識。不共相種，成熟力故；變似色根及根依處。即依大種及所造色，有共相種成熟力故；于他身處，亦變似彼。不爾；應無受用他義。此中有義，亦變似根。辯中邊說：似自他身五根現故。有義，唯能變似依處。他根于己，非所用故。似自他身五根現者；說自他識各自變義。故生他地，或般涅，彼餘屍骸，猶見相續。



### 丁福保佛學大辭典

【術語】謂眼耳鼻舌身之五根。以身根總有他根故也。唯識述記三本曰：「身者總名，身中有根，名有根身。」



### 佛光大辭典

梵語sendriya-kāya。即指人之身體。全稱有色根身。色，乃物質之意，即有形狀之物。根，即眼、耳、鼻、舌、身五根。五根又稱五色根，亦即指身體之五官及其機能。據成唯識論卷二、卷三載，五色根（即勝義根）及其依處（即扶塵根），總稱有根身。﹝大毗婆沙論卷一一八、俱舍論卷五、卷十、成唯識論演秘卷三本、成唯識論述記卷三﹞


