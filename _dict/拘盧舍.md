---
title: 拘盧舍
source: deerpark.app
---

### 法相辭典

★西域記二卷二頁雲：分一逾繕那為八拘盧舍。拘盧舍者：謂大牛鳴聲所極聞，稱拘盧舍。



### 丁福保佛學大辭典

【雜名】毘曇論，四肘為一弓。五百弓為一拘盧舍。今之二里也。八拘盧舍為一由旬。今十六里也。



### 佛光大辭典

梵語krośa，巴利語kosa。為印度古代之尺度名。又作俱盧舍、拘摟賒。意譯聲、鳴喚。即大牛之鳴喚或鼓聲之音響所可聽聞之距離，亦即自聚落至阿練若處之距離。然因土地之高低、聲量之大小各異，是以音響所達之距離多有不同，而俱盧舍之尺度亦未必一定。依大毗婆沙論卷一三六、十誦律卷十一、有部毗奈耶卷二十一、雜阿毗曇心論卷二、俱舍論卷十二、阿毗達磨順正理論卷三十二、大唐西域記卷二等所載，一拘盧舍之長，等于五百‘弓’。據四分律刪補隨機羯磨疏卷一載，一弓等于四‘肘’，一肘等于一尺八寸，故一拘盧舍即三千六百尺。又謂一拘盧舍等于阿練若與聚落之間隔。

另據薩婆多毗尼毗婆沙卷五載，一俱盧舍等于四百弓，阿練若處至聚落之間隔則為五百弓。據雜寶藏經卷八之注所載，一拘盧舍等于五裡，玄應音義卷十九、四分律刪補隨機羯磨疏卷一、四分律羯磨疏濟緣記卷一之四，四分律行事鈔資持記卷上一之 四等皆採用其說法。

又據慧苑音義卷下載，一肘等于一尺五寸。據方廣大莊嚴經卷四載，四肘成一弓，一千弓為一俱盧舍。據摩訶僧o律卷八、卷九等載，五肘成一弓量，二千弓為一俱盧舍。佛本行集經卷十二則謂，一肘之長為二尺，四肘為一弓，五弓為一杖，十杖為一息，八十息為一拘樓奢。其中，八十息乃六息之訛，此系依慧苑音義卷下，有關俱盧舍長度之換算而得知。﹝俱舍論光記卷十二、慧琳音義卷三、卷四、翻譯名義集卷八﹞（參閱‘弓’959、‘肘量’2988）


