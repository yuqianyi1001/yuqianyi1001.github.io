---
title: 自然
source: deerpark.app
---
### 佛光大辭典

指不假任何造作之力而自然而然、本然如是存在之狀態。佛典中屢用‘自然’、‘法爾’、‘自然法爾’等語，其義概分如下：(一)就佛教表示其自身真理之立場而言，如覺悟之世界為脫離有無分別，本來空無自性，其自身獨立存在，而絕對自由，稱為無為自然；或如經由善惡行為，依循因果法則而產生結果，稱為業道自然；如依自身之法則，視之為如實之表現，稱為法爾。依日本淨土真宗之祖親鸞所說，舍離自心分別而悟入彌陀之法則，稱為自然法爾；依本願而救度眾生者，則稱為願力自然。據無量壽經卷上載，極樂世界乃無為自然世界，往生該國土者，即受有自然虛無之身。

(二)從佛教批判外道之立場而言，系用以否定自然外道之自然無因論（否認萬物依因緣所生）。如六師外道中之末伽梨拘賒梨子、阿奢多翅舍欽婆羅等即妄執此類自然無因論，而與佛教所說之自然法爾判然有別。（參閱‘自然法爾’2532、‘法爾’3419）



### 丁福保佛學大辭典

【術語】又曰自爾，亦曰法爾，任運天然。言離人為之造作法之自性自然也。又言無因而自然也。後者為自然外道之邪執。無量壽經下曰：「天道自然。」又曰：「無為自然。」法華玄義二之一曰：「果是任運酬善心而生，報是自然受樂。」同釋籤曰：「言自然者此言通用，何必外計？即任運之異名耳。」楞嚴經二曰：「彼外道等常說自然，我說因緣。」



