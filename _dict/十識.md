---
title: 十識
source: deerpark.app
---

**來源：丁福保佛學大辭典**

<p>【名數】密教依釋摩訶衍論而立者，前之八識與唯識所立不異，第九識之一切一心識，又曰多一識。是真如隨緣而為有情非情，此一一有情非情各有一心，故曰一切或曰多，為同一真性，故曰一心。配於台宗之四教，則當於別教。第十之一一心識，又曰一切一心識。是通隨緣之一切有情非情而唯為一心，故曰一心，真如之體唯一，故曰一心。即當於圓教。例如一切一心識與顯教一切諸佛之佛法同，故名為一佛，一切一心識為密教之法界中大日一佛，佛體為一，故名為一佛。見菩提心義八。釋摩訶衍論二曰：「心是有十，云何為十？一者眼識心，二者耳識心，（中略）九者多一識心，十者一一識心。如是十中初九種心，不緣真理。後一種心，得緣真理為境界。今據前九作如是說，離心緣相。」</p><p>【術語】見識條。</p><p>參照：<a href="/dict/識">識</a></p>

**來源：佛光大辭典**

<p>即于八識（眼識心、耳識心、鼻識心、舌識心、身識心、意識心、末那識心、阿梨耶識心）外，加上多一識心（一切一心識）及一一識心（一心一心識），共為十識。性靈集卷七稱之為十慮。十識有三種：</p><p>(一)真如門之十識。即八識加上多一識心及一一識心。依釋摩訶衍論卷二載，十識中，前九種心不緣真理，後一種心緣真理而為境界；此乃于生滅門立八識，以生滅所入為第九識，真如所入為第十識。</p><p>(二)生滅門之十識。同論同卷之中，另出增數十識之說，即于阿梨耶等八識上加摩羅及一切一心識總為十識。真如門十識中之第十識一一識心即摩羅識之意；此十識系于生滅門之位立九識，以生滅所入為第十識。</p><p>(三)真生不二門之十識。據秘藏記載，密教以八葉之尊含攝一切心主，是為八識；以八葉及中台之尊含攝一切心主，是為九識；以十佛剎微塵數之一切心主攝于一識，是為十識。（參閱‘一一心識’1、‘一切一心識’6）</p>
