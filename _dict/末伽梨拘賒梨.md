---
title: 末伽梨拘賒梨
source: deerpark.app
---
### 丁福保佛學大辭典

【人名】又曰末伽梨俱舍梨Maskārī Gośāliputra（巴Makkhali Gosāla，又Makkhali Gosālapurtta），具曰末伽梨拘賒梨子。子之一字漢語也。六師外道之一。末伽梨為其人名，拘賒梨為其人母名，子謂拘賒梨之子也。如言舍利子。註維摩經三：「什曰：末伽梨字也，拘賒梨是其母也。」慧琳音義二十六曰：「末伽梨是姓也，拘舍梨是母名也。此計苦樂不由因，是自然外道也。」希麟音義九曰：「末揭梨子，舊云末伽梨，具足云末揭梨拘舍梨子。末揭梨是姓，拘舍梨是母名也。」毘奈耶雜事三十八曰：「末塞羯利瞿黎子。」



