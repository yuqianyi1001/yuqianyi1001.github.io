---
title: 住劫
source: deerpark.app
---
### 佛光大辭典

梵語vivarta-sthāyi-kalpa。為四劫之一，六劫之一。指器世間與眾生世間安穩存住之時，其間凡二十中劫。又住劫盡時，則稱劫盡。﹝維摩詰所說經佛道品、大智度論卷九﹞（參閱‘四劫’1694、‘劫’2811）



### 三藏法數

住劫者，謂世界安住也。有二十小劫。第九小劫，人壽減至五萬歲時，第一拘留孫佛出世；減至四萬歲時，第二拘那含牟尼佛出世；減至二萬歲時，第三迦葉佛出世；減至一百歲時，第四釋迦牟尼佛出世。第十小劫，人壽減至八萬歲時，第五彌勒佛出世；第十五小劫，於減劫中，第六師子佛乃至欲樂佛，凡九百九十四佛相繼出興，說法度人。第二十小劫，於增劫中，樓至佛出世，滿足一千也。已上二十小劫，皆悉一增一減，名為住劫。（梵語拘留孫，華言所應斷。梵語拘那含牟尼，華言金色仙。梵語迦葉，華言飲光。梵語釋迦牟尼，華言能仁寂默。梵語彌勒，華言慈氏。梵語樓至，華言愛樂。）



### 法相辭典

★俱舍論十二卷五頁雲：此後復有二十中劫，名成已住。次第而起。謂從風起，造器世間，乃至後時，有情漸住。此洲人壽，經無量時，至住劫初，壽方漸減。從無量減至極十年，即名為初一住中劫。此後十八，皆有增減。謂從十年，增至八萬，復從八萬，減至十年。爾乃名為第二中劫。次後十七，例皆如是。于十八後，從十歲增，極至八萬歲，名第二十劫。一切劫增，無過八萬。一切劫減，唯極十年。十八劫中，一增一減，時量方等。初減後增。故二十劫，時量皆等。此總名為成已住劫。



### 陳義孝佛學常見辭彙

四中劫之一。



### 丁福保佛學大辭典

【術語】四中劫之一，謂自成劫至壞劫間此界有情住之一期也。其間有二十增減，人壽自八萬四千歲百歲減一歲，而至十歲，為一減。自十歲更每百年增一歲，而至八萬四千歲，為一增。



