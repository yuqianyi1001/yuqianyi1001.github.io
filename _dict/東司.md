---
title: 東司
source: deerpark.app
---

### 丁福保佛學大辭典

【雜名】又曰東淨。謂禪林東序之廁也。其在西序者即西淨也。或以東司為廁之通名，在西者，亦呼為東司。實訛言也。雜談集七曰：「烏芻沙摩之真言，可於東司特誦咒，此為別段之事，不動明王之垂迹，號為不淨金剛。東司不淨之時，鬼若有惱人之事。則彼有守護之誓也。」



### 佛光大辭典

指禪林東序之僧所用之廁所，至後世，成為廁所之通稱。又稱東淨、後架、起止處、雪隱。廁所乃至穢之處，應保持清潔，故稱淨、圊（清之意）。蓋東序之僧所用之廁所，稱為東司、東淨；對此，西序之僧所用之廁所，則稱為西司、西淨。又負責清理廁所之職者，稱為淨頭，為叢林四十八單職事之一。此外，古來廁所又稱雪隱，系因雪竇重顯止于靈隱寺時曾任淨頭之職。﹝釋氏要覽卷下屏廁條、禪林象器箋殿堂門、職位門﹞


