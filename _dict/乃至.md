---
title: 乃至
source: deerpark.app
---
### 佛光大辭典

佛經中表示極限或省略中間語句之詞，其梵語有二：(一)yāvat  ，巴利語yāvant，中略之義，相當于英語 as far as。雜阿含經卷二十九（大二·二○四上）：‘何等為邪？謂邪見乃至邪定。何等為正？謂正見乃至正定。’(二)antaśas，系表示最少、至少等窮邊際之詞，相當于英語之 at least。善導于往生禮贊中釋之為‘下至’。無量壽經卷上（大一二·二六八上）：‘十方眾生至心信樂，欲生我國，乃至十念，若不生者，不取正覺。’（參閱‘乃至一念’125、‘乃至十念’125）



### 丁福保佛學大辭典

【雜語】超越中間之辭。攝多少之辭。窮邊際之辭也。乃至之梵語有二：一為Antaśas，此為示最少之語。善導所謂下至者是也。二為Yāvat，此為中略之義。一英語譯為at least，二譯為as far as。勝鬘經寶窟中本曰：「乃至者，還是窮到之辭。」輔行二之三曰：「越卻中間，故云乃至。」教行信證行卷曰：「乃至者，一多包容之言。」同信卷末曰：「言乃至者，攝多少之言也。」



