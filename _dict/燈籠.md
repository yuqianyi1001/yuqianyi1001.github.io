---
title: 燈籠
source: deerpark.app
---

**來源：丁福保佛學大辭典**

<p>【物名】佛在世時僧房燃燈之具也。後為佛前之供具。毘奈耶雜事十三畫曰：「苾芻夏月然燈，損蟲。佛言：應作燈籠。苾芻不知云何應作？佛言：應以竹片為籠，薄顯遮障。此若難求，用雲母片。此更難得，應作百目。苾芻不解如何當作？佛言：令瓦師作如燈籠形，傍邊多穿小孔。」</p>

**來源：佛光大辭典**

<p>安置燈火之籠狀器具，可避免燈燭為風吹熄，或蚊、蛾等小蟲進入而為火所傷。又作燈樓、燈爐、燈呂。其質料除竹、瓦之外，尚有以紗葛、紙、石、金屬等制成。燈籠除為僧房中之照明器外，後世亦轉為佛前之供具。</p><p>據五分律卷十八、有部毗奈耶雜事卷十三等載，佛陀允許燃燈以布薩、說戒，然夏夜燃燈易傷小蟲，應作燈籠。可以銅、鐵、瓦、木等為材料，若籠有孔，應以紙絹及薄物掩蓋，以免蟲入于籠內。故知燈籠之制已存于律文中。</p><p>我國一般習俗，每以農歷元月十五日元宵節點燃各種燈籠。亦有以花及各種形狀之燈籠裝飾于寺廟或殿堂，稱為花燈。</p><p>于日本，每用于供養神佛。多在佛殿左右各安置一盞，在堂內、寺域內皆可裝設。燈籠有長達七公尺，或置于堂內僅長一公尺者。形狀有八角、六角、四角、圓形、卵形、菱形等。由于形狀與質料之異，而有石燈籠、金燈籠、四角形燈籠、高燈籠、牡丹燈籠、釣燈籠等類。另有四角形高燈籠（盆燈籠），系以紙糊成，廣泛用于盂蘭盆；在盆會之夜置此類燈籠及種種供物，于蘆葦等所作之舟上，任河水漂流，稱為放河燈。又日夜不斷地燃燈，即稱為常夜燈。﹝四分律卷五十二、法苑珠林卷三十五、諸經要集卷四然燈緣、藥師寺緣起金堂條﹞</p>
