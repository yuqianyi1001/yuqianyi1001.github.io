---
title: 相輪
source: deerpark.app
---
### 佛光大辭典

佛塔建築中，‘平頭’以上之輪盤形建築。又作承露盤、露盤、輪蓋。相傳本為印度塔之形式。露盤之基部（底端），為半圓球狀之覆缽，與原來之塔身相當。其上之‘請花’（又稱受花）為塔身頂上之平頭，平頭之上有傘蓋，累增其數，共為九輪。印度之山琦（Sanchi）佛塔與各種塔形，均屬上述形式。傳至我國後，變成多層之塔，然塔頂上之形式，仍承襲此一形式。然在日本，則以平頭稱為露盤。以五重塔而言，露盤之上，依次為覆缽、請花、九輪、水煙、龍車、寶珠等各部分。又日本一般木造塔婆常因相輪之長短而影響塔之造型，古代之相輪長于塔身，近世者則往往短于塔身。此外，若僅立相輪部分，將之建構為塔柱狀，並視之為塔者，則稱為‘相輪樘’。（參閱‘承露盤’3254、‘相輪樘’3912‘塔’5421）



### 丁福保佛學大辭典

【術語】又曰輪相。塔上之九輪也。相者表相，表相高出，故謂之相。又相者視也，人仰視之，故云相。行事鈔資持記下四之一曰：「相輪者，圓輪聳出，以為表相故也。」名義集七曰：「言輪相者，僧祇云：佛造迦葉佛塔，上施盤蓋，長表輪相。經中多云相輪，以人仰望而瞻視也。」



