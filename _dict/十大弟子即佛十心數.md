---
title: 十大弟子即佛十心數
source: deerpark.app
---
### 丁福保佛學大辭典

【雜語】宗鏡錄二十四謂心王即是師，十數即是十弟子，十弟子各具十德。如十心數，隨有一起，十數即隨起，雖以一數，當名，然實有十數也。對十弟子者，初想數，即對富樓那，想數徧強，從想入道，是故聲聞弟子中說法第一也。成論云：識得實法，想得假名，富樓那用想數分明，故能分別名相，無礙辯才無滯，於說法人中最為第一。推之，則欲數對迦葉，更樂數對迦旃延，慧數對舍利弗，念數對優婆離，思數對羅睺羅，解脫對須菩提，作意對阿那律，三摩地對目犍連，受數對阿難。



