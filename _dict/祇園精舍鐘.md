---
title: 祇園精舍鐘
source: deerpark.app
---
### 丁福保佛學大辭典

【物名】祇園圖經曰：「無常院中有一堂，但以白銀為飾。院有八鐘，四為白銀，四為頗梨。銀鐘在院之四角，起而置之。頗梨鐘在無常堂之四角。其頗梨鐘，形如腰鼓，鼻有一金毘崙，乘金獅子，手執白拂。病僧之氣（無常堂置病僧）將大漸時，從是金毘崙之口說無常苦空無我，手舉白拂，鐘即自鳴，音中說諸行無常是生滅法生滅滅已寂滅為樂。病僧聞音，苦惱即除，得清涼之樂，如入三昧，往生於淨土。（中略）銀鐘者帝釋所作，頗梨鐘者月天子所造，其聲所至百億世界，至佛滅度，二鐘上去，各還本土。」



