---
title: 百劫
source: deerpark.app
---

**來源：陳義孝佛學常見辭彙**

<p>一百個大劫。</p>

**來源：丁福保佛學大辭典**

<p>【術語】小乘之菩薩，終三大阿僧祇劫之行而至等覺之位，於此位而猶應種百大劫間至佛果感三十二相之福業也。故菩薩修行之年時曰三祇百大劫。而大乘之菩薩，自初兼修福智之二業，故於三大阿僧祇劫之外，不別要百劫之修福。小乘之說，於百劫之初翹足七日間以一偈讚嘆弗沙佛，由此功德超越九劫（見底沙條）。九十一劫而成佛云，又大乘集四處之超劫為四十劫之超劫。是俱舍論之說也。涅槃經說為雪山童子時，為半偈捨全身，依此功德超十二劫。此初僧祇中之事也。見雪山童子條。又，瑞王經說為摩納仙人時布髮掩泥，供養燃燈佛，依此功德超八劫，是二僧祇中之事也，見燃燈佛條。又，金光明經說為薩埵王子時，捨身投餓虎，依其功德超十一劫。此第三僧祇中之事也。見薩埵童子條（CBETA註：疑為見薩埵王子條）。而大乘於三祇之外，不立百劫，以此九劫攝於第三劫中也。心地觀經一曰：「時佛往昔在凡夫，入於雪山求佛道。攝心勇猛勤精進，為求半偈捨全身。以求正法因緣故，十二劫超生死苦。昔為摩納仙人時，布髮供養燃燈佛。以是精進因緣故，八劫超於生死海。昔為薩埵王子時，捨所愛身投餓虎。自利利他因緣故，十一劫超生死因。七日翹足讚如來，以精進故超九劫。」</p><p>參照：<a href="/dict/底沙">底沙</a></p><p>參照：<a href="/dict/雪山童子">雪山童子</a></p><p>參照：<a href="/dict/燃燈佛">燃燈佛</a></p><p>參照：<a href="/dict/薩埵王子">薩埵王子</a></p>
