---
title: 觀音本地
source: deerpark.app
---
### 陳義孝佛學常見辭彙

觀音的本來地位，即已成正覺的正法明如來。



### 丁福保佛學大辭典

【術語】觀音之本地，乃既開正覺之正法明佛也。為濟度眾生，今現菩薩之身，又於未來現成佛之相焉。伽梵達摩譯之千手千眼大悲心陀羅尼經曰：「觀世音菩薩，不可思議威神之力，已於過去無量劫中，已作佛竟，號正法明如來。大慈願力，安樂眾生故，現作菩薩。」法華嘉祥疏十二曰：「觀音三昧經云：觀音在我前成佛，名正法明如來，我為苦行弟子。」此中之我者釋迦如來也。然悲華經三云：於西方極樂阿彌陀涅槃之後，觀音成佛，名徧出一切光明功德山如來，又觀音授記經云：阿彌陀佛滅度之後，補處而號普光功德山王如來，蓋均為方便示現也。



