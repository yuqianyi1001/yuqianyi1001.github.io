---
title: 自性戒
source: deerpark.app
---

**來源：陳義孝佛學常見辭彙**

<p>又名本性戒，即不待佛制，自性便可受持的戒，如十善戒是。</p>

**來源：法相辭典**

<p>★瑜伽四十卷一頁雲：雲何菩薩自性戒？謂若略說，具四功德，當知是名菩薩自性戒。何等為四？一、從他正受，二、善淨意樂，三、犯已還淨，四、深敬專念，無有違犯。由諸菩薩從他正受故；于所學戒，若有違犯；即外觀他、深生愧恥。由諸菩薩善淨意樂故；于所學戒，若有違犯；即內自顧、深起慚羞。由諸菩薩、于諸學處，犯已還淨，深敬專念，初無違犯，二因緣故；離諸惡作。如是菩薩，從他正受、善淨意樂、為依止故；生起慚愧。由慚愧故；能善防護所受屍羅。由善防護所受戒故；離諸惡作。又于是中，從他正受，善淨意樂，此二是法。犯已還淨，深敬專念無有違犯，此二是前二法所引。又于是中，從他正受，善淨意樂，深敬專念無有違犯，由此三法，應知能令不毀菩薩所受淨戒。犯已還淨，由此一法，應知能令犯已還出。如是菩薩、具四功德自性屍羅。應知即是妙善淨戒。正受隨學，能利自他，利益安樂無量眾生，哀愍世間諸天人等，令得義利利益安樂故。應知即是無量淨戒。攝受無量菩薩所學故。應知即是饒益一切有情淨戒。現前能作一切有情利益安樂故。應知即是能獲大果勝利淨戒。攝受隨與無上正等菩提果故。是名菩薩自性戒。</p>

**來源：丁福保佛學大辭典**

<p>【術語】十善戒者，不待佛之制止，自性可受持之戒也，故云自性戒，又云本性戒。大日經疏十七曰：「菩薩戒，略有二種：一在家，二出家。此二眾中復有二種戒：一自性修行，二是制戒。今此十戒是菩薩修行戒也。以此善性故，一切菩薩應行之，即涅槃所謂性自能持戒，或云自性戒也。」</p>

**來源：佛光大辭典**

<p>(一)即大乘戒。系以佛性為戒體，因佛性與自性無異，故稱為自性戒。又作本性戒。如十善戒者，乃不待佛之制定而自性可受持。據大日經疏卷十七載，菩薩戒略有二種：(一)在家戒，(二)出家戒。于此二眾中復有二種戒：(一)自性修行戒，(二)制戒。今此十善戒即屬菩薩自性修行戒，基于善性之故，一切菩薩應行之，亦即涅經所謂性自能持戒。﹝六祖壇經第八頓漸品﹞（參閱‘戒’2896）</p><p>(二)瑜伽師地論卷四十所列舉九種戒之第一。又作菩薩自性戒。為妙善淨戒，正受隨學，能利于自、他。修此戒有四種功德：(一)從他正受，(二)善淨意樂，(三)犯已還淨，(四) 深敬專念無有違犯。</p>
