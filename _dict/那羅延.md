---
title: 那羅延
source: deerpark.app
---

**來源：丁福保佛學大辭典**

<p>【天名】Nārāyaṇa，天上力士之名。或梵天王之異名。嘉祥法華義疏十二曰：「真諦云：那羅，翻為人。延，為生本。梵王是眾生之祖父，故云生本。羅什云：天力士，名那羅延，端正猛健也。」玄應音義二十四曰：「那羅，此云人。延，此云生本。謂人生本，即是梵王也。外道謂一切人皆從梵王生，名人生本也。」慧琳音義六曰：「那羅延，欲界中天名也，一名毘紐天。欲求多力者承事供養，若精誠祈禱多獲神力也。」同二十五曰：「此云力士。」涅槃經疏七曰：「那羅延，此翻金剛。」慧苑音義上曰：「那羅延，此云堅固也。」俱舍光記二十七曰：「此神名人種神。」大日經疏十曰：「毘紐天有眾多別名，即是那羅延天別名也，是佛化身，三昧同前。毘瑟紐費（即以本名為真言也），以第一字為種子。毘是空義，瑟紐是進義，生義，乘空而進，所謂此天乘迦婁羅鳥而行空中也。私謂，釋迦於五部佛中乘迦婁坐，即是虛空進行之義也。」秘藏記下曰：「那羅延天，三面，青黃色，右手持輪，乘迦樓羅鳥。」又，十九執金剛之一。</p>
