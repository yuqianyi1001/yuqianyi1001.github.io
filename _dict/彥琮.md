---
title: 彥琮
source: deerpark.app
---

### 丁福保佛學大辭典

【人名】北齊趙郡柏人（直隸唐山縣治）人。姓李氏。十歲出家。改名道江。才藻清新。十二歲，遊鄴都，參講席。十四歲，入晉陽，齊后召赴宣德殿，講仁王經。齊亡。北周武帝召為通道觀學士，侍講大易老莊之書。師外假俗衣，內持法服，更名彥琮。及隋文帝為相，佛教稍興。便為朝士講般若經。年二十五落髮。文帝受周禪。自此講筵不絕。與陸彥師薛道衡等共著內典文會集。又為沙門撰唱導法，皆改正舊體，繁簡得中。文帝見老子化胡畫像怪之，師作辯教論，明道教之妖妄。西域經至，奉勅從事翻譯。仁壽二年奉勅撰眾經目錄。尋又著西域傳。又撰沙門名義論及別集上五卷。大業間，煬帝於上林園立翻經館，使居之。於林邑獲佛經五百六十四夾，一千三百五十餘部，並昆崙書多梨樹葉等，以送於館，使師披覽之。師並編敘目錄，撰為五卷。又與裴矩共修纘天竺記。前後所譯之經，凡二十三部一百許卷。並製序冠之經首。大業六年七月寂。年五十四。歸葬柏人。所著有西域志十卷，達摩笈多傳四卷，通極辯教論一卷，通學論一卷，善財童子諸知識錄一卷，新譯經序合一卷，辯正論，福田論，僧官論，慈悲論，默語論，鬼神錄，願往生禮讚偈等。出於歷代三寶記，續高僧傳，大唐內典錄等。



### 佛光大辭典

（557～610）隋代僧。趙郡（今河北邢台）人，俗姓李。又稱道江。才藻清新，少有佳名。幼投信都僧邊法師，十歲剃度，改名道江。其師令誦大經，一日便了，人驚其捷。北週武帝進行滅佛之際，被逼易服，改名彥琮，雖奉朝請，列位官僚，而無虧戒行。宣帝時，授禮部等官，辭不就。隋文帝踐祚，大法再興，乃還服緇衣，為朝廷諸賢講般若經，後蒙召入京師掌翻譯。隋大業六年入寂，世壽五十四。有眾經目錄、西域志、文集、別集等行世。﹝續高僧傳卷二、廣弘明集卷四、大唐內典錄卷五﹞


