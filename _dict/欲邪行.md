---
title: 欲邪行
source: deerpark.app
---

**來源：法相辭典**

<p>★瑜伽八卷十六頁雲：雲何欲邪行？謂于所不應行、非道、非處、非時，起習近欲樂，起染污心，若即于彼起欲邪行方便、及于欲邪行究竟中，所有身業。</p><p>★二解法蘊足論一卷十頁雲：于第三中、且何名為欲邪行者？如世尊說：有欲邪行者，于他女婦，他所攝受，謂彼父母兄弟姊妹舅姑親眷宗族守護。有罰有障，有障罰俱；下至授擲華N等信，于是等類，起欲煩惱，招誘強抑，共為邪行，不離邪行；如是名為欲邪行者。何等名為有欲邪行者？謂于欲邪行，不深厭患，不遠不離，安住成就；如是名為有欲邪行者。他女婦者：謂七種婦。何等為七？一、授水婦，二、財貨婦，三、軍掠婦，四、意樂婦，五、衣食婦，六、同活婦，七、須臾婦。授水婦者：謂女父母、授水與男；以女妻之，為彼家主；名授水婦。財貨婦者：謂諸丈夫、以少多財，貿易他女，將為己婦；名財貨婦。軍掠婦者：謂有丈夫、因伐他國，抄掠他女，將為己婦。復有國王、因破敵國，取所欲已；餘皆棄舍。有諸丈夫、力攝他女，將為己婦。如是等類、名軍掠婦。意樂婦者：謂有女人、于男子家，自信愛樂，願住為婦；名意樂婦。衣食婦者：謂有女人、于男子家，為衣食故；願住為婦；名衣食婦。同活婦者：謂有女人、詣男子家，謂男子曰：我持此身，願相付託。彼此所有，共為無二；互相存濟，以盡餘年。冀有子孫、歿後承祭。名同活婦。須臾婦者：謂有女人、樂與男子暫時為婦；名須臾婦。他攝受中、母守護者：謂有女人、其父或狂，或復心亂，或憂苦逼，或已出家，或遠逃逝，或覆命終；其母孤養，防守遮護。私誡女言：諸有所作、必先白我。然可得為。名母守護。父守護者：謂有女人、其母或狂，或復心亂，廣說乃至或覆命終。其父孤養、防守遮護；私誡如前。名父守護。兄弟守護者：謂有女人、父母或狂，或復心亂，廣說乃至或覆命終；兄弟孤養，防守遮護，私勸誡言：諸有所作，必先告白，然可得為。名兄弟守護。姊妹守護者：謂有女人、父母或狂，或復心亂，廣說乃至或覆命終；姊妹孤養，防守遮護，勸誡如前；名姊妹守護。舅姑守護者：謂有女人、其夫或狂，或復心亂，廣說乃至或覆命終；依舅姑居，舅姑喻曰：爾勿愁惱，宜以自安。衣食之資，悉以相給。我當憂念，如子不殊。舅姑恩恤，防守遮護；私誡之言：諸有所作，必先咨白，然可得為。名舅姑守護。親眷守護者：謂有女人、除母及夫，餘異姓親，名為親眷。而此女人、為彼親眷防守遮護，名親眷守護。宗族守護者：謂有女人、除父兄等，餘同姓親、名為宗族。而此女人、為彼宗族防守遮護；名宗族守護。言有罰者：謂有女人、自無眷屬，又非淫女。若有凌逼；為主所知，或殺或縛，或復驅擯，或奪資財。名為有罰。言有障者：謂有女人、身居卑賤。雖無親族；而有主礙。名為有障。有障罰俱者；謂有女人、自無眷屬，又非卑賤，依恃他居，為他所礙。若有凌逼；所依恃者、便為加罰。名障罰俱。又上所說一切女人、隨所依止，皆有障罰？所以者何？由諸女人、法有拘礙；非禮行者，便遭殺縛，或奪資財，或被退毀。是故一切名障罰俱。何等名為下至授擲花N等信？謂有女人、已受男子或華或N，或諸瓔珞，或塗香末香，或隨一信物。如是名為下至授擲花N等信。何等名為于是等類？謂諸男子、諸半擇迦、諸修梵行。何等名為修梵行者？謂諸芻尼、正學、勤策女，及鄔波斯迦、出家外道女，下至在家修苦行女。謂有男子、舍自妻媵，告言：善賢！放汝自在，修諸梵行。彼聞受持，苦行無怠。何等名為起欲煩惱？廣說乃至不離邪行？謂起欲界淫貪現前；于不應行，招誘強抑，共為邪行，不厭遠離。如是名為起欲煩惱，廣說乃至不離邪行。是故名為欲邪行者。即于此中，何等名欲？何名欲邪行？何名離欲邪行！而說名為乃至命終離欲邪行鄔波索迦第三學處？所言欲者，謂是淫貪，或所貪境。欲邪行者：謂于上說所不應行，而暫交會。下至自妻，非分非禮及非時處；皆名欲邪行。即前所說鄔波索迦、于欲邪行，能善思擇，厭患遠離，止息防護，不作不為，不行不犯，棄舍堰塞，不拒不逆，不違不越；如是名為離欲邪行。是故說名乃至命終離欲邪行鄔波索迦第三學處。</p>

**來源：丁福保佛學大辭典**

<p>【術語】五戒之一。婬欲之邪行也。見俱舍論十六。</p>
