---
title: 佛足石
source: deerpark.app
---

**來源：丁福保佛學大辭典**

<p>【物名】石上印佛足也。佛將入滅，於摩揭陀國留足迹。西域記八曰：「窣堵波側，不遠精舍，中有大石，如來所履雙迹猶存。其長尺有八寸，廣餘六寸矣。兩迹俱有輪相十指皆帶花文，魚形映起，光明時照。昔者如來將取寂滅，北趣拘尸那城，南顧摩揭陀國蹈此石上，告阿難曰：吾今最後留此足迹，將入寂滅顧摩揭陀也。」義楚六帖一曰：「西域記云：佛在摩揭陀國波吒離城，石上印留足迹記。奘法師親禮聖迹，自印將來。今在坊州玉華山，鐫碑記之。其佛足下五足指端有卍字文，相次各有如眼，又指間各有網鞔中心上下有通身文，大指下有寶劍，又第二指下有雙魚王文，次指下有寶花瓶文，次傍有螺王文，腳心下有千輻輪文，下有象牙文，上有月王文，跟有梵王頂相文。」西域記三鳥伏那國曰：「阿波羅邏龍泉西南三十餘里，水北岸大磐石上有如來足所履迹，隨人福力量有短長。是如來伏此龍已，留迹而去。後人於上積石為室，遐邇相趨花香供養。」同一屈支國曰：「東昭怙釐佛堂中有玉石，面廣二尺餘，色帶黃白，狀如海蛤。其上有佛足履之迹，長尺有八寸，廣餘六寸矣，每有齋日照燭光明。」觀佛三昧海經一曰：「如來足下平滿不容一毛，足下千輻輪相，轂輞具足，魚鱗相次，金剛杵相者，足跟亦有梵王頂相，眾蠡不異。」同六曰：「佛滅度後，造好形像，令身相足，亦造無量化佛，色像通身光，及畫佛迹。（中略）此人除卻百億那由他恒河沙劫生死之罪。」</p>

**來源：佛光大辭典**

<p>又作佛足蹟、佛腳石。即雕有佛陀足，以表千輻輪等妙相之石。見佛之足而參拜，如同參拜生身之佛，可滅除無量之罪障。印度、中國、日本，古來即有佛足石，崇敬佛足石之風亦甚普遍。初期印度之佛教，不敢直接模擬佛像，故多以法輪、菩提樹、塔、高座及佛足石，象征佛陀或其所在之標幟，其後傳來我國、日本，佛足石遂成為禮拜對象。</p><p>據大唐西域記卷八摩揭陀國華氏城條記載，佛陀入滅前，于摩揭陀國遺留足蹟，其長一尺八寸，寬六寸，各有輪相，十指皆帶花紋。又現今印度巴赫特（梵Bharhūt  ）塔門浮雕之三道寶階圖，刻有佛足蹟，其中印一法輪；阿摩羅婆提（梵Ama -rāvatī ）出土之遺品中，于足中央刻輪形，又另有輪、d字、三寶章等之圖樣。其中，前者屬最古制，後者則近似現今傳于我國及日本者，圖示于後。在我國，唐使王玄策曾圖寫華氏城之佛足石歸國，流行于各地。此外亦有玄奘請來之佛足圖。﹝別譯雜阿含經卷十三、分別功德論卷二、法苑珠林卷十四、卷二十九、洛陽伽藍記卷五、大唐西域記卷二、卷三﹞（參閱‘千輻</p><p>輪相’743）</p>
