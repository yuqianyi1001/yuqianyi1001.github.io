---
title: 四顛倒
source: deerpark.app
---
### 佛光大辭典

顛倒，梵語viparyāsa。指四種顛倒妄見。略稱四倒。可分為二：(一)有為之四顛倒，指凡夫對于生死有為法所執之四種謬見─常顛倒（梵nitya -viparyāsa ）、樂顛倒（梵sukha -viparyāsa ）、我顛倒（梵ātma -viparyāsa ）、淨顛倒（梵śuci -viparyāsa ）。即凡夫不知此迷界之真實相，而于世間之無常執常、于諸苦執樂、于無我執我、于不淨執淨。﹝大智度論卷三十一、俱舍論卷十九、大毗婆沙論卷一○四、雜阿毗曇心論卷八、成唯識論卷一、俱舍論寶疏卷十九、華嚴經孔目章卷三、宗鏡錄卷三十九﹞

(二)無為之四顛倒，指聲聞、緣覺二乘人雖對有為之四顛倒具有正見，然卻誤以為悟境（涅）是滅無之世界，而于涅無為法起四種妄見。即于涅之‘常、樂、我、淨’妄執為‘無常、無樂、無我、不淨’。前述之中，斷有為之四顛倒為二乘，斷有為、無為等八顛倒則為菩薩。﹝南本涅經卷二哀嘆品、卷七‘四倒品’、佛性論卷二、大般涅經疏卷七、卷八、成唯識論樞要卷下末、華嚴孔目章卷三、大乘義章卷五末、宗鏡錄卷三十九﹞（參閱‘顛倒’6731）



### 法相辭典

★大毗婆沙論一百四卷一頁雲：諸預流者于四顛倒幾已斷、幾未斷耶？答：一切已斷。問：何故作此論？答：為止他宗，顯正理故。謂或說有十二顛倒，八唯見所斷，四通修所斷，如分別論者。問：彼依何量作如是說？答：依契經故，謂契經說。于無常，起常想顛倒、心顛倒、見顛倒。于苦，起樂；于無我，起我；于不淨，起淨想顛倒、心顛倒、見顛倒。由此故知一切顛倒有十二種。于中八種，唯見所斷。謂常、我中，各取三種；樂、淨中各唯取見顛倒。四種通修所斷。謂樂、淨中，各取想、心二顛倒。此中見所斷者，苦類智忍現在前時，方畢竟斷。修所斷者，金剛喻定現在前時，方畢竟斷。為止彼意，顯諸顛倒，唯有四種唯見所斷，故作斯論。謂此問言諸預流者于四顛倒幾已斷、幾未斷，即止顛倒有十二種。此復答言一切已斷，即止顛倒，通修所斷，無修所斷法，預流已斷故。又若顛倒有十二種，通修所斷，便違契經。如契經說：佛告芻，若四顛倒所顛倒者，當知彼是愚夫異生。此經既說有四顛倒，應知顛倒非十二種。既說顛倒所顛倒者，當知彼是愚夫異生。應知顛倒非修所斷。問：若諸顛倒唯有四種，分別論者所引契經，當雲何？答：想、心二種，實非顛倒，親近顛倒故，顛倒相應故，亦名顛倒。問：若爾，受等諸心所法，亦應名顛倒？彼與心想義相似故。答？世間但于心、想二種說顛倒名，非受思等，是故但說心想顛倒。佛隨世俗而說法故。問：此四顛倒自性是何？答：見為自性。問：若爾，五見中幾見為自性？答：此以見苦所斷二見半為自性，謂有身見見取全，及邊執見中常見。二見半非顛倒自性，謂邪見戒禁取全，及邊執見中斷見。有作是說，此四顛倒于五見中三見各一分以為自性，謂有身見中我見，是我顛倒自性，非我所見。邊執見中常見，是常顛倒自性，非斷見。見取中見苦所斷執樂淨見，是樂淨顛倒自性，非餘見取。問：何故唯此是顛倒耶？答：以三事故，建立顛倒。一推度性故，二妄增益故，三一向倒故。邪見、斷見，雖是推度性及一向倒，而非妄增益，壞事轉故。戒禁取，雖是推度性及妄增益，而非一向倒，亦于少分實處轉故。謂有色界道能淨欲界有，無色界道能淨色界有，上地道能淨下地，與無漏道斷染證滅義相似故。如是名為顛倒自性我物自體相分本性。已說自性，所以今當說。問：何故名顛倒？顛倒是何義？答：于粗諦理顛倒而轉，故名顛倒。由此四顛倒，唯見苦所斷。問：何故四顛倒唯見苦所斷？答：由此唯于苦處轉故。見苦諦時，此便永斷。復次由此唯于果處轉故。若見果時，此便永斷。復次此四顛倒，有是有身見，有依有身見，有身見斷時，餘亦隨斷，對治同故。由此四顛倒，唯見苦所斷。復次苦諦粗顯，于中迷謬，過失極重，賢聖所訶，故立顛倒。三諦微隱，于中迷謬，過非極重，不甚被訶，不立顛倒。如人晝日平地顛蹶，世共訶笑，非夜險處。復次諸瑜伽師，現觀苦已，心無顛倒，故見苦時，顛倒皆斷；設見苦已，未見餘三，便出觀者，若有問言：此五取蘊為常無常？彼便定答，皆是無常。一剎那後，必不住故。復若問言：此五取蘊為樂為苦？彼便定答：一切是苦，如熱鐵丸。復若問言：此五取蘊為淨不淨？彼便定答：皆是不淨，如糞穢聚。復若問言：此五取蘊，有我無我？彼便定答：皆無有我，定無作者，無遣作者，亦無受者，無遣受者，唯空行聚。故四顛倒唯見苦所斷，苦類智時一切已斷故。如彼廣說。



### 陳義孝佛學常見辭彙

１．指凡夫的四倒，即一、常顛倒，無常認為有常；二、樂顛倒，以苦當作樂；三、淨顛倒，以不淨為淨；四、我顛倒，無我認為有我。２．指二乘的四倒，即一、無常顛倒，於涅槃之常而計無常；二、無樂顛倒，於涅槃之樂而計無樂；三、無我顛倒，於涅槃之我而計無我；四、無淨顛倒，於涅槃之淨而計無淨。



### 丁福保佛學大辭典

【名數】有二種之四倒：一，凡夫之四倒。二，二乘之四倒。凡夫之四倒：一，常顛倒，於世門無常之法而起常見者。二，樂顛倒，於世間之諸苦而起樂見者。三，淨顛倒，於世間之不淨法而起淨見者。四，我顛倒，於世間之無我法而起我見者。心受身法之四念處，如其次第，為破此四倒之觀法也。見俱舍論十九，止觀二。二乘之四倒：一，無常顛倒，於涅槃之常而計無常也。二，無樂顛倒，於涅槃之樂而計無樂也。三，無我顛倒，於涅槃之我而計無我也。四，無淨顛倒，於涅槃之淨而計無淨也。涅槃經二曰：「為諸煩惱無明所覆生顛倒心，我計無我，常計無常，淨計不淨，樂計為苦。」

【名數】見四倒條。

參照：<a href="/dict/四倒">四倒</a>



