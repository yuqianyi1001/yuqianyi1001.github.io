---
title: 分別
source: deerpark.app
---

### 陳義孝佛學常見辭彙

思量識別一切事理。



### 法相辭典

★瑜伽十三卷十八頁雲：雲何分別？謂想蘊。

★二解　瑜伽七十二卷五頁雲：何等為分別？謂三界行中所有心心所。

★三解　瑜伽八十三卷十一頁雲：比量為依而起尋求，說名分別。

★四解　瑜伽八十三卷十二頁雲：分別者：謂略說已；分別開示，解其義趣。

★五解　顯揚六卷一頁雲：分別者：謂三界所攝諸心心法。



### 丁福保佛學大辭典

【雜語】思量識別諸事理曰分別，是為心心所之自性作用，故以為心心所之異名也。法華經曰：「思量分別之所能解。」發智論一曰：「法歸分別，聖歸涅槃。」成實論三曰：「法歸分別，真人歸滅。」唯識述記七末曰：「言分別者，有漏三界心心所法，以妄分別為自體故。」俱舍光記二十曰：「毘婆闍（Vibhājya）名分別。」三界之心心所以虛妄之分別為自性，即妄於無我無法之上，而分別我法也，故稱之為分別之惑，斷此分別之惑，謂之無分別慧。慈恩寺傳七曰：「菩薩以分別為煩惱，而分別之惑堅類金剛，唯此經所詮無分別慧，乃能除斷，故曰能斷金剛般若。」



### 佛光大辭典

(一)梵語vikalpa。推量思惟之意。又譯作思惟、計度。即心及心所（精神作用）對境起作用時，取其相而思惟量度之意。俱舍論卷二舉有三分別：(一)自性分別，以尋或伺之心所為體，直接認識對境之直覺作用。(二)計度分別，與意識相應，以慧心所為體之判斷推理作用。(三)隨念分別，與意識相應，以念心所為體，而能明記過去事之追想、記憶作用。六識之中，意識具足上述之三分別，故謂有分別（梵savikalpa  ）；前五識僅有自性分別，而無其他二分別，故謂無分別（梵avikalpa  ）。阿毗達磨雜集論卷二認為三分別乃意識之作用，故謂自性分別屬現在，隨念分別屬過去，計度分別則共通于過去與未來者。

但在大乘佛教，尤其是攝大乘論認為凡夫所起之分別，系由迷妄所產生，與真如之理並不契合，僅依分別，無法如實悟證真如之理，故凡夫之分別，乃為虛妄分別（簡稱妄分別）。若欲得真如，則須舍離凡夫之分別智，而依無分別智始可。亦即菩薩于初地入見道時，緣一切法之真如，超越能知與所知之對立，始可獲得平等之無分別智。此無分別智分加行（準備階段）、根本、後得三階段，依次稱為加行智、根本智、後得智。﹝成唯識論卷七、大毗婆沙論卷四十二、攝大乘論本卷中、顯揚聖教論卷十六、瑜伽師地論卷五十三﹞

(二)梵語vibhaṅga， vibhajya。區分、類別、分析之意。即欲分類、分析教法，而由種種立場來研究考察之意。


