---
title: 去此不遠
source: deerpark.app
---
### 佛光大辭典

意即阿彌陀佛去此不遠；言極樂淨土雖離此西去十萬億佛土，然由法味觀念上觀之，則去此座不遠。觀無量壽經（大一二·三四一下）：‘爾時世尊告韋提希：“汝今知不？阿彌陀佛去此不遠，汝當系念諦觀彼國淨業成者。”’據懷感之釋淨土群疑論卷六所舉，去此不遠之義有十：(一)佛力不遠，謂若得佛力之加持，即可直見淨土。(二) 方便不遠，謂若觀想方便之定善觀，即可直見淨土。(三)應現不遠，謂阿彌陀佛即住立空中，若聞除苦惱法之聲，則即刻應化顯現。(四)自心不遠，謂若了達是心是佛、是心作佛之理，則理境相融，淨土即自心。(五)守護不遠，謂佛常至修行者之處。(六)有緣不遠，謂有緣眾生皆得見佛。(七)本願不遠，謂依彌陀之本願力，憶想者必得成就。(八)來迎不遠，謂臨終時，佛、菩薩來迎行人，故于娑婆世界即可見彌陀。(九) 往生不遠，謂于一彈指間即可往生。(十)不放逸不遠，謂專心修行而不放逸，即為近佛。此外，善導亦作三種解說，觀經疏卷二（大三七·二五九上）：‘言阿彌陀佛不遠者，（中略）即有其三，一明分齊不遠，從此超過十萬億剎，即是彌陀之國；二明道裡雖遙，去時一念即到；三明韋提等及未來有緣眾生，注心觀念，定境相應，行人自然常見。’﹝觀無量壽經義疏卷本﹞



### 丁福保佛學大辭典

【術語】謂極樂淨土雖稱西方十萬億土，然由法味觀念上觀之，則去此座不遠也。觀無量壽經曰：「爾時世尊，告韋提希：汝今知不？阿彌陀佛去此不遠，汝當繫念諦觀彼國淨業成者。」天台觀經疏曰：「極樂國土去此十萬億佛剎，一一剎恒沙世界，何言不遠？解云：以佛力故欲見即見，又光中現土顯於佛頂，一念能緣，言不遠也。」善導觀經疏二曰：「言不遠者，有其三義：一明分齊不遠，從此超過十萬億剎，即是彌陀之國。二明道理雖遙，去時一念即到。三明韋提等及未來有緣眾生，注心觀念境相應行人自然常見。」



