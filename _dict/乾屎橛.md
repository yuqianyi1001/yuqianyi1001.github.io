---
title: 乾屎橛
source: deerpark.app
---

### 丁福保佛學大辭典

【譬喻】拭人糞之橛之乾者。取至穢之意。屎橛又作廁籌、淨籌、淨木、廁簡子等。用之者印度之風。會元十五曰：「僧問雲門：如何是佛？門云：乾屎橛。」禪林集句曰：「不念彌陀佛，南無乾屎橛。」指月錄曰：「臨濟曰：赤肉團上有一無位真人，未證據者看看。有僧出問。濟曰：是乾屎橛。又僧問惟一：如何是道中人？曰乾屎橛。」按此即莊周所謂道在屎溺。


