---
title: 行者
source: deerpark.app
---
### 佛光大辭典

(一)梵語yogin。乃指觀行者，或泛指一般佛道之修行者。又稱行人、修行人。一般修念佛法門者，稱‘念佛行者’。密教中，誦持真言、修供養法、護摩法等真言門之修行者，稱為真言行者。專持法華經之行者，稱法華行者。﹝觀無量壽經、大日經卷一具緣品﹞

(二)禪林中，行者乃指未出家而住于寺內幫忙雜務者。有剃發者，亦有未剃發而攜家帶眷者。據釋氏要覽卷上行者條載，善見律毗婆沙謂，善男子欲出家，而未得衣缽，欲依寺中住者，稱為畔頭波羅沙。此畔頭波羅沙即行者之意。又據禪林象器箋職位門行者條載，舊說日本與我國之行者有別，日本之行者，雖剪除須發，而行事與俗人同；在中國，則唯有僧人及沙彌剃發而已，行者不剃發，持守五戒。然若據日本之諸宗階級卷上載，喝食行者皆有發。故知日本行者未必剃發。

禪林之行者，依其職務不同而有諸多種類，如參頭行者、六局行者、副參行者、客頭行者、方丈客頭行者、茶頭行者、供過行者、門頭行者、喪司行者、執局行者、堂司行者、庫司行者、供頭行者、眾寮行者、方丈行者、庫司客頭行者、喝食行者、直殿行者、監作行者、直靈行者等。此外方丈之行者略稱方行，西堂之行者略稱西行，後堂之行者略稱後行，監寺之行者略稱監行，副寺之行者略稱副行，維那之行者略稱維行，典座之行者略稱典行，直歲之行者略稱直行，知客之行者略稱客行，首座之行者略稱首行、辨事，知殿之行者略稱殿行。又年少之行者，或寺院中服雜役之小沙彌，稱為童行、行童、道者、童侍、僧童。行者之居所，稱行堂、行者房、童行堂。行堂之主首，稱行堂主，或單稱堂主。﹝敕修百丈清規卷二住持章訓童行條、持寶通覽卷下﹞

(三)日本修驗道之‘山伏’，亦通稱行者。彼等為得神驗之法，而于山野作苦行修練。山伏二字，具有‘入法性真如之寶山，降伏無明煩惱’之義。例如修驗道之祖‘役小角’即以常年跋涉深山幽谷、修練種種苦行而被稱為‘役行者’。又近代日本有著一定之行裝，巡拜名山靈蹟者，亦稱行者。（參閱‘山伏’947）



### 陳義孝佛學常見辭彙

１．修行佛法的人。２．居住佛寺但留著頭髮修行的人。



### 丁福保佛學大辭典

【職位】禪語。方丈之侍者。釋氏要覽上曰：「善見律云：有善男子，欲求出家，未得衣鉢，欲依寺中住者，名畔頭波羅沙（未見譯語）。今詳，若此方行者也。」禪林象器箋八曰：「有髮而依止僧寺，稱為行者。」

【術語】Ācarin，修行佛道者。釋氏要覽上曰：「經中多呼修行人為行者。」觀無量壽經曰：「讀誦大乘，勸進行者。」



