---
title: 燄口
source: deerpark.app
---
### 佛光大辭典

(一)餓鬼名。又稱燄口、面然。其體枯瘦，咽細如針，口吐火燄。以生前慳吝之故，遂有此一果報。曾于阿難入定中顯現，並因而成為佛教‘放燄口’儀式之緣起。﹝燄口餓鬼經﹞

(二)為一種根據救拔燄口餓鬼陀羅尼經而舉行之施食餓鬼之法事。該法會系以餓鬼道眾生為主要施食對象；施放燄口，則餓鬼皆得超度。亦為對死者追薦的佛事之一。又作放燄口。昔時，阿難于林中習定，見一餓鬼（名為燄口）形容枯槁，面貌醜惡，頭發散亂，爪甲長利，腹大如山，喉細如針，面上噴火，阿難駭而問其故，餓鬼告以生前居心慳吝，貪不知足，故死後墮入餓鬼道中，變是身形，長年受餓，備受諸苦。餓鬼復謂阿難三日後亦當命盡，墮餓鬼道。阿難大驚，急至佛前哀求救度，佛乃為說燄口經及施食之法，謂其若能施飲食予恆河沙數餓鬼及諸仙等，非但不落此道，且能延年益壽，諸鬼神等常來擁護，遇事吉祥。

其法于諸經所載，有詳略之別。據救拔燄口餓鬼陀羅尼經載，于一切時，取一淨器，盛以淨水，置少飯面及諸餅食等，以右手按于器上，誦咒七遍，並稱多寶、妙色身、廣博身、離怖畏等四如來名號，然後彈指七遍，取于食器，展臂瀉之于淨地上。後人據瑜伽集要燄口施食儀增益科儀，遂有敬供與悲施二部，敬供可分升座、入定、灑淨、歸依、道場觀、獻曼荼羅，普供養等七項；悲施可分入定、召請、顯施食、滅障、密施、回向等六項。作此施法，宜于戌亥二時（晚間七時至十一時），因過此時段則鬼神不得食。

最早傳入我國有關燄口之經典為唐代實叉難陀所譯之救面然餓鬼陀羅尼神咒經及甘露陀羅尼咒。二書中各載有真言，名為變食真言、甘露真言；謂取一掬水，咒之十遍，散于空中即成甘露。其後，不空譯出救拔燄口餓鬼陀羅尼經，與實叉難陀所譯救面然餓鬼陀羅尼神咒經為同本異譯。不空又譯出瑜伽集要救阿難陀羅尼燄口儀軌經、瑜伽集要燄口施食起教阿難陀緣由（即不空所譯儀軌經前半部之起源部分別出單行本）、施諸餓鬼飲食及水法。其中，不空譯瑜伽集要救阿難陀羅尼燄口儀軌經所述行法次第為：破地獄真言、召餓鬼真言、召罪真言、摧罪真言、定業真言、懺悔真言、施甘露真言、開咽喉真言、七如來名、發菩提心真言、三昧耶戒真言、施食真言、乳海真言、普供養真言、奉送真言。此後，施餓鬼食便成為修密法者每日必行之儀式。後遭唐末五代之亂，密教失傳，施食一法亦隨之失傳。

至宋代，諸師對于施食一法不甚了解。遵式之金園集中有施食正名、施食法、施食文、施食觀想諸篇。而其法並非密教儀軌，僅取經中之真言，再附以天台宗之觀想方法而已。其施食正名中述有斛食、冥道、水陸。斛食指燄口施食；冥道為唐代之冥道無遮大齋，亦為密教行法之一；水陸為宋代興起之儀式。此三者于當時混合行使，無所區別。又有宗曉著施食通覽，其中有施食須知一篇，亦主張施曠野鬼神、施鬼子母救拔燄口餓鬼同為施食。而釋門正統卷四利生篇亦同此說。由此可知宋代諸家對于燄口施食曾企圖恢復而未得其道。

元代由于藏族喇嘛進入漢地，密教亦隨之復興。藏經中有瑜伽集要燄口施食儀，譯者不詳。就其中真言譯音所用字考之，應系元代人所譯。其次第與瑜伽集要救阿難陀羅尼燄口儀軌經相同，其前增有三歸、大輪明王咒、轉法輪菩薩咒、三十五佛、普賢行願偈、運心供養、三寶施食、入觀音定，然後方破地獄；其後增尊勝真言、六趣偈、發願回向偈、吉祥偈、金剛薩拾僮種洹□□喙祿晡摹□歸依贊。從此瑜伽施食之法得以復興。

明代之時，由于諸家傳承不一，遂又形成雜亂之勢。今所知明代行法有瑜伽燄口施食科儀。其後，天機禪師刪其繁蕪，編成修習瑜伽集要施食壇儀，世稱‘天機燄口’。天台靈操為之作注，名為修習瑜伽集要施食壇儀應門。其中唯召請孤魂文不同。蓮池宏又將天機燄口略加參訂，編成‘修設瑜伽集要施食壇儀’，又稱瑜伽集要施食儀軌，並為之作注，名為施食補注。清代康熙三十二年（1693），寶華山德基又將N宏本略加刪輯，名為瑜伽燄口施食集要，世稱‘華山燄口’。乾隆六年（1741），寶華山福聚又因之作瑜伽施食儀觀。此外又有寂暹著瑜伽燄口注集纂要儀軌。清代佛寺流行之燄口，多為‘天機’及‘華山’兩種。﹝燄口（週叔迦，中國佛教人物與制度）﹞



### 陳義孝佛學常見辭彙

餓鬼名，因其口出火燄，故名。



### 丁福保佛學大辭典

【異類】餓鬼名。阿難獨坐靜室，其夜三更，見一餓鬼，名焰口。身體枯瘦，咽如針，口吐火焰。告阿難曰：卻後三日汝命盡，將生餓鬼中。阿難恐，問免苦之方便。鬼曰：汝明日為我等百千餓鬼及諸婆羅門仙人等各施一斛食，且為我供養三寶，則汝得增壽，我得生天。阿難以白佛。佛即說陀羅尼曰：誦此陀羅尼，能使無量百千施食充足。見燄口餓鬼經。燄口亦名面然。



