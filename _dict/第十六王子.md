---
title: 第十六王子
source: deerpark.app
---

### 丁福保佛學大辭典

【名數】三千塵點劫之昔，大通智勝佛所有十六王子出家修大乘行，今盡成佛，於十方國土說法度生，其第十六王子即今釋迦如來是也。法華經化城喻品曰：「彼佛弟子十六沙彌，今皆得阿耨多羅三藐三菩提，於十方國土現在說法。（中略）第十六我釋迦牟尼佛，於娑婆國土成阿耨多羅三藐三菩提。」



### 佛光大辭典

為釋尊過去世前身之一。于過去三千塵點劫之時，演說法華經之大通智勝佛未出家前為國王，有十六王子，父王成道後，諸子皆隨從出家學道，聞法華經歡喜信受，亦各自升法座演說此經，後盡成佛，于十方國土說法度生。其第十六王子即于娑婆世界成正等正覺之釋尊。釋尊成佛後亦常教化過去大通智勝佛之諸王子所化之眾生。﹝法華經卷三化城喻品﹞


