---
title: 淨主
source: deerpark.app
---

### 丁福保佛學大辭典

【雜語】令家屋為比丘得住之淨屋，其施主謂之淨主。善見律十七曰：「邊房云何結緣淨屋？若初建柱時先作坑，以柱近坑，比丘圍繞捧柱為僧眾作淨屋，如是三說，說竟立柱。第二第三第四亦如是說，若說一柱，亦得淨屋。若以作屋云何作淨？應喚屋主來語言，此屋未淨，為汝眾徒為淨。檀越作此言，此淨屋布施眾僧從意受用，即為淨屋。若先作屋，無屋主，云何作淨？若聚落有老宿應喚來，此屋未作淨，請為淨主。若檀越不解說，比丘應教作此言，此淨屋布施眾生隨意受用，即得作淨屋，隨意受用，安置飯食，無內宿罪。」


