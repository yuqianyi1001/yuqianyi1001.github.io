---
title: 提謂波利
source: deerpark.app
---
### 佛光大辭典

提謂（梵Trapuṣa  ，巴Tapussa  ）、波利（梵Bhallika  ，巴Bhalluka  ）之並稱。為佛陀成道後，最初供養、歸依之二商人。提謂，全稱帝梨富娑、帝履富娑，又作布薩、離謂，意譯作黃瓜、胡瓜、瓜。波利，全稱跋梨迦、婆梨迦，又作跋梨、婆履，意譯作金挺、村落。據方廣大莊嚴經卷十商人蒙記品載，世尊成道第四十九日，于多演林樹下端坐；時有北天竺提謂、波利兄弟二人，為眾商主，載五百乘之珍寶將返本國，相遇于此，共供養世尊，聽講人天之法，並歸依世尊，為佛弟子。此即佛門有優婆塞之始。大唐西域記卷一縛喝國條載，大城西北五十餘裡有提謂城，又城北四十餘裡有波利城，城中各有高三丈餘之@堵波，是二長者受如來之發爪，返其本國所建，為釋迦法中最初之@堵波。

據佛本行集經卷三十二‘二商主奉食品’卷下載，提謂、波利二人為北天竺之日種甘蔗族。又據巴利文長老及長老尼偈注（Paramatthadīpanī）所載，為布色羯邏伐底（梵Puṣkarāvatī  ）人。上記之大唐西域記卷一則謂彼等為縛喝（Bokhara）人。另據巴利文律藏大品（Mahāvagga）及本生談（Jātaka）所載，為烏卡拉（梵Utkala  ，巴Ukkala   或 Ukkalāta），即今奧利薩（Orissa）地方之人。緬甸佛傳載為 Ukkalava 人，其地有佛之毛發塔；畢岡迭（Bigandet）以此地即今孟加拉灣沿岸之特運泰伊村（Twaintay）。北魏曇靖撰有提謂波利經二卷，敘述佛陀為二人所宣說之教法。﹝太子瑞應本起經卷下、中本起經卷上轉法輪品、普曜經卷七商人奉■品、過去現在因果經卷三、眾許摩訶帝經卷七、四分律卷三十一、五分律卷十五、有部毗奈耶破僧事卷五、大唐西域記卷八、P.Bigandet： The Life or Legend ofGautama; W.W. Rockhill: TheLife of the Buddha﹞



### 丁福保佛學大辭典

【人名】二商主名，提謂又作帝梨富娑Trapṣa瓜，離謂等。波利又稱跋梨迦Bhallika，優婆離，金挺等。或稱為北天人。或稱為優德伽羅Utkala人。佛對之初說人天教，與以髮爪使造塔。但此為梵天勸請以前之事也。五分律十五曰：「結跏趺坐七日受解脫樂。過七日已，從三昧起。遊行人間。時有五百賈客，乘五百乘車。中有二大人：一名離謂，一名波利。二人昔善知識。死為善神，恒隨逐之。作是念。今佛始成大道。未有獻食。我今當令二人飯佛，使長夜獲安。即以神力車牛皆躓。眾人怖懼四向求神。彼神於空中語言：汝等莫怖。今佛世尊初成大道。靜坐七日，從定起，遊行。坐彼樹下。未有獻食者。汝奉上麨蜜。長夜獲安。眾人歡喜即和麨蜜。俱詣樹下。遙見世尊。（中略），前禮佛足。奉上麨蜜。（中略）受已語言。汝等當歸依佛。歸依法。即受二自歸。是為人中二賈客最初受二自歸。便為說隨喜咒願之偈。（中略）爾時世尊說是偈已，更為賈人說種種妙法。，示教利喜已。」因果經三曰：「即從座起，詣波羅捺國。爾時有五百商人。二人為主：一名跋陀羅斯那，一名跋陀羅利。（中略）佛到多謂婆跋利村。時彼商人既見如來威相莊嚴，又見諸天前後圍繞，倍生歡喜，即以蜜麨而奉上佛。」瑞應本起經下曰：「一名提謂，二名波利。」修行本起經下曰：「度二賈客提謂波利。」中本起經上曰：「度二賈客提謂波利。」方廣大莊嚴經十曰：「時北天竺國兄弟二人為眾商之主，一名帝履富婆，一名婆履。」佛本行集經三十二曰：「爾時彼處從北天竺有二商主：一名帝梨富婆，隋言胡瓜。二名跋梨迦，隋言金挺。」



