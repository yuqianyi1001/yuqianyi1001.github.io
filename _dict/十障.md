---
title: 十障
source: deerpark.app
---
### 陳義孝佛學常見辭彙

菩薩於十地位中，斷十種的障礙而證得十種的真如，即一、於初地斷異生性障，證適行真如；二、於第二地斷邪行障，證最勝真如；三、於第三地斷暗鈍障，證勝法真如；四、於第四地斷細惑現行障，證無攝受真如；五、於第五地斷下乘涅槃障，證無別真如：六、於第六地斷粗相現行障，證無染淨真如；七、於第七地斷細相現行障，證法無別真如；八、於第八地斷無相加行障，證不增減真如；九、於第九地斷不欲行障，證智自在所依真如；十、於第十地斷法未自在障，證業自在所依真如。



### 丁福保佛學大辭典

【名數】菩薩於十地斷十障，而證十真如：一於初地斷異生性障，證適行真行，異生性障者，此地入心中斷之所，即見道所斷之煩惱所知二障也，此二障為無始以來凡夫異生之性，故云異生性。二於第二地斷邪行障，證最勝真如。邪行障者其體為俱生所知障之一分。於諸有情身為行邪之障，故名邪行障。三於第三地斷暗鈍障，證勝法真如。闇鈍障者，是亦俱生之所知障之一分。此障能使此地勝定與總持所發之三慧，忘失所聞思之境，故名勝鈍障。四於第四地斷細惑現行障，證無攝受真如。細惑現行障者，執實有諸法之法執，即俱生所知障中之身見也。為俱生之身見，故對於分別之身見名為細惑障。五於第五地斷下乘涅槃障，證無別真如。下乘涅槃障者厭生死，樂涅槃，與不下二乘同，故名下乘涅槃障。六於第六地，斷粗相現行障，證無染淨真如。粗相現行障者，言執有染淨相之障也。七於第七地，斷細相現行障，證法無別真如。細相現行障者，流轉還滅之生滅相也。前六地雖作染淨無分觀而因作緣起觀，故猶有生滅之微細相為障也。八於第八地，斷無相加行障，證不增減真如。無相加行障者，於無相中作加行之障也。前第七地，雖住純無相之觀，然猶借功用而不自在，此第八地，於無相斷作功用之障，故功德任運自在也。九於第九地斷不欲行障，證智自在所依真如。不欲行障者，不欲利他之行之障也。前第八地為剎那增進之位，故於自利之功德，任運無功用，然於利他之功德尚不任運，尚借加行功用，為此地之障也。十於第十地，斷法未自在障，證業自在所依真如。法未自在障者，於諸法中未得自在之障也。前第九地非徧緣自在，入此第十地斷彼未得自在之障，故於一切之法得自在也。見唯識論十，百法問答鈔七。參照十地條。

參照：<a href="/dict/十地">十地</a>



