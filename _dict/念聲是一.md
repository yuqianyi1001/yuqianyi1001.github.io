---
title: 念聲是一
source: deerpark.app
---
### 丁福保佛學大辭典

【術語】無量壽經第十八願之文有乃至十念，善導之觀念法門及往生禮讚釋為下至十聲。選擇集上曰：「問曰：經云十念，釋云十聲。念聲之義如何？答曰：念聲是一，何以得知？觀經下品下生云：令聲不絕具足十念，稱南無阿彌陀佛，稱佛名故於念念中除八十億劫生死之罪。今依此文，聲即是念，念則是聲，其意明矣。加之，大集月藏經云：大念見大佛，小念見小佛。感師釋云：大念者大聲念佛，小念者小聲念佛。故知念即是唱也。」



