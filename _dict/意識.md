---
title: 意識
source: deerpark.app
---

### 陳義孝佛學常見辭彙

六識之一。見六識條。



### 法相辭典

★顯揚一卷三頁雲：意識者：謂從阿賴耶識種子所生，依于意根，與彼俱轉，緣一切共不共法為境，了別為性。

★二解集論一卷十二頁雲：何等意識？謂依意、緣法、了別為性。

★三解品類足論一卷三頁雲：意識雲何？謂依意根、了別諸法。



### 三藏法數

謂意根若對法塵，即生意識。意識生時，即能於五塵之境，分別善惡好醜也。

謂意以法為緣，而生意識。意識依根，而生意根，因識而能分別，以能分別前五根所緣色等五塵境界，是名意識。（五根者，眼根、耳根、鼻根、舌根、身根也。五塵者，色塵、聲塵、香塵、味塵、觸塵也。）

謂意法為緣而生意識，意識依根而生，意根因識即能分別，以能分別前五根所緣色等五塵境界，是名意識。若斷此識，即成聲聞、緣覺。（五根者，即眼根、耳根、鼻根、舌根、身根也。五塵者，即色塵、聲塵、香塵、味塵、觸塵也。）



### 丁福保佛學大辭典

【術語】六識之一。依意根而起，了別法境之心王也。有四種之別：一獨頭意識，不與他之五識俱起，獨起而汎緣十八界之意識也。此在散心，於三量中必為比非之二量。二五同緣意識，與他五識同時而起，與彼共緣其境明了依之意識也。是心之現量。三五俱意識，與五識同時而起，緣五境傍緣十八界之意識也，是通於現比非三量。四五後意識，生於五俱意識之後念，緣前念五境之境，及緣他一切法之意識也，是全與獨頭意識相同。此獨頭意識之釋，乃就六識建立之小乘而言，若就大乘之八識家言之，則尚與末那識阿賴耶識俱起，非獨頭現行也。見百法問答鈔二。又第六意識，六識中意識位於第六，故名。



### 佛光大辭典

(一)梵語mano-vijñāna。六識（或八識、九識）中之第六識。在西洋哲學中視之為‘能把握客觀對象之心機能’。廣義言之，即吾人所有諸種經驗，從原始之感覺至高度之思考均包括在內。凡能統攝多種經驗內容之作用，皆稱為意識。至于意識與物質之關系，乃哲學上之核心問題，觀念論（唯心論）否定物質之獨立性，視意識（思考、精神）為一切之根源；反之，唯物論視意識為物質（存在、自然）之產物。佛教則將精神分為三：(一)心（梵citta  ，集起），即精神之主體。(二)意（梵manas  ，思量）。(三)識（梵vijñāna  ，了別），即精神之作用。意識所附帶微細之精神作用（心所），雖有各種類別，但與心、意、識能完全把握對象之綜合性精神作用（心王）仍有其區別。狹義而言，意識即指六識或八識中之第六識。意識與物質界、現象界之關系，在大乘佛教，以唯識宗為典型代表，特別強調物質界為意識所現，此即佛教所謂之唯心論，而非存在論立場所謂之唯心論，乃系自實踐論立場來強調心之整體性，不主張心和意識為唯一之存在。故知佛教所謂之心，並無實體可得（無自性），此為佛教教義之根本原理。

蓋依唯識宗之說，眼、耳、鼻、舌、身等前五識各緣色、聲、香、味、觸等五種對境，然此五識僅由單純的感覺作用來攀緣外境，而不具有認識、分別對境之作用；第六意識始具有認識、分別現象界所有事物之作用，故又稱分別事識；乃前五識共同所依據者，故又稱意地。五識即須與此第六識共同俱起，方能了別對境。又以五識僅能各緣自境，故又稱各別境識；意識則能遍緣一切境，舉凡對內對外之境，不論有形無形，皆可廣緣，或過去、現在、未來三世，皆可亙及，具有比知、推測之作用，故又稱一切境識、廣緣識。

唯識宗又將意識分為五俱意識與不俱意識兩種。(一)五俱意識，與前五識並生，明了所緣之境，故又稱明了意識。復可分為：(1)五同緣意識，系與前五識俱起，且緣同一對境之意識。(2)不同緣意識，雖與前五識俱起，然緣其他之異境。(二)不俱意識，不與前五識俱起，而系單獨發生作用之意識。亦分二種：(1)五後意識，雖不與前五識俱起並生，然亦不相離而續起。(2)獨頭意識，有定中、獨散、夢中等三種之別。1.定中意識，又稱定中獨頭意識。系與色界、無色界等一切定心俱起之意識，乃禪定中發生之意識活動。2.獨散意識，又稱散位獨頭意識。系指脫離前五識而單獨現起，追憶過去、預卜未來，或加以種種想像、思慮等計度分別之意識。3.夢中意識，又稱夢中獨頭意識。乃于睡夢中朦朧現起之意識作用。又上記之外，亦有將意識概分為明了意識、定中意識、獨散意識、夢中意識等四種，並稱為四種意識。

要言之，第六意識乃八識中最猛利、最敏捷者，具有自由自在之能力，三界九地，一切迷悟升沉之業，無一不由此意識所作。

又第七識為末那識，末那之梵語為manas，意譯為‘意’，思量之義，若採取意譯，則易與第六意識混同。然此二識于梵語原文中皆有‘意識’之意，此因第六識乃以末那識為所依，故知第六識之所以稱為‘意’者，即由‘依意之識’而來；第七之末那識，其原文 manas，則表示‘意即是識’，其識之本身即名為‘意’。此乃兩者名義接近、所依與作用迥別，而一用音譯、一用意譯之緣故。﹝大毗婆沙論卷七十一、俱舍論卷二、卷三、成唯識論卷七、大乘起信論、俱舍論光記卷二、卷三、百法問答鈔卷一﹞（參閱‘四種意識’1816）

(二)眼、耳、鼻、舌、身、意等六識之全部，亦統稱為意識。


