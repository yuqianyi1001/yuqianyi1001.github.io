---
title: 外道十一宗
source: deerpark.app
---

### 丁福保佛學大辭典

【名數】九十五種之外道，以十一宗統收之。

一數論師，計冥諦生。從數起論，故名為數論，又論能生之數，故名為數論。其造數論及學數論者，皆名數論師。計冥諦生者，百論云：由冥生覺，乃至神我，共成二十五諦。前二十四諦從神我生，以神我為主。神我者常覺明了，常住不壞，而攝受諸法。是故神我是常一，為萬物之因，涅槃之因也。

二衛世師，計六句生。梵語衛世，華言無勝。其人在佛前八百年出世。其師晝避聲色，匿迹山藪，夜絕視聽，游方乞食，似鵂鶹鳥。故時人名為鵂鶹仙人。及獲五通，遂說論十萬偈，以證菩提。六句生者，一實，謂諸法體實，為德業所依。二德，即道德也。三業，即作用也。四大有，與實德業同為一有。五同異，如地望於地是同，望於水即異，水火風等亦然。六和合，諸法之和合也。如鳥之飛空，忽至樹枝住而不去，法亦如是。

三塗灰，計自在天生萬物。塗灰者，即外道之名。此外道計欲界第六之自在天，能生萬物。

四闡陀論師，計那羅延天生四姓。梵語闡陀，華言智論，梵語那羅延，華言鉤鎖力士。以其骨節鉤鎖而有力故也。那羅延天能生四姓者，自口生婆羅門，自兩臂生剎利，自兩髀生毘舍，自兩腳生首陀。

五安荼論師，計本際生。梵語安荼，無翻語。本際者，即過去世之初際也。此外道計世間最初有大水，時有大安荼出生，形如雞卵，後為兩段，上為天，下為地，中生一梵天，復能出生一切有命無命之物。故梵天是生萬物之主。

六時散外道，計物從時生。此外道自見草木等物，時有生華，時有生果，時有作用，或舒或卷，使枝條隨時榮枯，時雖微細而不可見，然以此華實等，則知有時也。

七方論師，計方生人，人生天地。方即四方。此外道計四方能生人，人能生天地，滅後還入於方。

八路伽耶，計色心法皆極微作。梵語路伽耶，華言順世。此外道計色心等法，皆由四大之極微能生塵色，是極微，其體實有，世間之塵物，雖為無常，而極微之因，則不壞也。

九口力論師，計下虛空為萬物因。此外道計由空生風，由風生火，由火生煖，煖生水，水生凍，作為堅地，地生五穀，五穀生命。命終則還歸於虛空。

十宿作論師，計苦樂隨業。此外道計一切眾生受苦樂之報，皆隨宿世本業之所作。若持戒精進，身心受苦，則能壞本業。本業既盡，則眾苦亦滅，眾苦滅故，即得涅槃，是故計宿世之所作，為一切之因。

十一無因論師，計自然生。此外道計一切萬物，因無，緣亦無，皆自然而生，皆自然而滅。見華嚴演義九。



### 佛光大辭典

統攝印度古代九十五種外道為十一宗。涅經卷十等，分印度古代之外道為九十五種，華嚴四祖澄觀則將九十五種歸納為十一宗。今依其所撰之華嚴經隨疏演義鈔卷十三略述如下：(一)數論師，計從冥而生數，即慧。數論，即從數起論或論能生數之義。謂數論師妄執由冥（自性）生覺，從覺而生我心，乃至十一根，合冥、神我而成二十五諦。冥為萬物生成之因，神我為我知者，其餘諸諦皆能變異。(二)衛世師，計六句生。衛世，意即無勝；其人生于佛前八百年，世稱鵂m仙人，于獲五種神通（足不履地、知人心、命、眼觀千裡、呼名即至、履石壁而無礙）後，說論十萬偈，自以為已證得菩提，便欣然入滅。其所執之六句為：(1)實（有九種），諸法體實，為德業所依。(2)德（有二十四種），即道德。(3)業（有五種），即動作、作用。(4) 大有（唯一），謂實、德、業同為一有。(5)同異（亦一），如由地望地為同，由地望水即異，水、火、風等亦然。(6)和合，諸法和合而有住。(三)塗灰外道，塗灰外道與諸婆羅門共執欲界第六之自在天，其體性實有而遍常，能生諸法；且能于六道中，各現其形以教化眾生。(四)圍陀論師，妄執四姓由那羅延天所生。圍陀，意即智論；那羅延，意即鉤鎖力士。謂圍陀論師妄執自那羅延天臍中生大蓮花，蓮花之上有梵天，繼由梵天之口生婆羅門、自兩臂生剎帝利、自兩髀生毗舍、自兩腳跟生首陀羅等四姓，故婆羅門為最優秀之種姓。(五)安荼論師，計本際生。謂此外道妄執過去世之初際（本際）世間唯有大水，當時有大安荼出生，形如雞卵，後分為兩段，上為天，下為地，中生一梵天，復能出生一切萬物，故以梵天為生萬物之主。(六)時散外道，計物從時生。謂此外道妄執萬物從‘時’而生；如草木之隨‘時’而生花、生果，亦即萬物系隨‘時’而榮枯、生死。故‘時’為常、為一。此論屬見果而知因。(七)方論師，計方生人，人生天地。謂此外道妄執四方能生人，人能生天地，于滅後則還入于四方。故‘方’為常、為一。(八)路伽耶，計色心法皆極微作。路伽耶，意即順世。謂此外道妄執色、心等法，皆由地、水、火、風四大之極微（原子）而生。又世間萬物雖無常，于死滅後還歸四大，然極微之體實有不壞，為能生萬物之因。(九)口力論師，計虛空為萬物因。謂此外道妄執由空生風，由風生火，由火生暖，暖生水，水生凍，遂成堅地，地生五谷，五谷生命，命終則還歸于虛空。(十)宿作論師，計苦樂隨業。謂此外道妄執一切眾生皆隨宿世所作之本業而受苦樂之報。若能持戒精進，身心受苦，則能破壞本業，本業既盡，眾苦亦滅，即可得涅。故妄執宿世所作為一切之因。(十一)無因論師，計自然生。謂此外道妄執一切萬物皆無因無緣，自然而生，自然而滅。﹝瑜伽師地論卷六、卷七、顯揚聖教論卷九、卷十、大毗婆沙論卷十一、卷十二﹞（參閱‘外道’ 1867）


