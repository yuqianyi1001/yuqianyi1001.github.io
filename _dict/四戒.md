---
title: 四戒
source: deerpark.app
---

**來源：三藏法數**

<p>﹝出華嚴孔目﹞ 〔一、解脫戒〕，謂身不殺、盜、婬，口不妄言、綺語、惡口、兩舌，則自然遠離惑業之縛，而得自在，是名解脫戒。 〔二、定共戒〕，謂因修習禪定，發得初禪、二禪、三禪、四禪天定之時，不作意持，自然不犯，而戒與定俱發，是名定共戒。（初禪、二禪、三禪、四禪，皆色界天也。） 〔三、道共戒〕，謂聲聞之人，於見道、修道位中，不作意持，自然不犯，而戒與道俱發，是名道共戒。（見道即初果須陀洹。修道即二果斯陀含、三果阿那含也。） 〔四、斷戒〕，謂斷貪瞋癡等煩惱，得成道果，是名斷戒。</p>

**來源：丁福保佛學大辭典**

<p>【名數】一解脫戒，自戒師以如法之作法而受戒，於身中發得戒體，解脫身口之惡業者，就此而生沙彌比丘等之差。二定共戒，入色界四禪定則身自生戒體，而有防非止惡之功能者。三道共戒，於見道以上證得無漏道，則與無漏道共生防非止惡之戒體者。四斷戒，斷貪瞋痴等而成道果，故名斷戒。見華嚴孔目章。</p>

**來源：佛光大辭典**

<p>即四種防非止惡之律儀。有數種說法：(一)指比丘之殺、盜、淫、妄等四波羅夷戒。（參閱‘波羅夷’3442）</p><p>(二)據大乘義章卷十之三聚戒義、華嚴孔目章卷三業稠林章等載，即：(一)別解脫戒，又作別解脫律儀。謂身不行殺生、偷盜、邪淫，口不為妄語、綺語、惡口、兩舌，分別遠離此等諸惡，得解脫自在。(二)定共戒，又作靜慮律儀。謂修習禪定入于發得初禪、二禪、三禪、四禪之定時，身自生戒體，不犯身、口之惡，則戒與定俱發。(三)道共戒，又作無漏律儀。謂聲聞之人入于見道、修道位證得無漏道時，自然持身、口之戒，則戒與道俱發。(四)斷戒，又作斷律儀。謂于‘未至定’中之九無間道俱生定共戒、道共戒，能永斷欲纏之惡戒及其惡戒能起之惑；亦即斷除貪、嗔、癡等煩惱而成道果。﹝大毗婆沙論卷一一九、俱舍論卷十四、大乘法苑義林章卷三末表無表色章﹞</p><p>(三)據雜阿毗曇心論卷八、俱舍論卷十八等載，即：(一)希望戒，謂希望生于天及其餘之善處而持戒。(二)恐怖戒，謂畏于自責、他責，懼于受罰、惡趣、不活、惡名而持戒。(三)順覺支戒，謂隨順七覺支（七菩提分），而莊嚴其心堅持禁戒。(四)清淨戒，謂無漏戒能離煩惱之垢。上述前三戒為不清淨有漏戒，後一戒為清淨無漏戒。</p><p>(四)指十善戒中之前四戒，即：不殺群生、不盜、不愛他人婦女、不妄言兩舌。與四波羅夷戒相當。此說出自六方禮經。</p>
