---
title: 觀音
source: deerpark.app
---

**來源：陳義孝佛學常見辭彙**

<p>觀世音的簡稱。見觀世音條。</p>

**來源：丁福保佛學大辭典**

<p>【菩薩】舊云光世音，觀世音，略稱觀音，新云觀世自在，觀自在。梵音Avalokiteśvara，觀世音者，觀世人稱彼菩薩名之音而垂救，故云觀世音，觀世自在者，觀世界而自在拔苦與樂。觀音有六觀音，七觀音乃至三十三觀音，但常稱之觀音，指六觀音中之聖觀音。如法華普門品之觀音，觀無量壽經之觀音是也。此為觀音之總體。是與西方彌陀四菩薩之最初法菩薩同體。顯教以為阿彌陀之弟子，密教以為阿彌陀之化身，與大勢至菩薩皆在阿彌陀佛之左右（觀音左勢至右），而贊其教化。故稱彌陀之二脅士。梵號禮懺，則阿彌陀佛之本名為觀自在王，觀依其本師之名而自稱觀自在王，猶如今之釋迦牟尼依久遠本師釋迦牟。」而得其稱也。日本安然之菩提心義十曰：尼此佛亦名無量壽佛。（中略）彼佛壽命無量、光明無量、眷屬無量、一切皆無量，故以立謚號。而本名曰觀自在王如來，眼如四大海，徧觀法界眾生，隨其機緣，拔苦與樂，故為名也。」依密教三輪身則阿彌陀為自性輪身，觀音為正法輪身，馬頭明王為教令輪身（仁王經儀軌意），依二輪身則阿彌陀觀音皆為自性輪身，馬頭明王為教令輪身（秘藏記），見五大明王條。大日經一曰：「北方大精進，觀世自在者。光色如皓月，商佉軍那華，微笑坐白蓮，髻現無量壽。」案觀音本作觀世音，唐人諱世字，故但稱觀音，後世遂沿用之。唐龍朔二年，洛陽龍門佛弟子彌偈造尊像一龕，即世尊像。避世字，與此例同。見陶齋藏石記。又莊岳委談曰：「今塑畫觀音者，無不作婦人相。攷宣和畫譜。唐宋名手寫觀音像甚多。俱不飾婦人冠服。太平廣記載一仕宦妻為神所攝，因作觀音像奉焉，其妻尋夢一僧救之，得甦。則唐以前塑像亦不作婦人也。」元僧譾陋無識，以為妙莊王女，可一笑也。</p><p>參照：<a href="/dict/五大明王">五大明王</a></p>
