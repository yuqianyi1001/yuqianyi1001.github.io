---
title: 非擇滅無為
source: deerpark.app
---
### 佛光大辭典

梵語apratisaṃkhyā-nirodhāsaṃskṛta。舊作非數滅無為。略稱非擇滅。乃說一切有部三無為或法相宗六無為之一。非擇滅，又作非數滅、非智緣滅，為俱舍七十五法之一，唯識百法之一。于有部，謂諸法皆由因緣和合，從未來位轉至現在位，于生之剎那即滅，成為過去之分位。如‘生緣’缺時，非擇滅則妨礙該法之生，其法將永久止于未來之分位，絕對不生，稱為緣缺不生。于此，其法系得非擇滅無為，成為畢竟不生法。故凡不由簡擇力，因缺有為法之自生緣而顯示寂滅不生之無為法，即稱非擇滅無為。要言之，擇滅者，聖道所得；非擇滅者，緣缺所得。俱舍論卷一（大二九·一下）：‘永礙當生，得非擇滅，謂能永礙未來法生，得滅，異前，名非擇滅；得不因擇，但由闕緣。’

于法相宗，主要指無須待于人之智慧，而自性清淨之真如，稱為非擇滅無為。成唯識論卷二（大三一·六下）：‘不由擇力，本性清淨；或緣闕所顯，故名非擇滅。’﹝成唯識論述記卷二末、大乘義章卷二、俱舍論光記卷一、八宗綱要卷上﹞（參閱‘擇滅’6225）



### 三藏法數

謂聲聞之人，證果之後，諸惑不復續起，自然契悟寂滅真空之理，不假揀擇，故名非擇滅無為。



### 陳義孝佛學常見辭彙

三無為之一。見三無為條。



### 丁福保佛學大辭典

【術語】三無為之一。滅者滅盡有為法也，滅盡了，畢竟不生，曰無為。此滅有二種，以智慧之簡擇力斷滅煩惱，不令再生，謂之擇滅無為，即涅槃也。又不依擇力，僅由缺有為法之自生緣，而畢竟不生，謂之非擇滅無為。蓋擇滅者，聖道所得，非擇滅者，緣缺所得也。俱舍論一曰：「永礙當生得非擇滅，謂能永礙未來法生得滅異前，名非擇滅。得不因擇，但由闕緣。」唯識述記二末曰：「而此本性不由慧能而性清淨，名非擇滅。或有為法緣闕不生，不生之滅顯真理故，名非擇滅，離無漏慧而自滅故。」



