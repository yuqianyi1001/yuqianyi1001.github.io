---
title: 首楞嚴
source: deerpark.app
---

### 陳義孝佛學常見辭彙

定名，華譯為一切事究竟堅固。



### 丁福保佛學大辭典

【術語】Śūraṁgama，新云首楞伽摩。譯曰健相，健行，一切事竟。佛所得三昧之名也。健相者，譬幢旗之堅固也。以比佛德堅固，諸魔不能壞。一切事竟者，佛德之究竟也。智度論四十七曰：「首楞嚴三昧者，秦言健相。分別知諸三昧行相多少淺深，如大將知諸兵力多少。復次，菩薩得此三昧，諸煩惱魔及魔人無能壞者，譬如轉輪聖王，主兵寶將所住至處，無能壞伏。」涅槃經二十七曰：「首楞嚴者名一切事竟。嚴者名堅，一切畢竟而得堅固，名首楞嚴。以是故言首楞嚴定，名為佛性。」玄應音義二十三曰：「首楞伽摩，此云健行定，亦言健相，舊云首楞嚴也。」首楞嚴三昧經中曰：「菩薩得首楞嚴三昧，能以三千大千世界入芥子中，令諸山河日月星宿悉現如故，而不迫迮，示諸眾生。首楞嚴三昧不可思議勢力如是。」


