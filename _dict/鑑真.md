---
title: 鑑真
source: deerpark.app
---

**來源：丁福保佛學大辭典**

<p>【人名】俗姓淳于氏，唐揚州江陽縣人，年十四，就智滿禪師出家，研極三藏，尤精戒律。受日本入唐僧榮叡普照之請，與其徒一百八十四人至日本弘法。見宋高僧傳十四。</p>

**來源：佛光大辭典**

<p>（687～763）唐代僧。又稱過海大師、唐大和尚。乃日本律宗之始祖。廣陵江陽（江蘇江都）人，俗姓淳于。早歲出家學律及天台，又至長安、洛陽參學，後歸揚州，于大明寺講律傳法。開元二十一年（733，日本天平五年），日僧榮叡、普照等來唐留學，見中國戒律之盛況，遂于天寶元年（742）請師東渡弘傳律法。</p><p>師深感日本乃佛法興隆有緣之國，遂決心赴日弘布戒律，時請隨往之弟子有祥彥、道興、道航等二十一人。然五次東渡，皆因國人不舍高僧東遊，又遭受海賊、暴風等而未能成行，其間顛沛長達十一年之久。後雖雙目失明，卻不稍減其赴日之志。</p><p>天寶十二年，日本遣唐使藤原清河等人復請師東渡，是為第六次啟航，時與師同往者有法進、曇靜、思託等十一人，師年六十六。日本天皇遣使慰問，並詔賜‘傳燈大法師’之號。遂依道宣之戒壇圖經，于東大寺毗盧遮那佛前營建戒壇，師親為君民上下傳授菩薩戒，又為日僧重授戒法，此為日本登壇授戒之嚆矢。其後，于大佛殿之西創立戒壇院，又于院北建構唐禪院，盛化四眾。</p><p>日本天平勝寶七年（755），師受賜新田部之邸，乃建寺為結界之道場。次年，師受任夏大僧都，未久，任大僧正，然師以教務繁雜之由請辭。天平寶字元年（757），敕賜‘大和尚’之號，並賜予備前國水田一百町，乃于上園地啟建伽藍。寺成，敕賜‘唐律招提’之額。不久，詔築戒壇，並敕天下入此學律受戒，乃成為授戒傳律之根本道場。此外，師復奏請于下野藥師寺、築紫觀世音寺啟建戒壇，由是，律法大興。天平寶字七年，師面西結跏趺坐示寂，世壽七十六。</p><p>師攜往日本之大量佛教經像、藥物、藝術品等，對發展日本醫學、雕塑、美術、建築皆有相當貢獻。﹝宋高僧傳卷十四、唐大和上東征傳、戒律傳來記卷上、今昔物語卷十一、元亨釋書卷一、本朝高僧傳卷二﹞（參閱</p><p>‘東征繪傳’3297、‘唐大和上東征傳’4064）</p>
