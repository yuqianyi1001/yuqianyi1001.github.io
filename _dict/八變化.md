---
title: 八變化
source: deerpark.app
---

### 陳義孝佛學常見辭彙

又名八神變，或八自在，即能小、能大、能輕、能自在、能有主、能遠至、能動、隨意。



### 丁福保佛學大辭典

【名數】智度論謂為八神變。涅槃經謂為八自在。八神變者，一、能小，以變化力使自他身及世界等為極小微塵也。二、能大，以變化力使自他身及世界等滿於極大虛空也。三、能輕，以變化力使自他身及世界等如極輕鴻毛也。四、能自在，以變化力使大小長短等轉化自在也。五、能有主，以變化力自化為大人小人，而心無高下，降伏一切，攝受一切也。六、能遠至，以變化力能到遠處。凡有四種：一、飛行遠至，二、此沒彼出，三、移遠而近，不往而到，四、於一念徧到十方。七、能動，以變化力使大地為六種震動或十八種震動也。八、隨意，以變化力而能一身多身山壁直過，履水火，蹈虛空，轉四大，使地作水，使石作金等，悉得如意之所欲也（八自在我大同小異）。玄義釋籤四曰：「大論名八神變，大經名八自在我。言神變者，無而忽有，有而忽無。言自在者，不謀而運，一切無礙。故與大論義同而名小異。」


