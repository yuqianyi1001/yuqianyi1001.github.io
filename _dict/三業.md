---
title: 三業
source: deerpark.app
---

**來源：陳義孝佛學常見辭彙**

<p>１．身業、口業、意業。身業即身之所作，如殺生、偷盜、邪淫、酗酒等事是；口業即口之所語，如惡口、兩舌、綺語、妄語等之言語是；意業即意之所思，如貪、瞋、痴等動念是。２．善業、惡業、無記業。善業是良善的行為造作；惡業是惡劣的行為造作；無記業是非善非惡無可記別的作業。３．漏業、無漏業、非漏非無漏業。漏業是有煩惱的作業，可召感分段生死的果報，乃凡夫的作業；無漏業是無煩惱的作業，可召感方便有餘土的果報，乃二乘人的作業；非漏非無漏業可召感實報土的果報，乃菩薩的作業。４．順現受業、順生受業、順後受業。順現受業是此生造業此生就受果報；順生受業是此生造業要在來生才受果報；順後受業是此生造業要到二生以後才受果報。５．罪業、福業、不動業。罪業就是罪惡之業，造了罪惡之業，將會墮落到三惡道中去受苦；福業就是福德之業，造了福德之業，將來就會招感人天的福報，享受世界上的福樂；不動業是約所修的禪定說的，如修四禪定，將來就會生到色界天去，如修四無色定，將來就會生到無色界天去，在色無色界天中，享受禪定之樂，不為外境所動，故名不動業。</p>

**來源：法相辭典**

<p>★大毗婆沙論一百十三卷十四頁雲：三業者：謂身業、語業、意業。問：此三業，雲何建立？為自性故？為所依故？為等起故？若自性者：應唯一業。所謂語業。語即業故。若所依者；應一切業，皆名身業。以三種業，皆依身故。若等起者；應一切業，皆名意業。以三皆是意等起故。答：具由三緣，建立三業。一、自性故，建立語業。二、所依故，建立身業。三、等起故，建立意業。復有說者，由三緣故，建立三業。一、依自處故，二、依他處故，三、依相應處故。依自處故，建立語業。依他處故，建立身業。依相應處故，建立意業。如是名為三業自性。已說自性；所以今當說。問：何故名業？業有何義？答：由三義故，說名為業。一、作用故，二、持法式故，三、分別果故。作用故者：謂即作用，說名為業。持法式者：謂能任持七眾法式。分別果者：謂能分別愛非愛果。問：若爾者；彼俱有相應法，亦能分別愛非愛果，悉名業耶？答：此中唯說勝者名業。此三種業，于諸俱有相應法中，最為勝故。譬如世間，于種種勝處，得種種名，此亦如是。如世間說：樂師作樂。此中非無樂具、樂器、及樂人等。但于其中，樂師最勝；故得其名。又如書者，非無種種紙墨筆等，及勤方便，和合成字。然隨最勝，人得其名。染者鍛者，喻亦如是。今此亦然，雖有種種自性俱有及相應法，一切皆能感異熟果；然于其中，能分別果，業為最勝；是故偏說。復有說者，由三義故，說名為業。一、有作用故，二、有行動故，三、有造作故。有作用者，即是語業。如是評論，我當如是如是所作。有行動者，即是身業。雖實無動，如往餘方。有造作者，即是意業。造作前二，由此義故，說名為業。</p>

**來源：三藏法數**

<p>﹝出析玄記﹞ 〔一、身業〕，身業，即身所作之業也。有善有惡。若殺生、偷盜、邪婬，即身惡業也；若不殺、不盜、不婬，即身善業也。 〔二、語業〕，語業，即口所說之業也，有善有惡。若妄言、綺語、惡口、兩舌，即口惡業也；若不妄言、不綺語、不惡口、不兩舌，即口善業也。 〔三、意業〕，意業，即意所起之業也，有善有惡。若貪欲、瞋恚、邪見，即意惡業也；若不貪欲、不瞋恚、不邪見，即意善業也。</p>

**來源：丁福保佛學大辭典**

<p>【名數】一身業，作於身者。二口業。說於口者。三意業，思於意者。此三業大乘唯識分別假實之二，身語二業有假實之二種，意業唯為實之一種。身業之假法，為取捨屈伸等身形之表色，攝於色處之中。語業之假法，為音聲之屈曲，攝於聲處。小乘立之為實之業體。身語意三業之實法，為意識相應之思心所。思有三種：一審慮思，將發身語而先審慮之思也。二決定思，起決定之心而將欲作之思也。三動發勝思，正發身語而動作善惡事之思也。此中取第三現行動發勝思善不善之思為身語二業之體，取第一第二之二思為意業之體。見義林章三末。</p><p>一福業，為顯界之善業可招樂果者。二非福業，為欲界之惡業可招苦果者。三不動業，謂屬於色界無色界之禪定意業也。屬於欲界之身口意三業，於其果報有由他之緣力而時為移動者。如可受人趣之果者，亦為他之惡緣所引而感鬼趣之果。然修上二界之禪定者，依其禪定之差別而可受之上界地地果報，決無變動，故禪定總名不動業。見俱舍論十五。</p><p>一善業，順於道理之作業。二惡業，逆於道理之作業。三無記業，其作業中庸而佛記不為善惡者。又不能記受苦果受樂果者。見大乘義章七。</p><p>一漏業。感分段生死之果報者，凡夫之所作。二無漏業。感方便有餘土之果報者，二乘之所作。三非漏非無漏業，感實報土之果報者，菩薩之所作。見止觀三之上。</p><p>一順現受業。俱舍謂為順現法受業。於此生作業於此生受果報者。二順生受業，俱舍謂為順次生受業。於此生作業於次生受果者。三順後受業，俱舍謂為順業次受業。於此生作業，於二生已後受果者。見雜集論八，大乘義章七。又一曲業，依諂而生之身口意三業也。二穢業，依瞋而生之三業也。三濁業，依貪而生之三業也。見俱舍論十五。</p><p>一順樂受業，自欲界至色界第三禪天之所有善業，名為順樂受業。以能感樂受故也。二順苦業，欲界之一切不善業也。三順不苦不樂受業，自第三禪天至已上有頂之一切善業。唯感意識之捨受也。見俱舍論十五。</p><p>【名數】身口意三處之所作也。如身之所作，口之所語，意之所思是。其他三業有種種。</p>

**來源：佛光大辭典**

<p>梵語trīni-karmāṇi。(一)身口意三業。(一)身業，指身所作及無作之業，有善有惡，若殺生、不與取、欲邪行等為身惡業；若不殺、不盜、不淫，即為身善業。(二)口業，又作語業，指口所作及無作之業，有善有惡，若妄語、離間語、惡語、綺語等為口惡業；若不妄語、不兩舌、不惡語、不綺語則為口善業。(三)意業，指意所起之業，有善有惡，若貪欲、嗔恚、邪見等為意惡業；若不貪、不嗔、不邪見則為意善業。此外，另有非善非惡、無感果之力的無記之身口意三業。﹝別譯雜阿含經卷五、大毗婆沙論卷一一三、集異門足論卷六、大乘法苑義林章卷三末﹞（參閱‘業道’ 5502）</p><p>(二)就善、惡、無記等三性分業為善業、不善業、無記業。(一)善業（梵kuśala -karma ），指以無貪、無嗔、無癡等為因緣之業。(二)惡業（梵akuśala -karma ），又作不善業，指以貪、嗔、癡等為因緣之業。(三)無記業（梵avyākṛta -karma ），非以無貪、無嗔、無癡等，亦非以貪、嗔、癡等為因緣之業。﹝俱舍論卷十五、瑜伽師地論卷九、品類足論卷五、發智論卷十一﹞（參閱‘三性’563）</p><p>(三)又作三受業、三受報業。就苦、樂、舍三受，分業為順樂受業、順苦受業、順不苦不樂受業。(一)順樂受業（梵sukha -vedanīya-karma ），又作樂報業，指福業及順第三靜慮而受之善業。(二)順苦受業（梵duḥkha -vedanīya-karma ），又作苦報業，指非福業。(三)順不苦不樂受業（梵aduḥkhāsukha -vedanīya-karma ），又作不苦不樂報業，指能感一切處阿賴耶識之異熟業及第四靜慮以上之善業。﹝俱舍論卷十五、瑜伽師地論卷九、品類足論卷五﹞</p><p>(四)又作三時業、三報業。就現、次、後等三生之報，分業為順現法受業、順次生受業、順後次受業。又作現報業、生報業、後報業。(一)順現法受業（梵dṛṣṭa -dharma-vedanīya-karma ），即此生所造，于此生成熟之業。(二)順次生受業（梵upapadya -vedanīya-karma ），即此生所造，于第二生成熟之業。(三)順後次受業（梵apara -paryāya-vedanīya-karma ），即此生所造，于第三生以後次第成熟之業。﹝俱舍論卷十五、瑜伽師地論卷九十﹞</p><p>(五)就界之上下及所感果之愛與非愛之別，分業為福業、非福業、不動業。(一)福業（梵puṇya -karma ），招感欲界善果之業；此業能招可愛之果以益有情。(二)非福業（梵apuṇya -karma ），又作罪業。招感欲界惡果之業；此業能招非可愛之果以損有情。(三)不動業（梵aniñjya -karma ），招感色界及無色界善果之業。又色界、無色界之業，以定力之故，初禪之業必感初禪之果，二禪之業必感二禪之果；其業與果皆不動轉，故稱不動業。反之，欲界之業則能為他緣所動轉，故稱動業。﹝正法念處經卷五十五、俱舍論卷十五、順正理論卷四十﹞</p><p>(六)就施、戒、修，分業為施類福業事（梵dāna -maya-puṇya-kriyā-vastūni ）、戒類福業事（梵sīla -maya-puṇya-kriyā-vastūni ）、修類福業事（梵bhāvanā -maya-puṇya-kriyā-vastūni ）。又作三福業事（梵trīṇi puṇya -kriyā-vastūni ）、三類福業事、三性福業事。略稱三福業。瑜伽師地論卷九（大三○·三一九下）：‘施性業者，謂若因緣，若等起，若依處，若自性。彼因緣者，謂以無貪、無嗔、無癡為因緣。彼等起者，謂無貪、無嗔、無癡俱行，能舍所施物，能起身語業思。彼依處者，謂以所施物及受者為依處。彼自性者，謂思所起，能舍所施物身業語業。如施性業，如是戒性業、修性業，隨其所應應知。此中，戒性業因緣、等起如前，自性者，謂律儀所攝身語業等。依處者，謂有情、非有情數物。修性因緣者，謂三摩地因緣，即無貪、無嗔、無癡。等起者，謂彼俱行引發定思。自性者，謂三摩地。依處者，謂十方無苦無樂等有情界。’﹝中阿含卷十一牛糞喻經、增一阿含經卷十二、大般若波羅蜜多經卷三﹞</p><p>(七)就律儀、不律儀、非律儀非不律儀等三種之別，而分業為律儀所攝業、不律儀所攝業、非律儀非不律儀所攝業。(一)律儀所攝業，又作律儀業。有三種：別解脫律儀所攝之業、靜慮等至果斷律儀所攝之業、無漏律儀所攝之業。(二)不律儀所攝業，又作不律儀業。瑜伽師地論卷九列舉十二種不律儀類所攝之業，即：屠羊、販雞、販豬、捕鳥、D兔、盜賊、魁膾、守獄、讒刺、斷獄、縛象、咒龍。(三)非律儀非不律儀所攝業，又作非律儀非不律儀業。除上述之律儀業及不律儀類業外，其餘一切善、不善、無記業均是。﹝發智論卷十二、大乘阿毗達磨雜集論卷八﹞（參閱‘非律儀非不律儀’ 3709）</p><p>(八)就三世，分業為過去業、未來業、現在業。(一)過去業，謂住于習氣之位，或已與果，或未與果之業。(二)未來業，謂未生未滅之業。(三)現在業，謂已造已思而未謝滅之業。﹝發智論卷十一、俱舍論卷十七、瑜伽師地論卷九﹞</p><p>(九)就三界之所系，分業為欲界系業、色界系業、無色界系業。(一)欲界系業，謂能招感欲界之異熟而墮于欲界之業。(二)色界系業，謂能招感色界之異熟而墮于色界之業。(三)無色界系業，謂能招感無色界之異熟而墮于無色界之業。﹝發智論卷十一、瑜伽師地論卷九、大毗婆沙論卷一一五﹞</p><p>(十)就學、無學、非學非無學</p>
