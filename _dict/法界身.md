---
title: 法界身
source: deerpark.app
---

**來源：陳義孝佛學常見辭彙**

<p>周遍於法界的身體，亦即佛三身中之法身。</p>

**來源：丁福保佛學大辭典**

<p>【術語】佛三身中之法身也。佛之法身為周徧法界眾生而感應之佛身，故名法界身。一身即現一切身也。探玄記二曰：「現一身即一切身，名法界身。」觀經定善義曰：「言法界者是所化境，即眾生界也。言身者是能化之身，即諸佛身也。」觀無量壽經曰：「諸佛如來是法界身，入一切眾生心想中。」天台觀經疏曰：「法界身者，報佛法性身也。眾生心淨法身自在，故言入眾生心想中。」</p><p>法界者，眾生之心法也，此心能生諸法，故名法界，而今此法界心生萬法之佛身。故稱佛身曰法界身。即法界所生之身也。往生論註上曰：「法界是眾生心法也，以心能生世間出世間一切諸法，故名心為法界。法界能生諸如來相好身，亦如色等能生眼識，是故佛身名法界身。」</p>

**來源：佛光大辭典**

<p>(一)指佛之法身。法界，為所化之境，即眾生界；身，為能化之身，即諸佛之身。即指化益眾生界之佛身，稱為法界身。觀無量壽佛經（大一二·三四三上）：‘諸佛如來是法界身，遍入一切眾生心想中。’﹝觀無量壽佛經疏卷三定善義﹞</p><p>(二)法界，指眾生之心法；此心能生世間、出世間等一切諸法，故稱為法界。又法界能生諸佛相好之身，故稱佛身為法界身，亦即法界所生之身。﹝往生論注卷上﹞</p><p>(三)又作六大法身。為密教所立五種法身之一，以地、水、火、風、空、識等六大為大日如來之法身，稱為法界身。（參閱‘法身’3353）</p>
