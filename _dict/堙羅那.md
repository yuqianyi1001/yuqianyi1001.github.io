---
title: 堙羅那
source: deerpark.app
---

**來源：丁福保佛學大辭典**

<p>【植物】Airāvaṇa，又作[口*垔]那婆那，伊羅鉢多羅，伊羅鉢那，[口*垔]羅婆那，伊羅婆拏，黳羅葉，毉羅葉，伊蘭等。元為草名。以名天帝之象。玄應音義十一曰：「堙羅，古文堙二形，今作堙。同於仁切。帝釋象王，名堙羅那，或名那婆那，或名伊羅鉢多羅。此譯云香葉。身長九由旬，高三由旬，其形相稱也。[口*垔]，鳥賢切。」同二十二曰：「黳羅葉，一奚切，樹名也。舊經律中，作伊羅葉，訛也。」華嚴疏鈔四十三曰：「伊羅鉢那，此云香葉，常居第一金山之脅。」可洪音義三曰：「翳羅，上烏兮反，龍象王之名也。又因煙二音，或云[口*垔]羅婆那，或云伊羅婆那，或云哀羅跋拏，或云藹羅伐拏。」慧琳音義第十二曰：「[口*垔]羅婆那，白象王名也。天帝釋所乘。」同十六曰：「伊羅跋象，此象王名。天帝釋常所乘，有大神通。」華嚴經六十六曰：「伊羅婆拏大象。」</p><p>龍王名。本行集經三十七曰：「爾時海內伊羅鉢王，既受龍身。」經注曰：「尹羅鉢，隋言霍香葉。」慧琳音義三十八曰：「毉羅葉者，龍王名也。此龍頭上有毉羅樹，故名。」見伊蘭條（本項中伊羅婆那Airāvaṇa與伊羅鉢Elāpattra及Erāvarṇa似相混，皆龍象名也）。</p><p>參照：<a href="/dict/伊蘭">伊蘭</a></p>
