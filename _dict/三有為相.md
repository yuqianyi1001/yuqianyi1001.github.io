---
title: 三有為相
source: deerpark.app
---
### 法相辭典

★瑜伽四十四卷二頁雲：如是四種有為之相，總攝諸行。以要言之；二分所顯。一者、有分所顯。二者、無分所顯。此中世尊，依于有分，建立一種有為之相。依于無分，建立第二有為之相。住異二種，俱是諸行有分所顯；建立第三有為之相。

★二解　瑜伽五十二卷五頁雲：問：若有為法，生老住滅四有為相，具足可得；何故世尊、但說三種；一、生。二、滅。三、住異性？答：由一切行、三世所顯故。從未來世，本無而生。是故世尊、由未來世，于有為法，說生有為相。彼既生已；落謝過去。是故世尊、由過去世，于有為法，說滅有為相。現在世法，二相所顯。謂住、及異。所以者何？唯現在時，有住可得。前後變異，亦唯現在。是故世尊，由現在世，于有為法，總說住異為一有為相。

★三解　顯揚十四卷二十三頁雲：復次如前所說三有為相，非唯剎那。何以故？頌曰：生初後中間，取三有為相。論曰：三有為相，由眾同分一生所攝。謂初生時，取為生相。最後死時，取為滅相。于二中間相續住時，取為住異。如是建立三有為相，應知。



### 丁福保佛學大辭典

【名數】經中說四有為法，又說三有為相，三有為相者：一生相，二住異相，三滅相也。此中第二之住異相，俱舍論有二說：一者謂住者異之別名也，住必有異，故異相，謂之住異相，非住與異之二相。佛說生異滅之三相者，欲於三世遷流之相，使有情生厭畏也。生者引未來之法，使流入現在，異與滅者，使其衰異及壞滅而流入過去也。猶如見有三怨敵居於人之稠林。一自稠林牽出之，一使衰其力，一壞其命根。住相者於法安立，人不厭畏之，故於有為相中不說之。又無為法有自相之住，住相濫於彼，故不說之。二者謂住異相者，住相與異相，合之而說也，所以然者，住是有情之所愛處，欲使厭捨之，故與異合說，如說黑耳與吉祥俱也。見唯識述記二末，俱舍光記五。

【名數】見有為條。

參照：<a href="/dict/有為">有為</a>



