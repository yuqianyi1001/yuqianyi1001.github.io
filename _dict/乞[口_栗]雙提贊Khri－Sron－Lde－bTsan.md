---
title: 乞[口*栗]雙提贊Khri－Sron－Lde－bTsan
source: deerpark.app
---

### 丁福保佛學大辭典

【人名】西藏王名。金城公主之子，生於唐開元十六年，十三歲即西藏國王位。當時國勢大揚，西伏揭職浩罕，東戡定雲南四川之大部，威震四鄰。王始不好佛教，受其母金城公主之感化，遣使僧於印度，學修佛教。先後招致善海大師，蓮華上生師。蓮華上生師攜來中觀宗之典籍，並陀羅尼及密乘修法等。又請蓮華上生師之高弟大翻譯師及迦摩什羅羅班彌達眾成就人等與毘盧遮那羅佉怛康龍尊護餘班彌達等廣譯教法，論議此等新來密乘並中觀派之佛教與雙贊思甘普王時代渡來之中國佛教，評其優劣，遂由迦摩什羅之力，定前者為西藏之正教，大興佛教。在位四十七年，以唐貞元二年薨，國人呼為文殊之化身。見彰所知論上等。


