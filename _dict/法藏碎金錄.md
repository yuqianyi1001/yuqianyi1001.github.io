---
title: 法藏碎金錄
source: deerpark.app
---
### 佛光大辭典

凡十卷。宋代晁迥（951～1032）編纂于天聖五年（1027）。晁氏就學北宋初期政治家、學者王禹，耽于禪，虔心佛典，頗多有關佛理之隨筆。本書以儒教倫理為骨幹，亙儒、佛、道三家賢聖之言，並雜錄一己之隨想，有助于修身養性。原應收入雜錄部，然四庫提要依據陳振孫之書錄解題，而將之列入釋家類。由本書卷五‘予謂法藏碎金錄如聚蓄百藥，隨方用治種種之疾’數語，可知晁氏編纂本書之目的。由卷八‘彌陀之淨土，法華之化城乃權教、漸教；金剛之無所住心，圓覺之普眼觀門則是實教、頓教。閱內典者以此為戒’數語，亦知晁氏之所宗。﹝宋史卷三十晁迥傳、中國佛教史籍概論（陳垣）﹞



### 丁福保佛學大辭典

【書名】十卷。宋晁迥撰。皆融會佛理，隨筆記載。亦宗門語錄之類。其曰碎金，取世說新語安石碎金義也。孫覿謂其宗向佛乘，以老莊儒書彙而為一。明嘉靖乙巳，迥裔孫瑮始從內閣錄出鋟板以行。改其名曰迦談。今仍從迥原名。見四庫提要。



