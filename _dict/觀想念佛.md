---
title: 觀想念佛
source: deerpark.app
---

### 陳義孝佛學常見辭彙

四種念佛之一。見四種念佛條。



### 三藏法數

謂端坐正念，面向西方，心作妙觀，或想阿彌陀佛眉間白玉毫相光，乃至足下千輻輪相，如是從上至下，從下至上，展轉觀之，觀想純熟，三昧現前，臨命終時，決得往生極樂世界矣。（梵語三昧，華言正定。）



### 丁福保佛學大辭典

【術語】四種念佛之一。觀念阿彌陀佛之真身於心裡也。觀經之觀佛當之。見普賢行觀記，三藏法數十七。



### 佛光大辭典

出自宗密之普賢行願品疏鈔四種念佛之一。端正身心，觀想佛身相好莊嚴，稱為觀想念佛。據觀佛三昧海經卷九、卷十、坐禪三昧經卷上載，若于佛之三十二相，專觀其中一相，能滅九十億那由他恆河沙微塵數劫之生死重罪；若觀其全身相好，須端坐正受，系念佛身，莫念地、水、火、風等諸餘法，常念佛身，見十方三世諸佛悉在目前，可滅除無量劫之罪。此外，觀想念佛又有一相觀、多相觀、全相觀之別。（參閱‘四種念佛’1804）


