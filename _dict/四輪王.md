---
title: 四輪王
source: deerpark.app
---

**來源：三藏法數**

﹝出長阿含經﹞ 此四輪王，長阿含經唯言金輪王有金輪寶現。若據俱舍論，則四王各有輪現也。 〔一、鐵輪王〕，大智度論以人壽一增一減為一小劫，謂人壽八萬四千歲時，歷過百年壽減一歲，如是減至十歲則止；復過百年，又增一歲，如是增至二萬歲時，有鐵輪王出，獨領南閻浮提一洲。諸國有不順化者，王則現威列陣，令其降伏，然後於彼勸化人民，修十善道，是名鐵輪王。（劫，梵語具云劫波，華言分別時節。梵語閻浮提，華言勝金洲。十善者，不殺、不盜、不邪淫、不妄語、不兩舌、不惡口、不綺語、不貪欲、不瞋恚、不邪見也。） 〔二、銅輪王〕，謂人壽增至四萬歲時，有銅輪王出，領東弗于逮及南閻浮提二洲，諸國有不順化者，王至彼國，宣威布德，令其歸順，於是勸化人民，修十善道，是名銅輪王。（梵語弗于逮，華言勝身。） 〔三、銀輪王〕，謂人壽增至六萬歲時，有銀輪王出，領東弗于逮、南閻浮提、西瞿耶尼三洲，諸國有不順化者，王至彼國，威嚴所加，即便臣伏。於是勸化人民，修十善道，是名銀輪王。（梵語瞿耶尼，華言牛貨。） 〔四、金輪王〕，謂人壽增至八萬四千歲時，有金輪王出，統領北鬱單越等四洲。以十五日沐浴昇殿，有金輪寶忽現於前，輪有千輻，光色具足。若王欲往東方，輪則東轉，王乃將諸兵眾隨其後行。金輪寶前，又有四神引導。輪所住處，王即止駕。南西北方，隨輪所至，亦復如是。於四天下，普勸人民修十善道，是名金輪王。（梵語鬱單越，華言勝處。）



### 丁福保佛學大辭典

【雜名】四位之轉輪聖王也。見轉輪王條。

參照：<a href="/dict/轉輪王">轉輪王</a>



### 佛光大辭典

又稱四種輪王。指金輪王、銀輪王、銅輪王、鐵輪王。長阿含經卷十八轉輪聖王品、中阿含卷十一‘四洲經’皆有轉輪聖王之記載，謂轉輪聖王有輪寶、象寶等七寶，七寶各有其殊勝功德、然未述及輪寶又別為金、銀、銅、鐵等四寶；據大毗婆沙論卷三十、俱舍論卷十二等之記載，則謂輪寶又有金、銀、銅、鐵之別，亦各有其輪王。四輪王即：(一)金輪王，于人壽八萬四千歲時出世，統治四洲。(二)銀輪王，于人壽六萬歲時出世，統治東、南、西三洲。(三)銅輪王，于人壽四萬歲時出世，統治東、南二洲。(四)鐵輪王，于人壽二萬歲時出世，統治南閻浮洲。四輪王之德，優劣不一。金輪王系由諸小國王來迎；銀輪王則自往彼土，彼等即臣伏之；銅輪王則須至彼國振威方伏；鐵輪王且須至彼國現威列陣始勝。然一切輪王均無須傷害諸國即可令其臣伏，並于彼土普勸人民修十善道。﹝雜阿含經卷二十七、增一阿含卷三十三等法品經、輪王七寶經、菩薩瓔珞本業經卷上賢聖學觀品、瑜伽師地論卷二、卷四、大唐西域記卷一、法苑珠林卷四十三、十住心廣名目卷二﹞（參閱‘轉輪聖王’6624）


