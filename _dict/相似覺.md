---
title: 相似覺
source: deerpark.app
---

### 三藏法數

謂圓教十信位中，由始覺之功，見、思麤惑既已斷竟，尚餘無明細惑未破，所覺之理，非真本覺，唯得名為相似，故名相似覺。（十信者，信心、念心、精進心、慧心、定心、不退心、護法心、回向心、戒心、願心也。）

謂十信位人，以捨麤分別執著相故，無明之惑將破，本覺之體將顯；雖未真證，而似於真，是名相似覺。（十信者，信心、念心、精進心、慧心、定心、不退心、護法心、回向心、戒心、願心也。捨麤分別執著相者，謂於色聲香味觸法六塵之境，不分別好惡，不起貪瞋等執著之相也。）



### 丁福保佛學大辭典

【術語】起信論所說四覺之第二。菩薩於十住十行十迴向之三十位發類似真覺之智慧以制伏諸煩惱之位也。



### 佛光大辭典

二乘及三賢位（十住、十行、十回向）之菩薩滅盡異相之不覺，證悟相似真如之理者；以未曾真得之故，名為相似覺。大乘起信論（大三二·五七六中）：‘如二乘觀智、初發意菩薩等，覺于念異，念無異相。以舍粗分別執著相故，名相似覺。’此為二乘及地前菩薩既舍我執粗分別相，與初地見道以上之隨分覺近似，故稱為相似覺。又據起信論本疏聽集記卷十載，所謂相似覺者，即相似于十地證位。乃屬始覺階級四位中之第二位。﹝大乘起信論義記卷中﹞（參閱‘本覺’1979）


