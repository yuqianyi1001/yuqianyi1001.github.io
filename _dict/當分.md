---
title: 當分
source: deerpark.app
---

### 丁福保佛學大辭典

【術語】台家所立，有當分跨節之目，當分者謂於藏通別圓之四教各有其當分之教行理，跨節者，謂於前三教上直超說圓意。蓋當分之義門，在一代經之當位，跨節之義門，在法華經而見一代經也。千差無量之法門，由施權之方便言之，則盡係當分，自開會之佛意言之，則皆係跨節，以當分而成相待妙，以跨節而成絕待妙。玄義二曰：「一當分，二跨節。」同釋籤曰：「答：中意者，即具當分跨節兩義，應知兩義即與待絕二妙不殊。（中略）若依施權，即當分義。若據佛意，即跨節義。﹙中略﹚當分通於一代，於今便成相待。跨節唯在今經，佛意非適今也。」又曰：「當分乃成今經相待義邊，跨節乃成今經開權義邊。」


