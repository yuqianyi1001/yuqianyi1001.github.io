---
title: 般若波羅蜜
source: deerpark.app
---
### 佛光大辭典

梵語prajñā-pāramitā。又作般若波羅蜜多、般羅若波羅蜜。意譯作慧到彼岸、智度、明度、普智度無極。或稱慧波羅蜜多、智慧波羅蜜。為六波羅蜜之一，十波羅蜜之一。即照了諸法實相，而窮盡一切智慧之邊際，度生死此岸至涅彼岸之菩薩大慧，稱為般若波羅蜜。

般若波羅蜜為六波羅蜜之根本，一切善法之淵源，故又稱諸佛之母。般若即慧，聲聞、緣覺雖有所得，然彼等唯求速趣涅，不窮智之邊際，故不能得般若波羅蜜；唯菩薩求一切智，遂以之達于彼岸，稱具足般若波羅蜜。此般若波羅蜜于成佛時轉為一切種智，故般若波羅蜜不屬于佛，不屬于聲聞、闢支佛，亦不屬于凡夫，唯屬于菩薩。關于般若波羅蜜之自性，大智度論卷十一舉出多種說法。

又大乘莊嚴經論卷八詳述般若波羅蜜之自性、因、果、業、相應及其品類，謂般若波羅蜜以正擇出世間之法為其自性，以定持為其因，以獲得善解脫為其果，以無上正擇為其命，以正說正法為其業，以一切法之上首為其相應，以世間、出世間、大出世間為其品類。關于般若波羅蜜之修習法，諸經所舉甚多，如金光明最勝王經卷四舉出五法，大乘寶雲經卷二舉出十法，另如大乘本生心地觀經卷七波羅蜜多品、大智度論卷四、大品般若經卷八散花品等亦有述說。又諸經中亦多贊嘆般若波羅蜜，及其異名者。﹝大品般若經卷十四佛母品、六度集經卷八、放光般若經卷四摩訶衍品、大智度論卷十八、卷四十三﹞（參閱‘般若’4301）



### 三藏法數

梵語般若，華言智慧。決定審理名智，造心分別名慧。謂照了一切諸法，皆不可得，故能通達無礙也。經云：菩薩於諸佛所，善觀諸法，得實相印，普入一切智門，是名般若波羅蜜。（實相，即一實相也，無相之相名為實相。印即印定一切法皆無相故。）



### 陳義孝佛學常見辭彙

般若譯義是智慧，波羅蜜譯義是到彼岸，般若波羅蜜是說般若如船，能將眾生從生死的此岸，渡到不生不滅的涅槃彼岸。



### 丁福保佛學大辭典

【術語】Prajñāpāramitā，新譯家謂為般若波羅蜜多。於六波羅蜜及十波羅蜜中，皆為第六波羅蜜。般若波羅蜜經中，雖說六波羅蜜，然以般若為諸波羅蜜中之最第一、故特標般若波羅蜜之名。般若譯為智慧，波羅蜜譯為度或到彼岸。照了實相之智慧，為度生死此岸而至涅槃彼岸之船筏，故謂之波羅蜜。智度論十八曰：「問曰：云何名般若波羅蜜？答曰：諸菩薩從初發心求一切種智，於其中間知諸法實相慧，是般若波羅蜜。」



