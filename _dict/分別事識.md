---
title: 分別事識
source: deerpark.app
---

**來源：丁福保佛學大辭典**

<p>【術語】楞伽經所說三識之一。八識中除阿賴耶識，為其他末那等七識之總稱，以對種種之境，而起虛妄分別故也，對真識則云事識。楞伽經一曰：「略說有三種識，廣說有八相，何等為三？謂真識、現識、分別事識。」起信論曰：「依諸凡夫取著轉深，計我我所，種種妄執，隨事攀緣，分別六塵，名為意識，亦名離識，又復說名分別事識。」同義記中末曰：「又能分別去來內外種種事相故，彼說為分別事識也。」又第八識十八名之第十五名也。以第八阿賴耶識為生一切分別事識之根本故也。唯識了義燈四本曰：「十五名識，無相論云：分別事識也。」</p>

**來源：佛光大辭典**

<p>意識之別名。略稱事識。大乘起信論以眼、耳、鼻、舌、身、意等六識總稱為意識，能于過去、現在、未來等三世之境及內根外塵之種種事相起分別之認識作用，故稱分別事識。</p>
