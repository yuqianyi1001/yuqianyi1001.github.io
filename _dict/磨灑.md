---
title: 磨灑
source: deerpark.app
---
### 佛光大辭典

梵語māsa，巴利語mā=sa。又作磨沙、摩娑迦（梵māṣaka  ，巴māsaka  ）。意譯為錢、銅錢。為印度古代通貨之一。八十貝齒（梵kaparda  ）為一磨灑，二十（或十二、十六、四十）磨灑為一迦利沙缽那（梵kārṣāpaṇa  ）。在律典中規定，盜取五（或三、四、十）磨灑（即四分之一迦利沙缽那）以上者，即犯波羅夷罪，當擯斥于僧團外。上記之迦利沙缽那與磨灑之比例，依時代與地方之不同而有異。

律典中如四分律卷一等，多謂一磨灑相當于我國古代之一錢；若以盜取為數極少之五磨灑（五錢）即犯重禁言之，其說或有謬誤。故唐代慧琳于所撰一切經音義卷六十有所批駁，指出一磨灑應相當于我國的八十銅錢，五磨灑則相當于四百銅錢。

又梵語māṣa，原為菽豆之名，學名 Phaseolus radiatus。摩訶僧o律卷三十一，以大豆、小豆與摩沙豆等皆屬于生谷。同書卷二十九，以摩沙■為八種■之一。故推測一磨灑即相當于一粒菽豆大之金的價值。﹝根本薩婆多部律攝卷二、善見律毗婆沙卷八、十誦律卷五十二、俱舍論寶疏卷二十二、玄應音義卷二十一﹞



### 丁福保佛學大辭典

【物名】Māṣa，又作摩沙。金寶名，比丘盜五磨灑，則當波羅夷。慧琳音義六十曰：「是西方市金寶之名也，其金一丸如梧桐子許大，名一磨灑。以東西兩國通貨價直約之，可直此方銅錢八十。其五磨灑計當四百。彼國土法，偷盜財物，計當五磨灑者，罪當永棄送於山林，任其生死。若盜一二三四磨灑，量罪別科，不至於棄。佛制戒一准王法，比丘所盜之物，價直五磨灑者，即名犯重，擯棄出家不共住也。古人譯經錯會，將一磨灑同於一錢，錯之甚矣！佛言：我之教法，隨方國土為制。若准此國王法，上從五帝三王，下及大唐王制，未聞盜五錢即合至死。（中略）盜五匹已上方至流別，貫百之間有杖，不至流貶。而言五錢犯重者傷其太急，難為護持。不覺破此戒者其數多矣！有部律文云：四百犯重者，由故嚴峻，於此國土制以校量寬猛，正得其中，合佛本制也。」百一羯磨一曰：「何況五磨灑，若過五磨灑。」註曰：「西方檢問諸部律，皆同此名，斷其重罪，不云五錢。此是貝齒計八十箇名一磨灑，大數總有四百貝齒，一時離處方是犯盜，元不據錢。若譯為五錢者，全乖本文。故存梵語。」



