---
title: 真空觀
source: deerpark.app
---
### 佛光大辭典

華嚴宗所立法界三觀之一。即觀四法界中之理法界。真，指無虛妄之念慮。空，指無形質妨礙色相。法界，指所觀之境。觀，指能觀之心。即住于平等之觀，觀色非實色，舉體是真空，觀空非斷空，舉體是幻色；亦即觀色即是空，空即是色，因而免除一切情塵之束縛，而達空色無礙之境，此稱真空觀。

杜順分為四句十門：(一)會色歸空觀，謂會集一切色法均歸于真空性。此有四門：(1) 色非斷空門，謂幻色並非斷滅空，而是舉體皆真空。(2)色非真空門，謂實色並非真空。(3)色空非空門，謂實色與斷空皆非真空。(4)色即是空門，謂色空二者均無體性，故即是真空。

(二)明空即色觀，謂真空即是一切色法之本性。乃彰顯凡是真者即是俗假，此系由事物之本性而言真空。亦分四門：(1)空非幻色門，謂斷滅空不即是幻色。(2)空非實色門，謂真空不即是實色。(3)空非空色門，謂真空並非斷滅空與眼前實色，而指真空之本性。(4)空即是色門，謂說空無我理者，由于空色相即之故。空，即真空；色，則兼幻色。

(三)空色無礙觀，謂色相舉體是真空，真空亦舉體而不異色相；以色為幻色，而不礙于空，空為真空，亦不礙于色，故觀空色二法無障無礙。

(四)泯絕無寄觀，泯絕，謂泯絕色空，離一切相。無寄，謂無有語言文字可以寄託。謂此所觀之真空，乃超絕一切對待，離言絕慮而無可寄託，為言解所不及，故必至心境俱滅不可思議之境地，乃見真空之全體。﹝華嚴法界觀門、注華嚴法界觀門序﹞（參閱‘三重觀門’592）



### 三藏法數

謂非虛妄念慮曰真，非形礙色相曰空。故簡情妄以顯真性，使見色非實色，舉體全是真空。令見空非斷空，舉體全是真性。如是則能廓情塵，而空色無礙；泯智解，而心境俱融，故名真空觀。



### 陳義孝佛學常見辭彙

華嚴宗所立三觀之一。見三觀條。



### 丁福保佛學大辭典

【術語】華嚴宗所立三觀之一。見三觀條。

參照：<a href="/dict/三觀">三觀</a>



