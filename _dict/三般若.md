---
title: 三般若
source: deerpark.app
---

### 陳義孝佛學常見辭彙

文字般若、觀照般若、實相般若。一切經論中文字，皆名文字般若；若依文字，解其義理，起觀照行，則名觀照般若；若依觀照，窺見心性，徹證實相，則名實相般若。文字是工具，觀照是手段，實相是目的，此三般若，是整套的，一貫的。



### 三藏法數

﹝出金光明經玄義﹞ 梵語般若，華言智慧。此三般若體是圓常大覺也。即此一覺，有三種德，故名三般若。 〔一、實相般若〕，謂本覺之體，非寂非照，離虛妄相，名為實相，即一切種智也。（非寂非照者，寂謂寂靜，照謂照明，寂照皆言非者，用遮二邊，以顯中道實相之德也。一切種智者，謂知一切諸佛之道，知一切眾生之因種也。） 〔二、觀照般若〕，謂觀照之德，非照而照，了法無相，名為觀照，即一切智也。（非照而照者，照謂照明，謂理本非照，因觀而照，以顯觀照之德也。一切智者，謂能知一切內法內名，一切外法外名也。） 〔三、方便般若〕，方便，猶善巧也。謂方便之德，非寂而寂，善巧分別諸法，名為方便，即道種智也。（非寂而寂者，寂謂寂靜，以寂靜故，了一切法皆從因緣而生，性本空寂，以顯方便之德也。道種智者，謂能用諸佛一切道法，發起一切眾生善種故也。）



### 丁福保佛學大辭典

【名數】般若者，圓常之大覺也。一覺有三德：一實相般若，為般若之理體，本來為眾生所具，離一切虛妄之相，般若之實性也。是為所證之理體。二觀照般若，觀照實相之實智也。三方便般若，分別諸法之權智也。見金光明玄義上。

一實相般若（如上），二觀照般若（如上），三文字般若，詮上二般若之言教五部八部及大般若等般若經是也。見肇論，法藏般若心經略疏。仁王經良賁疏上一曰：「明此經者題云般若，即以為宗。觀如來品別明三種，實相觀照及以文字。慈恩三藏更加二種，境界眷屬，通前五法，般若性故，般若相故，般若因故，般若境故，般若伴故。」

【名數】見般若條。

參照：<a href="/dict/般若">般若</a>



### 佛光大辭典

般若，梵語prajñā，意為智慧。又作三種般若。(一)指實相般若、觀照般若、文字般若。大乘義章卷十依據大智度論，立三種般若義，即：(一)文字雖非般若，但為詮解般若之方便，又能生起般若，故稱文字般若。即指諸部般若經。(二)觀照，謂慧心鑑達之用，其體即為般若，故稱觀照般若。(三)實相，為觀照所知之境界，其體雖非般若，而能生起般若，故稱實相般若。

三般若中，文字、實相二者為般若之法，並非即是般若，觀照則為般若之體。據碧岩錄第九十六則載，實相般若即為真智，觀照般若即為真境，文字般若即為能詮之文字。又此三般若加境界般若、眷屬般若，稱為五種般若。此外，又有以文字般若稱為方便般若者。﹝金剛般若經疏、大品經義疏卷一、般若心經略疏、三論玄義、止觀輔行傳弘決卷三之一﹞

(二)指實相般若、觀照般若、方便般若。據金光明經玄義卷上、金光明玄義拾遺記卷二所載，般若乃圓常之大覺，此一覺有三種德，即：(一)實相般若，為般若之理體。乃眾生所本具，非寂非照，離一切虛妄之相，為般若之實性。即一切種智。(二)觀照般若，為觀照實相之實智。謂觀照之德，非照而照，了法無相，稱為觀照。即一切智。(三)方便般若，為分別諸法之權智。謂方便之德，非寂而寂，善巧分別諸法，稱為方便。即道種智。蓋此說謂方便、觀照、實相三者即是般若，乃性宗之義。


