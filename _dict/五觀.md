---
title: 五觀
source: deerpark.app
---
### 佛光大辭典

(一)五種觀法。即：(一)真觀，謂觀真諦之理而斷見思惑之空觀。(二)清淨觀，謂于既除見思惑之清淨身，斷塵沙惑之假觀。(三)廣大智慧觀，謂斷無明惑而得廣大智慧之中觀。(四)悲觀，謂以上三觀觀察眾生，拔眾生之苦惱。(五)慈觀，謂以上三觀觀察眾生，而與眾生以樂。﹝法華經普門品﹞

(二)又作食時五觀、沙門受食五觀。指沙門于進食之前所應作之五種觀法，即：(一)計功多少，量彼來處。謂此食墾植收獲舂磨、淘汰炊煮，所費功夫甚多，且施主減其妻子之分，為求福而施，故受食時，應作此觀。(二)忖己德行，全缺應供。謂若不坐禪誦經、營三寶事，不持戒，受施則墮，故不宜受食；德行若全，則可應供受食。(三)防心離過，貪等為宗。謂須防心離于三過，于上味食不起貪，于中味食不起癡，于下味食不起嗔。否則不知慚愧，墮三惡道，故受食時，當作此觀。(四)正事良藥，為療形枯。謂飢渴為主病，故須以食為藥，不起貪著。(五)為成道業，應受此食。謂不食則飢渴病生，難成道業，而多食致患，少食氣衰，故必食得適量，以資身修道。由觀想此五事之故，齋堂又稱五觀堂。﹝四分律刪繁補闕行事鈔卷中之三、卷下之二、釋氏要覽卷上、敕修百丈清規卷下大眾章﹞



### 陳義孝佛學常見辭彙

一、真觀，即觀察真諦的道理以斷見思之惑的空觀；二、清淨觀，即既已斷見思之惑，再斷塵沙之惑的假觀；三、廣大智慧觀，即斷了無明之惑之後，而得廣大智慧的中觀；四、悲觀，以上面三種觀觀眾生，而願拔眾生之苦；五、慈觀，即以上面三種觀觀眾生，而願給眾生快樂。



### 丁福保佛學大辭典

【名數】一、真觀，觀真諦之理而斷見思之惑之空觀也。二、清淨觀，於既除見思糞穢之清淨身，斷塵沙之惑之假觀也。三、廣大智慧觀，斷無明之惑得廣大之智慧之中觀也。四、悲觀，以上三觀觀眾生，拔眾生苦之謂也。五、慈觀。以上三觀觀眾生而與眾生以樂之謂也。法華經普門品曰：「真觀清淨觀，廣大智慧觀，悲觀及慈觀，常願常瞻仰。」

食時之五觀，五眼之觀照，華嚴宗五教之觀法。



