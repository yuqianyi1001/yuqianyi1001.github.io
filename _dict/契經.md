---
title: 契經
source: deerpark.app
---

**來源：陳義孝佛學常見辭彙**

<p>契合眾生的根機而且契合真理的經文，即佛經。</p>

**來源：法相辭典**

<p>★如十二分教中說。</p><p>★二解　瑜伽七十八卷十八頁雲：雲何契經？善男子！若于是處、我依攝事，顯示諸法；是名契經。謂依四事，或依九事，或復依于二十九事。雲何四事？一者、聽聞事，二者、歸趣事，三者、修學事，四者、菩提事。雲何九事？一者、施設有情事，二者、彼所受用事，三者、彼生起事，四者、彼生已住事，五者、彼染淨事，六者、彼差別事，七者、能宣說事，八者、所宣說事，九者、諸眾會事。雲何名為二十九事？謂依雜染品，有攝諸行事。彼次第隨轉事。即于是中，作補特伽羅想已，于當來世、流轉因事。作法想已，于當來世，流轉因事。依清淨品，有系念于所緣事。即于是中，勤精進事。心安住事。現法樂住事。超一切苦緣方便事。彼遍知事，此復三種。顛倒遍知所依處故；依有情想外有情中，邪行遍知所依處故；內離增上慢遍知所依處故。修依處事。作證事。修習事。令彼堅固事。彼行相事。彼所緣事。已斷未斷觀察善巧事。彼散亂事。彼不散亂事。不散亂依處事。不棄修習劬勞加行事。修習勝利事。彼堅牢事。攝聖行事。攝聖品眷屬事。通達真實事。證得涅事。于善說法毗奈耶中、世間正見、超升一切外道所得正見頂事。及即于此、不修退事。于善說法毗奈耶中、不修習故，說名為退。非見過失、故名為退。</p><p>★三解　瑜伽八十一卷十二頁雲：契經者：謂貫穿義，長行直說，多分攝受意趣體性。</p><p>★四解　顯揚六卷七頁雲：契經者：謂諸經中，佛薄伽梵、于種種時處，依種種所化有情調伏行差別，或說蘊所攝法、界所攝法、處所攝法；或說緣起所攝法；或說食所攝法、諦所攝法；或說聲聞獨覺如來所攝法；或說念住正斷神足根力覺支道支所攝法；或說不淨息念學證淨等所攝法。如來說是語已；諸結集者、歡喜敬受，為令聖教得久住故；以諸美妙名句文身、如其所應，次第結集，次第安置。以能綴緝引諸義利引諸梵行種種善義，故名契經。</p><p>★五解　集論七卷一頁雲：何等契經？謂以長行、綴緝略說所應說義。如來觀察十種勝利，緝綴長行，略說諸法。謂易可建立；易可宣說；易可受持；恭敬法故，菩提資糧，速得圓滿。速能通達諸法實性；于諸佛所，得證淨信；于法僧所，得證淨信；觸證第一現法樂住；談論抉擇悅智者心，得預聰明英叡者數。</p><p>★六解　大毗婆沙論一百二十六卷十三頁雲：契經雲何？謂諸經中，散說文句。如說：諸行無常，諸法無我，涅寂靜等。問：契經有何義？答：此略說有二義。一、結集義，二、刊定義。結集義者：謂佛語言、能攝持義，如華N縷。如結N者，以縷結華，冠眾生首，久無遺散。如是佛教、結集義門，冠有情心，久無妄失。刊定義者：謂佛語言、能裁斷義，如匠繩墨。如工巧者，繩墨眾材，易了正邪，去曲留直；如是佛教、刊定義門，易了是非，去惡留善。</p>

**來源：丁福保佛學大辭典**

<p>【術語】經文者契人之機，合法之理，故云契。大乘義章一曰：「以其聖教稱當人情，契合法相。從義立目，名之為契。」玄義八上曰：「翻為契者，契緣契事契義。」義林章二本曰：「今大乘解，梵言素呾纜，此名契經。（中略）契者，契當至合之義。」探玄記一曰：「素呾纜，此云契經。契有二義，謂契理故，合機故。」</p>
