---
title: 授手
source: deerpark.app
---

### 丁福保佛學大辭典

【術語】上輩三品之往生人臨終時，西方極樂之佛菩薩皆執金剛臺至行者前，授手迎接行者也。觀無量壽經曰：「阿彌陀如來與觀世音大勢至無數化佛。（中略）觀世音菩薩執金剛臺，語大勢至菩薩至行者前。阿彌陀佛放大光明，照行者身，與諸菩薩授手迎接。」



### 佛光大辭典

有多種含義，可類分三種：(一)即佛伸手引導眾生入淨土之意。于淨土經典中，如觀無量壽經上品上生之敘述文（大一二·三四四下）：‘阿彌陀佛放大光明照行者身，與諸菩薩授手迎接。’上品中生之文（大一二·三四五上）：‘汝行大乘，解第一義，是故我今來迎接汝，與千化佛一時授手。’皆為引導往生淨土之意。

(二)指傳授教法。禪宗典籍敕修百丈清規卷五沙彌得戒（大四八·一一三七中）：‘佛佛授手，祖祖相傳，不染世緣，方成法器。’此處授手，即指傳授教法之意。

(三)相鄰不遠之意。律典梵網經卷下（大二四·一○○九下）：‘受持菩薩戒者，應受持、讀誦、解說、書寫佛性常住戒卷，流通三世一切眾生，化化不絕，得見千佛，佛佛授手，世世不墮惡道八難。’菩薩戒經義疏卷下解釋梵網經文中之佛佛授手，謂非舉手更授，系明示秉持戒法如同與佛相鄰不遠，故謂之授手。


