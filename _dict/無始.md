---
title: 無始
source: deerpark.app
---
### 佛光大辭典

梵語anādikāla， anādikālika。一切世間如眾生、諸法等皆無有始，如今生乃從前世之因緣而有，前世亦從前世而有，如是輾轉推究，故眾生及諸法之原始皆不可得，故稱無始。萬法均從因緣生，亦由因緣滅，言無始即是顯因，若有始則無因，以有始則有初，有初則無因。以其無始，則是有因，所以明有因者，即顯佛法是因緣之義。四十華嚴經卷四十（大一○·八四七上）：‘我昔所造諸惡業，皆由無始貪恚癡。’﹝勝N寶窟卷中末﹞



### 陳義孝佛學常見辭彙

１．無有元始。諸法皆由因緣生，因上有因，因因無始，如是展轉推究，一切眾生及諸法之原始，皆不可得，故云無始。２．指距今極遠的時間。



### 丁福保佛學大辭典

【術語】一切世間，若眾生，若法，皆無有始，如今生從前世之因緣而有，前世亦從前世而有，如是展轉推究，故眾生及法之元始不可得，故云無始。勝鬘寶窟中末曰：「攝論云：無始即是顯因也，若有始則無因，以有始則有初，初則無因，以其無始則是有因。所以明有因者，顯佛法是因緣義。」梵語雜名曰：「無始，阿努婆嚩底。」



