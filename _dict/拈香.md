---
title: 拈香
source: deerpark.app
---
### 佛光大辭典

即于諸佛菩薩及祖師像前燒香、上香。又作捻香。開堂之日，拈香祝天子，稱祝聖拈香；初任住持或初次開堂說法時，為自己之本師拈香，以表明師承關系及感念師恩之情，稱嗣法拈香。為諸佛菩薩、檀越（施主、信徒）等拈香，再宣說法語，稱拈香佛事。其中，嗣法拈香，系住持親自插香于爐中，其餘之拈香行事，則由住持拈香付與侍者，再由侍者插香于爐中。

有關拈香之作法，據禪苑清規卷五堂頭煎點條載，燒香者于香台之東，向住持問訊畢，兩手捧起香盒，以右手拈盒置于左手中，繼以右手將盒蓋安放香台之上，右手上香，向敬獻之對象焚之，其後，右手將盒蓋覆于盒上，雙手捧香盒安放于香台，並低訴祝願。

祖庭事苑卷八拈香（d續一一三·一一八下）：‘釋氏之作佛事，未嘗不以拈香為先者，是所以記香而表信。經曰：“信是道源功德母，長養一切諸善根。”此其意也。今開堂長老必親拈香者，以所得之法，必有所自，所行之道，其外衛者必藉乎王臣，俾福慧雙資，必圖報于此日，豈偶然乎？’﹝敕修百丈清規卷三開堂祝壽條﹞（參閱‘燒香’6263）



### 丁福保佛學大辭典

【儀式】拈香燒之也，開堂之日，拈香祝天子，謂之祝聖拈香。為佛拈者，謂之嗣法拈香。勅修清規開堂祝壽曰：「拈香祝聖，次拈帝師，省院、臺憲、郡縣、文武官僚香，侍者逐一度香，法嗣香住持懷中拈出自插爐中。」嗣法拈香，住持自以香插於爐，其餘拈香，住持拈香付侍者，侍者以之插入爐中。又為佛祖及檀越等拈香，後陳法語者，是名拈香佛事。備用清規達磨偈曰：「住持舉拈香佛事。」



