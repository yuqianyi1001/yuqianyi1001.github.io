---
title: 波羅提木叉
source: deerpark.app
---
### 佛光大辭典

梵語prātimokṣa或pratimokṣa，巴利語pātimokkha 或 pāṭimokkha。指七眾防止身口七支等過，遠離諸煩惱惑業而得解脫所受持之戒律。又作波羅提毗木叉、般羅底木叉、缽喇底木叉。意譯為隨順解脫、處處解脫、別別解脫、別解脫、最勝、無等學。此戒以防護諸根，增長善法，乃諸善法中之最初門（梵pramukha  ，巴pamukha  ）者，故稱波羅提木叉。若持戒則能遠離惑業之系縛，得無漏清淨智，系世間諸學中之最上者，故有無等學之譽，如善見律毗婆沙卷七（大二四·七一九上）：‘于諸光明，日光為王；于諸山中，須彌為最；一切世間學，波羅提木叉為最；（中略）佛以無等學而制。’又戒律能隨順有為、無為二種解脫之果，故亦稱隨順解脫。

此戒包括波羅夷、僧殘、不定、舍墮、單墮、波羅提提舍尼、眾學、滅諍法等八種。此外，戒本即收集諸戒法之條目而成，系比丘于半月布薩日懺悔所用，若犯戒者，則于此日由上座比丘誦戒條，復于僧眾前發露懺悔。﹝大般涅經卷下、毗婆屍佛經卷下、梵網經卷下、五分律卷十八、善見律毗婆沙卷十八﹞（參閱‘別解脫律儀’2806）



### 三藏法數

梵語波羅提木叉，華言解脫。謂能遠離惑業繫縛，而得自在也。



### 丁福保佛學大辭典

【術語】Pratimokṣa，又作婆羅提木叉，鉢喇底木叉。戒律三名之一。譯曰別解脫，又曰處處解脫。七眾所受之戒律，各就解脫身口七支之惡之義而簡別為定共戒道共戒，稱之曰別解脫戒。又翻曰隨順解脫。以戒律隨順有為無為二種解脫之果故也。行事鈔中之一曰：「波羅提木叉此云處處解脫。」戒本疏一上曰：「波羅提木叉，此翻別解脫也。」大乘義章一曰：「木叉者此名解脫。（中略）戒行名為解脫，有其兩義：一者戒行能免業非，故名解脫。二能得彼解脫之果，故名解脫。」義林章三末曰：「別別防非名之為別，能防所防皆得別稱。戒即解脫，解脫惡故。」華嚴探玄記三曰：「波羅提木叉，此云別解脫。此就因得名，然有二義：一揀異定道（定共戒與道共戒），名之為別。二三業七支各各防非，故名為別，亦翻為隨順解脫。此據果立名。隨順有為無為二種解脫故。」希麟音義八曰：「鉢喇底木叉，舊云波羅提木叉，此云別解脫。即七眾別解脫律儀也。」巴Pātimukha，列記戒律項目之書也，普通呼為戒本。布薩之日，於僧眾現前，讀此各條，令比丘懺悔犯非也。



