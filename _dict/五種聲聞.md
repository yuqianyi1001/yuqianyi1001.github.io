---
title: 五種聲聞
source: deerpark.app
---

### 三藏法數

﹝出法華文句﹞ 〔一、決定聲聞〕，謂久習小乘，積劫功圓而證得小果，是名決定聲聞。 〔二、退道聲聞〕，謂此聲聞本習大乘，積劫修道中間，為猒生死，退大道心，取證小果，是名退道聲聞。 〔三、應化聲聞〕，謂諸佛、菩薩為前二種聲聞故，內秘佛、菩薩之行，外見聲聞之形，引誘小乘，令入大乘，是名應化聲聞。 〔四、增上慢聲聞〕，謂猒居生死，欣樂涅槃，修習小乘，以少為足，未得謂得，未證謂證，是名增上慢聲聞。 〔五、大乘聲聞〕，謂以佛道聲，令一切聞，不住化城，終歸寶所，是名大乘聲聞。（化城者，無而焂有，名化防非，禦敵名城，以喻小乘涅槃，能防見、思之非，而禦生死之敵也。寶所即大乘實相之理也。）



### 丁福保佛學大辭典

【名數】以上四種聲聞，加大乘聲聞一種而為五種。大乘聲聞者即佛道聲聞也。以佛道之聲，使一切聞，因而一切眾生，悉終歸大涅槃之寶所也。依此義，則一切眾生悉為聲聞。依法華一乘之義，立此聲聞也。法華經所言：「我等今者真是聲聞，以佛道聲令一切聞。」是也（聲聞三義中第三義當之）。見法華文句一。

【名數】見聲聞條。

參照：<a href="/dict/聲聞">聲聞</a>


