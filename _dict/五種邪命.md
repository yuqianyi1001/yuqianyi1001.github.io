---
title: 五種邪命
source: deerpark.app
---

### 陳義孝佛學常見辭彙

一、詐現異相，博取信仰，如辟穀、得道、神通等事。二、自說功德學問。三、占相吉相。四、高聲現威，大言壯語。五、說所得供養之多，以動人心。此五種行為的目的都是為了取利活命，故名為五邪命。



**來源：三藏法數**

﹝出大智度論﹞ 謂以此五種邪法，用求利養，而自活命。為比丘者，當深戒之。（梵語比丘，華言乞士。） 〔一、詐現異相〕，謂諸比丘違佛正教，於世俗人前，詐現奇特之相，令其心生敬仰，而求利養，是為邪命。 〔二、自說功能〕，謂諸比丘，以辯口利詞，抑人揚己，自逞功能，令所見者，心生信敬，而求利養，是為邪命。 〔三、占相吉凶〕，謂諸比丘，攻學異術，卜命相形，講談吉凶，而求利養，是為邪命。 〔四、高聲現威〕，謂諸比丘，大語高聲，詐現威儀，令人畏敬，而求利養，是為邪命。 〔五、說所得利，以動人心〕，謂諸比丘，於彼得利，於此稱說；於此得利，於彼稱說，令人動心，而求利養，是為邪命。



### 丁福保佛學大辭典

【名數】見五邪命條。

參照：<a href="/dict/五邪命">五邪命</a>


