---
title: 八波羅夷
source: deerpark.app
---

**來源：丁福保佛學大辭典**

<p>【名數】小乘於比丘之初篇說四波羅夷，於比丘尼之初篇說八種波羅夷。前四者如比丘戒所述。五摩觸戒，以婬心摩觸男子之身分也。六八事成重戒，有婬心：一捉男子之手，二捉衣，三入屏處，四共立，五共語，六共行，七身相倚，八共期行婬之處。此八事滿足方成波羅夷。七覆藏他重罪戒，知同輩犯重罪，故意覆藏之而不發露於眾也。八隨順被舉比丘戒，隨順以持惡見，其罪為僧眾所舉（是云被舉）之比丘，或供給所須或共言語也。比丘尼比比丘妄情深，故更加後之四戒也。見行事鈔下之四。</p><p>【名數】比丘尼之八重罪也。見波羅夷條。</p><p>參照：<a href="/dict/波羅夷">波羅夷</a></p>
