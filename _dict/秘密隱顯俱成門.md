---
title: 秘密隱顯俱成門
source: deerpark.app
---

**來源：三藏法數**

<p>謂一切諸法，互攝無礙。如一法攝多法，則一法顯，而多法隱；如多法攝一法，則多法顯，而一法隱。顯中有隱，隱中有顯，名為俱成。由此隱顯，體無前後，不相妨礙，名為秘密。疏云：如初八夜月，半隱半顯，隱顯同時。不同晦月，唯隱無顯；望月，唯顯無隱。然其半隱半顯之月，非但明與暗俱，而明下有暗，暗下有明也。</p>

**來源：丁福保佛學大辭典**

<p>【術語】華嚴宗所談十玄門之一。見玄門條。</p><p>參照：<a href="/dict/玄門">玄門</a></p>

**來源：佛光大辭典**

<p>華嚴宗十玄門之一，此門乃就‘緣’而說。一切現象皆具有表裡之關系，隱面為裡，顯面為表，表裡乃一體同具，故隱不離顯，顯不離隱，隱顯同時，如秋空片月，晦明相並。片月即一半明，一半暗。半明喻顯；半暗喻隱；秋空喻性海；兩分之月晦明相並，喻諸緣起。性海緣起，能令法法皆融，故得隱顯俱時成就而無障礙。又此隱顯無礙，秘藏秘收，深奧玄妙。能秘者為顯，所秘者為隱，隱顯互為秘密，無前無後，故稱秘密隱顯俱成門。以金獅子為例，看獅子只是獅子無金，則金隱獅子顯；看金唯金無獅子，則金顯獅子隱；若兩處看，俱隱俱顯。又如以人為喻，對父母說為子，對弟說為兄，對妻說為夫，故對父母言子顯，‘夫’、‘兄’之名隱；對妻言夫顯，‘子’、‘兄’之名隱。同時可為子、兄、夫之名于一人身上，即隱顯同時俱成之義，此乃以破眾生執佛一音說法何得益各異之疑。﹝八十華嚴經夜摩品、入法界品、賢首品、華嚴經探玄記卷一、華嚴五教章卷中、華嚴經隨疏演義鈔卷十﹞（參閱‘十玄門’416）</p>
