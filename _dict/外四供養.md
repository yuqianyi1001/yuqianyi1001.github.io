---
title: 外四供養
source: deerpark.app
---

### 丁福保佛學大辭典

【名數】四方如來應之，各流出一女菩薩供養中央如來也。其先東方之阿閦如來流出香菩薩而供養之，此以東方為初發菩提心之方，又東方者初也，是故以妙香供養之，其故東方是三摩耶戒也（理趣經意）。戒名戒香，戒者是三學之初也，故以己所證之香三摩地供養大日也。其次南方之寶生如來，流出華菩薩供養之，是於胎藏界此如來名開敷華王如來，此為南方福德門之標幟，即以己所證之香三摩地供養大日也。其次西方之阿彌陀如來，流出燈菩薩供養之，此以阿彌陀為智慧門，故以己所證之智慧三摩地燈供養大日也。其次北方不空成就如來，流出塗香菩薩供養之，不空成就者釋迦如來也，又塗香為五分法身之標幟。戒定等之功德，能除煩惱之污穢，故譬如塗香也。北方為入涅槃門，故以五分法身為其自證。蓋釋迦如來出於穢土，利益眾生親近於濁亂之境界，故以此五分法身之塗香清穢濁，以己所證之塗香三摩地供養大日也。見辨惑指南三。



### 佛光大辭典

外院之四供養。與‘內四供養’相對。即密教金剛界曼荼羅外院四隅之香、華（花）、燈、塗等四位菩薩。又稱外四供、外供養。略稱外供。據不空三藏所說之金剛頂瑜伽略述三十七尊心要載，內供，指中央大日如來為應四方如來所證三摩地之德，而流出供養四方如來之菩薩，此系就能現之佛而言；外供，指四方如來以自己所證三摩地之德，而流出供養中央大日如來之菩薩，亦就能現之佛而言。然有關內、外供養另有異說，如日僧長晏之四十帖決、印融之曼荼羅私鈔等所說，以四方如來流出四菩薩供養大日如來，稱為內供；以大日如來流出四菩薩供養四方如來，稱為外供。

外四供養，乃四方如來所流出以供養中央大日如來之菩薩。即：(一)東方阿■如來流出黑色香菩薩，又稱金剛焚香菩薩，持香爐，以表戒香之妙香供養大日如來，配于外院東南角。(二)南方寶生如來流出淺黃色華菩薩，又稱金剛華菩薩，持香花，以表福德之花供養大日如來，配于西南角。(三)西方阿彌陀如來流出白色燈菩薩，又稱金剛燈菩薩，持燈器，以表智慧之燈供養大日如來，配于西北角。(四)北方不空成就如來（即釋迦如來）流出青色塗香菩薩，又稱金剛塗香菩薩，持塗香器，以表五分法身、可清穢濁之塗香供養大日如來，配于東北角。蓋含有以燒香淨一切世界、以香花隨順世間、以光明照眾生界、以塗香除一切眾生苦厄之意。

此外，于金剛界曼荼羅之理趣會中，內供為意生金剛女、計裡枳羅金剛女、愛樂金剛女、意氣金剛女等，外供為時春菩薩、時雨菩薩、時秋菩薩、時冬菩薩等，四者次第持花、香、燈、塗。又諸經論、儀軌中所說之內、外供養，亦各有異。﹝諸佛境界攝真實經卷下金剛界外供養品、金剛頂瑜伽中略出念誦經卷三、最上根本大樂金剛不空三昧大教王經卷三、一字頂輪王念誦儀軌﹞（參閱‘八供養’284）


