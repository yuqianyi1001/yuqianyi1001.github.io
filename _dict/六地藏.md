---
title: 六地藏
source: deerpark.app
---
### 佛光大辭典

指能化導六道眾生之六尊地藏菩薩。六地藏之名稱，各經軌

所載不一，然大體而言，皆源于大日經疏卷五胎藏界地藏院九尊中之六上首，即：地藏、寶處、寶掌、持地、寶印手、堅固意。六地藏之信仰，于日本甚為流行。下表為覺禪鈔地藏卷下及地藏菩薩發心因緣十王經所列舉之六地藏：

﹝類聚名物考卷二十五、洛陽誓願寺緣起﹞



### 丁福保佛學大辭典

【名數】地藏菩薩秘記引蓮華三昧經曰：「一檀陀地藏，為地獄道之能化，手持人頭幢者（檀陀者譯人頭幢）。二寶珠地藏，為餓鬼道之能化，手持寶珠者。三寶印地藏，為畜生道之能化，伸如意寶印手者。四持地地藏，為修羅道之能化，能持大地擁護修羅者。五除蓋障地藏，為人道之能化，為人除八苦之蓋障者。六日光地藏，為天道之能化，照天人之五衰而除其苦惱者。」此蓮華三昧經為日本台密一流極秘之經，不載於所傳經錄。谷響集十曰：「秘鈔問答中引十卷鈔云：六地藏：第一，（地獄道）白色（或肉色），赤蓮華印（左手蓮華其上童子頭併幡右手月輪），梵號尾薩縛鉢哩布羅迦。第二，（餓鬼道）白色（或肉色），赤蓮華印（左蓮華其上三股其上寶珠右施無畏），梵號羅怛曩迦羅。第三，（畜生道）白色（或肉色），赤蓮華印（左蓮華其上輪寶右手在胸），梵號羅怛曩旛尼。第四，（修羅道）黃色（或肉色），赤蓮華印（左蓮華其上劍右施無畏），梵號馱羅抳馱羅髯。第五，（人道）白色（或肉色），青蓮華印（左蓮華其上印右同上），梵號（諸本缺如）。第六，（天道）白色（或肉色），赤蓮華印（左蓮華其上羯麼右白處三昧日輪之內有日也），梵號怛羅荼地也捨也。今詳六地藏，實以地藏菩薩、寶處菩薩、寶手菩薩、持地菩薩、寶印手菩薩、堅固意菩薩名六地藏也。」

【名數】地藏菩薩為六道能仕之尊。其六像恰當於六道也。胎藏界曼荼羅地藏院九尊中，地藏，寶處，寶手，寶印手，持地，堅固慧，稱為六地藏。

【名數】見地藏條。

參照：<a href="/dict/地藏">地藏</a>



