---
title: 現法樂住
source: deerpark.app
---

### 法相辭典

★如樂住中說。

★二解大毗婆沙論八十一卷六頁雲：問：四靜慮中、亦有能引後樂功德；何故但說現法樂住？答：亦應說為後法樂住，而不說者；應知此經是有餘說。復次若說此為現法樂住；應知已說後法樂住。以後法樂、用現法樂為因得故。如契經說：先于此間，修彼等至；後方生彼。復次後法樂住、依止系屬現法樂住；現法樂住、不依止系屬後法樂住。是故但說現法樂住，即已說彼。復次現法樂住，與後法樂住為加行門。若已說此；即已說彼。復次現法樂住、是因；後法樂住、是果。若已說因；即已說果。如因、果；如是能作、所作。能生、所生，能成、所成，能續、所續，能引、所引，能轉、所轉，能相、所相，應知亦爾。復次現法樂近，後法樂遠。若已說近；即已說遠。如近、遠；如是鄰逼、非鄰逼，和合、非和合，此身眾同分、餘身眾同分，應知亦爾。復次現法樂住、若愚若智、內道外道、正觀邪觀、皆共信有；故偏說之。後法樂住、有不信者。如諸外道。是故不說。復次諸愚夫類、多貪現樂，不求後樂。于現樂中，貪少欲樂，不求廣大離欲妙樂。世尊欲令舍小欲樂，得四靜慮廣大妙樂；作如是說：汝等若求廣大樂者；當舍欲樂。修四靜慮。。是故但說現法樂住。復次以四靜慮現在前時，必受現樂，故偏說之。後樂不定。或退生下，或進生上，或般涅盤。是故不說。由如是等種種因緣世尊但說四種靜慮名現法樂。近分無色、雖亦有樂義；而苦通行攝，故不說之。



### 三藏法數

現法樂住者，謂修習禪定，離一切妄想，身心寂滅，現受法喜之樂，而安住不動也。（法喜者，謂因聞法而得歡喜也。）



### 丁福保佛學大辭典

【術語】禪定七名中之一。禪定者，離一切之妄想而現受法味之樂安住不動，故名。了義燈五本曰：「定有七名。（中略）七云現法樂住。（中略）現法樂住，唯在靜慮，根本非餘，淨不通散。」



### 佛光大辭典

梵語dṛṣṭa-dharma-sukha-vihāra。色界四等持之一，禪定七名之一。即依定之結果而有此稱。‘後法樂住’之對稱。又作現法樂、現法安樂住、現法喜樂住。無學之聖者經由修善靜慮，住于解脫之法樂。據俱舍論卷二十八載，即依淨、無漏之四根本靜慮而得現前之法樂。大毗婆沙論卷二十六列舉出家樂、遠離樂、寂靜樂、三菩提樂等四種現法樂住。又此現法樂住唯限于色界四靜慮，不通于近分及無色界。﹝俱舍論卷二十八、大毗婆沙論卷八十一、顯揚聖教論卷十九、阿毗達磨順正理論卷七十九﹞（參閱‘定’3171）


