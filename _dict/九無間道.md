---
title: 九無間道
source: deerpark.app
---
### 佛光大辭典

指正斷煩惱位之九無漏道。又作九無礙道。間即礙或隔之義，謂觀真智理，不為惑所間礙（隔）。煩惱尚存，于後念得擇滅之理，故煩惱與擇滅間更無間隔，稱無間；由此至涅，故稱道。三界分為九地，九地一一有修惑、見惑。一地之修惑又分九品斷之，每斷一品惑，各有無間、解脫二道。即正斷煩惱之位為無間道；斷後相續所得之智為解脫道。修惑于各地立有九品，故能對治之道亦有九品，稱九無間道、九解脫道。又無學之聖者，練根轉種性時，亦有九無間、九解脫。﹝俱舍論卷二十五、卷三十三﹞



### 丁福保佛學大辭典

【名數】三界分為九地，一地之修惑，又分九品斷之各有無間解脫二道。正斷惑之智，謂之無間道，解脫既斷了，而解脫惑之智，謂之解脫道。一地之惑有九品，則有九無間九解脫也。參照九解脫道及九品惑條。新譯曰無間道。舊譯曰無礙道。間即礙之義，觀真智理，不為惑所間礙也。

參照：<a href="/dict/九解脫道">九解脫道</a>

參照：<a href="/dict/九品惑">九品惑</a>



