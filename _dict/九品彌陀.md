---
title: 九品彌陀
source: deerpark.app
---
### 佛光大辭典

指九種阿彌陀佛之尊形。由于機類不同，往生極樂淨土者有九品之別，其來迎之佛亦有九品，後世特以印契區別其相。以其佛體有九種，故又稱九體阿彌陀。古圖中，來迎阿彌陀尊之手，皆作安慰攝取之印，是合于授手迎接之經文；新圖則上上、上中、下上三品作轉法輪印，上下、中上二品作安慰攝取之印。此說源自觀無量壽經，謂九品往生之人感彌陀來迎之相有差別之說；至後世遂謂印契有九品之別。我國隋唐時已有此說。如隋朝彥琮之願往生禮贊偈，詳述印契依各品而異；唐武宗時，日僧惠運由我國傳阿彌陀九品曼荼羅抵日。



### 丁福保佛學大辭典

【圖像】阿彌陀佛之尊形，有九品之別也。此為九品往生之機類所感見，故其尊形亦有九品之異。其說基於觀無量壽經。經言九品往生之人，感彌陀來迎之相，有差別也。後世遂於印契等，說九品之別。隋唐之世，似既有其說。觀夫往生禮讚所謂五山毫獨朗寶手印恒分者，其為述彌陀寶手印契從於各品而不同，可知也。日本所傳唐本阿彌陀九品曼荼羅，於中臺安上品上生之阿彌陀佛，於八華安置上品中生以下之八品阿彌陀佛云。其手印古今不同。古圖來迎阿彌陀尊之手，皆作安慰攝取之一印。是合於授手迎接之經文。新圖則上上上中下上之三品，作轉法輪之印。上下中上之二品，作安慰攝取之印。作攝取之印則可。如輪印，密家雖有其說，然不如安慰攝取之為親切也。



