---
title: 引業
source: deerpark.app
---
### 佛光大辭典

牽引五趣四生等果之業。又作引因、牽引業、總報業。為‘滿業’之對稱。即感有情總報果體之強勝業。大小乘解其名義，其說有異。(一)小乘之說：俱舍論卷十七謂，業能引眾同分等為引業，圓滿莊嚴其同分者為滿業。即引業約因，滿業約果而解，此即業果相對。又業有順現業、順生業、順後業、順不定業四種，大毗婆沙論卷一一四中，就順現等四業配于引、滿二業，舉出三師之異說，即：(1)順次生受業與順後次受業皆能引眾同分果，亦能滿眾同分果；順現法受業與順不定受業則能滿眾同分果，不能引眾同分果。(2)順現法受業能滿眾同分果，不能引眾同分果；餘三業皆能引眾同分果，亦能滿眾同分果。(3)四業皆能引眾同分果，亦能滿眾同分果。俱舍論卷十五即取此中之第二說。

(二)大乘之說：成唯識論述記卷二、唯識論泉鈔等有二解，其中，總報業感總報之果，同時扶其餘劣弱之業，使彼亦能感別報，稱為引業；第六識之別報業圓滿莊嚴第八總報之果體，稱為滿業。此即業業相對。又總報之果起時，其果能為增上緣，引生其餘別報之果，稱為引業；此別報之果能使總報之果圓滿，則稱滿業。此即果果相對。

此外，引業唯限于一業或通于多業，引一生或通于多生，大小乘之說亦有不同。小乘主張引業唯限于一業，唯引一生，大乘則主張一多互為不定。然小乘中之經部亦同于大乘之說，主張一業引多生之義。﹝大毗婆沙論卷十九、成唯識論卷二、大乘阿毗達磨雜集論卷七、俱舍論寶疏卷十七﹞



### 三藏法數

謂若宿世善業引發，生於人中，則得珍寶豐足，多受快樂；若由宿世惡業引發，生於人中，則感貧窮困乏，受諸苦惱，是名引業。



### 法相辭典

★顯揚一卷十九頁雲：復有引業。謂作及增長、能引種種有情世間及器世間果及異熟。



### 陳義孝佛學常見辭彙

又名引因、牽引業、總報業，即牽引眾生到五趣四生中去的業因。



### 丁福保佛學大辭典

【術語】對滿業之語。牽引眾生五趣四生之業也。又名引因，索引業，或總報業。但大小乘解其名義，其說少異。毘婆娑論十九及俱舍論十七等，謂業能引眾同分等，為引業。圓滿莊嚴其同分，謂之滿業。是蓋引業約因而解，滿業約果而解之故，業果相對也。唯識論述記二等，則別有業業相對，果果相對之二解。總報業，感總報之果，同時扶其餘劣弱之業，使彼亦能感別報，謂之引業，別報業圓滿莊嚴第八總報之果體謂之滿業，是業業相對也。又總報之果起時，其果能為增上緣，引生其餘別報之果，故謂之引業，又此別報之果，能使總報之果圓滿，故謂之滿業，是即果果相對也。然此引業限於一業耶？抑於多業亦通耶？引一生耶？抑於多生亦通耶？此問題大小乘說之亦不同。小乘之說，引業限於一業，又唯引一生。俱舍論十七曰：「一業引一生，多業能圓滿。」光記十七曰：「非多業引一生，又非一業引多生，唯一業引一生，多業引多生。」即其意也。是蓋以一業若引多生，則當於熟時生先後之別，多業若引一生，則有於眾同分生差別之難故也。然大乘之說，則一多互為不定。雜集論所謂：「或一業力牽一身，乃至一業力牽多生，多業力得一身」是也。小乘中經部，亦如大乘，許一業引多生之義。



