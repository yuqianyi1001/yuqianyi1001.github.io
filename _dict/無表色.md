---
title: 無表色
source: deerpark.app
---
### 佛光大辭典

梵語avijñapti-rūpa。又作無表業、無作色、假色。或單稱無表、無作、無教。為‘表色’、‘表業’之對稱。俱舍七十五法之一。即于身中恆轉相續，具有防非止惡或與之相反的障妨善德之功能，而又為不可見，且無障礙性之色法。此為小乘說一切有部之宗義，即認為無表色系以身業與口業為緣，生于吾人身內的一種無形色法；以其具有防非或妨善之功能，故以之為受戒之體；然因不顯于外，故稱無表；又以其乃身內之地、水、火、風等四大所生，故謂之色；然雖屬色法，卻不如其他色法之具有可見性、物質性、障礙性等。入阿毗達磨論卷上（大二八·九八一上）：‘無表色者，謂能自表諸心心所轉變差別，故名為表；與彼同類而不能表，故名無表。’

又說一切有部以無表色皆由四大種所造，故為實色，含攝于十一種色之中。俱舍宗之看法類似，認為無表色系由四大種所造，以色業為性，故名為色；然非由‘極微’所成，無見無對，故與五根五境等之色法相異。成實家則以之為非色非心，攝于不相應行蘊。經量部及大乘唯識家不認其為實有，于強勝之思的心所所發善惡表業而薰成之種子上假立。又菩薩瓔珞本業經等以心法為戒體，故不別立無表色。其他古來異說甚多。

據俱舍論卷十三、卷十四載，無表色之類別有三：與善心等起之無表色，稱為律儀，能遮滅惡戒之相續；與不善心等起之無表色，稱為不律儀，能遮滅善戒之相續；又非此二者，稱為非律儀非不律儀。

(一)律儀又可分為三種：(1)別解脫律儀，為欲界之戒，即由作禮乞戒之身表業、語表業所得之無表業，共有比丘、比丘尼、正學、勤策、勤策女、近事、近事女、近住等八種律儀。各以盡形壽或一日一夜為要期，隨僧伽等受得五戒、八戒、十戒、具足戒等戒。因受戒之初剎那，表色、無表色各別棄舍諸惡，故稱別解脫，又稱根本業道；第二念以後，唯有無表色相似相續，故特稱為別解脫律儀或後起。俱舍論卷十四（大二九·七三上）：‘謂受戒時，初表、無表，別別棄舍種種惡，故依初別舍義，立別解脫名，即于爾時所作究竟，依業暢義，立業道名；（中略）從第二念乃至未舍，不名別解脫，名別解律儀；不名業道，名為後起。’(2)靜慮律儀，為色界之戒，乃由靜慮地之心所得之無表色。(3)無漏律儀，即所謂之無漏戒，亦即已得‘無漏’之聖者所成就之無表色。上記三種律儀中，靜慮律儀與無漏律儀皆與心共生滅，故為隨心轉之戒。

(二)不律儀，又稱惡律儀，即生于不律儀之家，依其家法，行殺生等惡法時所生起之無表色；或生于餘家，為求活命，發殺生業等之誓心所生起之無表色。此種惡律儀具有妨善止善之作用。

(三)非律儀非不律儀，又稱處中，即非如律儀受‘五、八、十、具’等戒，亦非如不律儀以活命為要期而生惡戒，但由用或重行等而得之無表色，其體不生善或不善者。﹝大毗婆沙論卷一四○、俱舍論卷一、順正理論卷二、成實論卷八‘九業品’、品類足論卷一、大乘義章卷七﹞



### 法相辭典

★成唯識論一卷十四頁雲：表既實無；無表寧實。然依思願善惡分限，假立無表；理亦無違。謂此或依發勝身語善惡思種增長位立，或依定中止身語惡現行思立；故是假有。

★二解　五蘊論一頁雲：雲何名為無表色等？謂有表業，及三摩地所生色等，無見無對。

★三解　俱舍論一卷八頁雲：已說根境及取境相；無表色相，今次當說。頌曰：亂心無心等，隨流淨不淨。大種所造性，由此說無表。論曰：亂心者：謂此餘心。無心者：謂入無想及滅盡定。等言，顯示不亂有心。相似相續，說名隨流。善與不善，名淨不淨。為簡諸得相似相續，是故復言大種所造。毗婆沙說：造、是因義。謂作生等五種因故。顯立名因，故言由此。無表，雖以色業為性，如有表業；而非表示令他了知，故名無表。說者：顯此是師宗言。略說表業，及定所生善不善色，名為無表。

★四解　五事毗婆沙論下十四頁雲：無表色者：謂善惡戒，相續不斷。此一切時一識所識，謂意識者，以無對故。色等五境，于現在時，五識所識。于三世時，意識所識。此于恆時意識所識。眼等五根，亦一切時意識所識。此無表色，總有二種。謂善不善無無記者：以強力心，能發無表，無記心劣，不發無表。諸善無表，總有二種。一者、律儀所攝，二者、律儀所不攝。不善無表，亦有二種。一者、不律儀所攝，二者、不律儀所不攝。律儀所攝無表，復有四種。一者、別解脫律儀，二者、靜慮律儀，三者、無漏律儀，四者、斷律儀。別解脫律儀，謂七眾戒。靜慮律儀，謂色界戒。無漏律儀，謂學無學戒。斷律儀者：依二律儀一分建立。謂靜慮律儀，無漏律儀。離欲界染九無間道隨轉攝者，名斷律儀。以能對治一切惡戒，及能對治起惡戒煩惱，故名為斷。前八無間道隨轉攝者，唯能對治起惡戒煩惱。第九無間道隨轉攝者，能對治惡戒，及能對治起惡戒煩惱。問：別解脫律儀，何緣故得？何緣故舍？答：由他教得。四緣故舍。何等為四？一、舍所學戒，二、二形生，三、善根斷，四、失眾同分。問：靜慮律儀，何緣故得？何緣故舍？答：色界善心若得便得；若舍便舍。此復二種。一、由退故，二、由界地有轉易故。問：無漏律儀，何緣故得？何緣故舍？答：與道俱得。無全舍者。若隨分舍；則由三緣。一、由退故，二、由得果故，三、由轉根故。問：斷律儀，何緣故得？何緣故舍？答：靜慮律儀所攝者，如靜慮律儀說。無漏律儀所攝者，如無漏律儀說。律儀所不攝善無表者：若強淨心所發善表，得此無表。若劣淨心所發善表，不得此無表。舍此無表，由三種緣。一、意樂息，二、舍加行，三、限勢過。不律儀所攝不善無表者：謂屠羊等諸不律儀。此不律儀，由二緣得。一、由作業，二、由受事。此不律儀，由四緣舍。一、由受別解脫戒，二、由得靜慮律儀，三、由二形生，四、由失眾同分。

★五解　入阿毗達磨論上三頁雲：無表色者：謂能自表諸心心所轉變差別；故名為表。與彼同類，而不能表；故名無表。此于相似，立遮止言。如于剎帝利等，說非婆羅門等。無表相者：謂由表心大種差別，于睡眠覺亂不亂心及無心位，有善不善色相續轉；不可積集；是能建立芻等因；是無表相。此若無者；不應建立有芻等。如世尊說：于有依福業事，彼恆常福增長。如是無表，總有三種。謂律儀不律儀俱相違所攝故。律儀有三種。謂別解脫，靜慮，無漏律儀別故。別解脫律儀，復有八種。一、芻律儀，二、芻尼律儀，三、勤策律儀，四、正學律儀，五、勤策女律儀，六、近事男律儀，七、近事女律儀，八、近住律儀。如是八種，唯欲界系。靜慮律儀，惟色界三摩地隨轉色。此唯色界系。無漏律儀，謂無漏三摩地隨轉色。此唯不系。不律儀者：謂諸屠兒，及諸獵獸捕鳥捕魚劫盜典獄縛龍煮狗D魁膾。此等身中，不善無表色相續轉。非律儀非不律儀者：謂造毗訶羅@堵波僧伽邏摩等，及禮制多，燒香散華，贊誦願等，並捶打等，所起種種善不善無表色相續轉。亦有無表，唯一剎那；依總種類，故說相續，別解脫律儀，由誓願受得。前七至命盡。第八一晝夜。又前七種舍，由四緣。一、舍所學故，二、命盡故，三、善根斷故，四、二形生故。第八律儀，即由前四及夜盡舍。靜慮律儀，由得色界善心故得。由舍色界善心故舍。屬彼心故。無漏律儀，得舍亦爾。隨無漏心而得舍故。得不律儀，由作及受。由四緣故，舍不律儀。一、受律儀故，二、命盡故，三、二形生故，四、法爾得色界善心故。處中無表，或由作故得。謂殷淨心，猛利煩惱，禮贊制多，及捶打等。或由受故得。謂作是念：若不為佛造曼茶羅；終不先食。如是等願。或由舍故得。謂造寺舍，敷具園林，施芻等。舍此無表，由等起心及所作事，俱斷壞故。

★六解　品類足論一卷二頁雲：無表色雲何？謂法處所攝色。此及五色根，于一切時，一識所識。謂意識。



### 陳義孝佛學常見辭彙

受戒時，以強盛三業，製造一種色體，此體亦由四大之色法而生，故名為色，外相不顯，故名無表，因有防非止惡的功能，故以之為生戒體。此無表色，雖不似他色之有質礙，然而由四大的色法生故，所以攝在色法之中，是乃小乘有宗的教義。



### 丁福保佛學大辭典

【術語】舊云無作色，新云無表色。受戒時，以強盛之身口表業為緣，滿身四大製造之一種色體也。此色體有防非止惡之功能，恒防止身口之過非，故以之為戒體，其物體外相不顯，故名無表。又為由身內地水火風之四大而生者，故名為色。是非如他色有物質，有障礙，然由四大之色法而生，故攝於色法之中。是乃小乘有部宗之義也，若依成實宗之義。則此法無緣慮之性用，故非心，無質礙之性用，故非色。即為非色非心之法也。大乘法相宗以之為第八阿賴耶識所有之思種子別作用，攝之於心法。此無表色有善惡，善性之無表色，有招樂果之業道功能，又有念念倍增之防非止惡功能。惡性之無表色，有招苦果之業道功能，又有念念倍增之防善止善功能。俱舍論一曰：「無表雖以色業為性，如有表業，而非表示令他了知，故名無表。」



