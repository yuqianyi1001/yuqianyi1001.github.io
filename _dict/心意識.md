---
title: 心意識
source: deerpark.app
---

**來源：丁福保佛學大辭典**

<p>【術語】心為集起之義。意為思量之義。識為了別之義。唯識論於其名雖許互通，然其實體各別，如其次第配之於第八識與第七識及餘六識。俱舍論以之為一體之異名，六波羅蜜經十曰：「集起說為心，思量性名意，了別義為識，是故說唯心。」唯識論五曰：「薄伽梵處處經中說心意識三種別義：集起名心，思量名意，了別名識，是三別義。如是三義雖通八識而隨勝顯第八名心，集諸種法起諸法故，第七名意，緣藏識等恒審思量為我等故，餘六名識，於六別境麤動間斷了別轉故。」俱舍論四曰：「集起故名心，思量故名意，了別故名識。（中略）心意識三名，所詮義雖有異而體是一如。」</p>

**來源：佛光大辭典**

<p>指心、意、識三者。心為梵語citta 之意譯，音譯作質多，即集起之義。意為梵語manas 之意譯，音譯作末那，即思量之義。識為梵語vijñāna 之意譯，音譯作毗若南，即了別之義。大略言之，心是主體意與識是心作用之兩面。有關此詞之語意，大小乘論典有種種不同之說法。</p><p>據俱舍宗，心、意、識三者為六識之異名，其體實為同一。即心（心王）能集起各種精神作用或業，故稱為心；心能思惟量度，故稱為意；心能了知識別，故稱為識。或謂心有種種差別（從梵語citta 所導出之種種義）之義、意有起識所依止（所依止）之義、識有依託于意而起（能依止）之義。</p><p>據大乘之解釋，心、意、識三者各別。唯識宗主張第八阿賴耶識能積集種子，故稱為心；第七末那識能思量起我執，故稱為意；前六識能認識對象，故稱為識。據大乘起信論載，阿賴耶識為心，五意為意，六識為識；其所異于唯識等說者，以意有五種別名，其餘說法均同。此外，佛性論卷三分別以六識心配于心，阿陀那識配于意，阿賴耶識配于識，亦異前述諸說。﹝入楞伽經卷七、解深密經卷二、大毗婆沙論卷七十二、俱舍論卷四、瑜伽師地論卷六十二、成唯識論卷五、成實論卷五﹞</p>
