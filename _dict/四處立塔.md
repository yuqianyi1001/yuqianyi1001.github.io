---
title: 四處立塔
source: deerpark.app
---

### 三藏法數

﹝出法苑珠林﹞ 〔一、生處立塔〕，謂諸佛降生之處，即應起塔。如今釋迦牟尼佛，在毘藍園內無憂樹下降生，即於其處立塔也。（梵語釋迦牟尼，華言能仁寂默。梵語毘藍，華言解脫處。梵語塔婆，華言高顯。） 〔二、得道處立塔〕，謂如來得道，在摩竭提國菩提樹下，即於其處立塔也。（梵語摩竭提，華言善勝。梵語菩提，華言道。） 〔三、轉法輪處立塔〕，謂如來轉法輪其處不定，或在寂場，或在鹿苑，或在天上等，即於其處立塔也。 〔四、涅槃處立塔〕，梵語涅槃，華言滅度。謂如來在俱尸那城娑羅雙樹間入滅，即於其處立塔也。（梵語俱尸那，華言角城。梵語娑羅，華言堅固。）



### 丁福保佛學大辭典

【雜語】諸佛之常法於四處立支提：一生處，二得道處，三初轉法輪處，四涅槃處。見法苑珠林三十七。



### 佛光大辭典

即于佛陀之生處、成道處、初轉法輪處、涅處等四處立塔。﹝觀虛空藏菩薩經﹞（參閱‘四塔’1780）


