---
title: 五十三參
source: deerpark.app
---

### 三藏法數

善財於文殊師利所，得三昧已，普攝諸根，一心求見普賢菩薩，起大精進，心無退轉。即見普賢菩薩在如來前眾會之中，坐寶蓮華師子之座，身諸毛孔，出光明雲，令諸眾生，生大歡喜。善財見已，踊躍無量。普賢菩薩即伸右手，摩觸其頂，為說諸法。善財即得一切佛剎微塵數三昧門。



### 丁福保佛學大辭典

【雜語】華嚴經入法界品，善財童子次第南遊，參見五十三之知識也。見五十三知識條。

參照：<a href="/dict/五十三知識">五十三知識</a>


