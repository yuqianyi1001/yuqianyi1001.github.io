---
title: 題
source: deerpark.app
---
### 丁福保佛學大辭典

【術語】經論之題目。凡大乘經之首題，一部之總標也。總括一部，則歸於題。廣說題者，即一部也。故受持首題之名字，與受持一部之功德相均。勝鬘寶窟上本曰：「題者，至人說法有略有廣。略則一題之名，廣則一部之教。演略為廣，開一題，成一部。括廣為略，卷一部，成一題也。」觀無量壽經曰：「命欲終時，遇善知識為說大乘十二部經首題名字，以聞如是諸經名故，除卻千劫極重惡業。」



