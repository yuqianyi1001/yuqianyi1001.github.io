---
title: 阿難賓低
source: deerpark.app
---
### 丁福保佛學大辭典

【人名】Anāthapiṇḍada，又作阿那他濱荼揭利呵跋底，阿那邠抵，阿那他濱荼陀等。長者名。譯曰給孤獨。建祇園精舍之人也。飾宗記八末曰：「阿難賓抵，此是梵語訛略也，正云阿那陀賓荼揭利呵跋底。阿那陀，此云無依，亦名孤獨。賓荼揭利呵跋底，此云團施，言長者以團食施無依孤獨之人也。因此時人號為給孤獨長者也，本名須達多。」玄應音義二曰：「阿那分坻，正云阿那陀擯荼陀。」



