---
title: 見法
source: deerpark.app
---
### 佛光大辭典

(一)阿含經典有兩類見法。(一)與‘現法’同義，即于現在世之意。雜阿含經卷六（大二·四○上）：‘出家學道，增加精進，修諸梵行，見法自知作證。’(二)指知見一切行無常、一切法無我、涅寂滅。雜阿含經卷十（大二·六六中）：‘彼必堪能為我說法，令我知法見法。’﹝雜阿含經卷十三、卷三十四、中阿含卷七象蹟喻經﹞

(二)指密教行者對于所願成就之相，住于無染無著清淨真實之心，諦觀實相，並善能通達其實義。大日經卷三悉地出現品（大一八·一九中）：‘爾時，金剛手白佛言：“世尊！惟願復說此正等覺句、悉地成就句，諸見此法善男子、善女人等，心得歡喜，受安樂住，不害法界。”’

蓋行者雖口誦真言，修真言行，然心中了知，此真言雖從緣起，而實無作，從本以來本是法界，無生無滅，非淨非染，法體如是，但以方便而自淨其心；又了知真言之體即同于法界，亦同于大空，自然能得無相三昧。依此修學而通達種種法門與世間、出世間事乃同一法界，不可分析使成別體，即能得悉地見法成就，深得法喜，住安樂行，現法樂住。以其與法界無二無別，亦無增減，故無妨礙。﹝大日經疏卷十一、大日經義釋演密鈔卷八﹞



### 法相辭典

★瑜伽八十三卷十四頁雲：言見法者：謂于苦等，如實見故。

★二解　瑜伽八十六卷二頁雲：于四聖諦，已善見故；說名見法。

★三解　雜集論九卷四頁雲：見法者：謂諸法忍。由彼通達真實法故。

★四解　品類足論六卷十一頁雲：見法雲何？謂眼根、五染污見、世俗正見、學見、無學見。



### 丁福保佛學大辭典

【術語】謂真言行者，對於所願成就之相，住於無染無著清淨真實之心，諦觀實相善通其實義也。大日經悉地出現品曰：「爾時金剛手白佛言：世尊！唯願復說此正等覺句悉地成就句，諸見此法善男子善女人等，心得歡喜，受安樂住，不害法界。」同疏十一釋之謂此即是隨此中修學者，若得成就，即名見法。



