---
title: 三佛菩提
source: deerpark.app
---

**來源：丁福保佛學大辭典**

<p>【名數】一應化佛菩提，於應當現之所，隨即示現，謂出釋氏宮去迦耶城不遠，坐菩提樹下金剛道場得無上菩提也。二報佛菩提，十地圓滿，得真常之涅槃。如法華經壽量品所謂「我實成佛已來無量無邊劫」是也。三法佛菩提，如來藏性本來清淨，眾生界即涅槃界也。經所謂「如來如實知見三界之相，不如三界，見於三界」是也。見法華論，法華玄義十、法華文句九。</p><p>【術語】法報化三身之佛果也。菩提以佛果而名。法華論曰：「示現三種佛菩提：一者應化佛菩提，隨所應見而為示現故。（中略）二者報佛菩提，下地行滿足得常涅槃證故。（中略）三者法佛菩提，謂如來藏性涅槃常恒清涼不變故。」安樂集上曰：「菩提有三種：一者法身菩提。二者報身菩提。三者化身菩提。」</p>
