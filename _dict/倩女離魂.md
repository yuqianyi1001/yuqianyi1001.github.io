---
title: 倩女離魂
source: deerpark.app
---
### 佛光大辭典

禪宗公案名。無門關第三十五則（大四八·二九七中）：‘五祖問僧雲：“倩女離魂，那個是真底？”’倩女離魂乃剪燈新話卷上所載之怪譚。據雲，倩娘嘗許王宙為妻，既而父悔，倩娘遂抑鬱成病，宙亦深恨，欲赴京師，途中忽遇倩娘，遂相攜至蜀，凡五年，生二子。後還歸岳家謝其事，然倩娘猶病在閨中，唯存一息，眾皆怪之。室中病女聞之而喜，起出相迎，兩位倩娘合為一體。前之倩娘實乃病女之離魂。

此公案著重于參究吾人自心本性究竟為真妄善惡，或形體之一異殊同。證道歌（大四八·三九五下）：‘不除妄想不求真，無明實性即佛性。’即真妄不二。此公案乃是對于超越真妄自體之絕對價值，探問‘那個是真底？’此非凡夫之情識所能分別，若無分別，則輪轉六道四生皆為菩提道場，而遊戲于三昧之境界。﹝正統錄卷六‘五祖章’、折中錄卷十五、道樹錄卷八十六﹞



### 丁福保佛學大辭典

【公案】正燈錄六（五祖演禪師章）曰：「五祖問僧云：倩女離魂，那個是真底？」剪燈新話上聚景園記曰：「清河張鑑季女倩娘，鑑嘗許外甥王宙為妻，既而悔之，欲嫁賓僚之賢者。女聞之鬱抑，宙亦深恨，赴京師至山郭。半夜忽聞有人行聲，問之，乃倩娘也。遂匿於船，至蜀，凡五年。遂與還歸。既至，宙獨先到鑑家謝其事，鑑曰：吾女病在閨中，何其詭說？宙曰：見在舟中，鑑使人驗，果然。使者還報，室中病女聞而喜，起出相迎，合為一體。」



