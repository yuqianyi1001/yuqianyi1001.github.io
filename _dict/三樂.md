---
title: 三樂
source: deerpark.app
---

### 法相辭典

★瑜伽九十六卷二十一頁雲：如是一切，總為三樂。一者、應遠離樂。二者、應修習有上住樂。三者、最極究竟解脫無上住樂。應遠離樂者：謂諸欲樂。應修習樂者：謂初靜慮乃至有頂諸所有樂。有上住樂者：謂滅盡定。此亦名為應修習樂。最極究竟解脫無上住樂者：謂如前說三最勝樂。非據受樂說滅盡定以為有樂。然斷受樂，說名為樂。又勝住樂，與樂相似。又即依此，有樂可得；說名為樂。謂如有一，從此定起，有所領受，作如是言：我已多住如是如是色類最勝寂靜樂住。由依此故，說名有樂。



**來源：三藏法數**

﹝出大寶積經﹞ 〔一、天樂〕，天然自然，樂勝身勝，故名為天。修十善者，生於天上，而受種種殊勝妙樂，故名天樂。（十善者，不殺生、不偷盜、不邪婬、不妄語、不兩舌、不惡口、不綺語、不貪欲、不瞋恚、不邪見也。） 〔二、禪樂〕，謂修行之人，入諸禪定，一心清淨，萬慮俱寂，自然得其禪悅之趣，故名禪樂。 〔三、涅槃樂〕，梵語涅槃，華言滅度。謂修行之人，既離生死之苦，得證涅槃之樂，經云：生滅滅已，寂滅為樂，故名涅槃樂。



### 丁福保佛學大辭典

【名數】一天樂，修十善者，生於天上，受種種之妙樂也。二禪樂，修行之人，入諸禪定，一心清淨，萬慮俱止，得寂靜之悅樂也。三涅槃樂，離生死之苦而證涅槃，究竟得無為安穩也。見寶積經一百一。

【名數】一、天樂，修十善業者生天上而受種種殊妙之樂。二、禪樂，修行之人入諸禪定而受寂靜之樂。三、涅槃樂，斷諸惑而證涅槃。則生滅苦樂皆無，是究竟樂也。見寶積經一百一。



### 佛光大辭典

(一)指外、內、法樂等三樂，乃依往生論注卷下所立。即：(一)外樂，為五識（眼、耳、鼻、舌、身）緣五境（色、聲、香、味、觸）所生之樂。(二)內樂，即初禪、二禪、三禪意識所生之樂。(三)法樂樂，即智慧所生之樂，由愛佛功德而起，亦由遠離我心、無安眾生心、自供養心等三種心而產生。﹝大智度論卷三、卷八﹞

(二)指天、禪、涅三樂，乃據大寶積經卷一○一所立。即：(一)天樂，修十善業者，命終後生于天上而受種種殊妙之樂。(二)禪樂，修行之人入諸禪定，一心清淨，萬慮俱寂，得自然禪悅之趣。(三)涅樂，斷諸惑而證涅，生滅滅已，寂滅為樂，此乃究竟之樂。


