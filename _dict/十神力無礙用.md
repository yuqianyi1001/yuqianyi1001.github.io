---
title: 十神力無礙用
source: deerpark.app
---

### 丁福保佛學大辭典

【名數】一、多世界置一塵無礙用。二、一塵現多佛剎無礙用。三、眾海水置一毛孔往返十方不嬈眾生無礙用。四、多世界內自身中示現一切神通無礙用。五、一毛繫多金剛山持行十方令眾不怖無礙用。六、多劫作一劫力作多劫示現成壞差別無礙用。七、多世界現四大變壞不惱眾生無礙用。八、多世界三災壞時不損眾生無礙用。九、一手持多世界擲於界外不驚眾生無礙用。十、說一切剎同虛空令眾生悟解無礙用。見華嚴經。



### 佛光大辭典

十回向位中第八如相回向位之菩薩有十種無礙用，神力無礙用即為其中之一。出自八十華嚴卷五十六離世間品，六十華嚴卷三十九則稱神力自在。即：(一)以不可說世界置于一塵中而無礙。(二)于一微塵中顯現一切法界、佛剎而無礙。(三) 于一毛孔容受一切大海水，能週旋往返十方世界，而不觸擾眾生。(四)于不可說世界內自身中示現一切神通而無礙。(五)以一毛系不可數金剛圍山持行十方，而不令眾生恐怖。(六)以不可說劫作一劫，一劫作不可說劫，顯現成壞差別，而不令眾生恐怖。(七)于一切世界顯示水火風災等種種變壞，而不煩擾眾生。(八)一切世界三災壞時，悉能護持一切眾生資生之具，而不令損缺。(九)以一手持不可思議世界擲于不可說世界之外，而不令眾生驚怖。(十)說一切剎同于虛空，令諸眾生悉得悟解。（參閱‘十無礙用’477）


