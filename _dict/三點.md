---
title: 三點
source: deerpark.app
---

### 丁福保佛學大辭典

【術語】以伊字之三點譬法身般若解脫之三德。見伊字三點條。性靈集七曰：「三點凝心，四量滿懷。」梁高僧傳八曰：「始自鹿苑，以四諦為言初。終至鵠林，以三點為圓極。」

參照：<a href="/dict/伊字三點">伊字三點</a>

密教稱理智事為三點，手鏡鈔上曰：「法身是自性身，般若是自是自身，解脫是他受用身，是名理智事三點。即大日上三身也，亦名名字印形三秘密身也。」

道家有繫心懸中之法。以兩目為左右兩點，兩目齊平山根處之一點為中點，謂之懸中。恰如伊之三點也。按此說本出於佛家，即小止觀所云令心住懸中是也。


