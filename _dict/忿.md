---
title: 忿
source: deerpark.app
---
### 佛光大辭典

梵語krodha。心所之名。在俱舍宗為小煩惱地法之一，十纏之一，唯識宗則以之為小隨煩惱之一。為欲界系之煩惱，乃修道所斷除之惑。即對不順自心之對境，引生氣怒之情，而發為暴惡之行動，稱為忿。忿由嗔而生，剛烈而強猛，然無餘勢，非長久持續者。﹝大乘廣五蘊論、品類足論卷三、雜阿毗曇心論卷二、順正理論卷五十四﹞（參閱‘七十五法’88、‘十纏’504、‘小隨煩惱’941）



### 法相辭典

★瑜伽八十九卷七頁雲：若嗔恚纏，能令面貌慘裂奮發；說名為忿。

★二解　成唯識論六卷十五頁雲：雲何為忿？依對現前不饒益境，憤發為性。能障不忿，執仗為業。謂懷忿者，多發暴惡身表業故。此即嗔恚一分為體。離嗔，無別忿相用故。

★三解　顯揚一卷七頁雲：忿者：謂于現在違緣，令心憤發為體。能障無嗔為業。乃至增長忿為業。

★四解　五蘊論四頁雲：雲何為忿？謂遇現前不饒益事，心損惱為性。

★五解　雜集論一卷十六頁雲：忿者：依止現前不饒益相，嗔之一分，心怒為體；執仗憤發所依為業。當知忿等是假建立；離嗔等外，無別性故。

★六解　廣五蘊論十頁雲：雲何忿？謂依現前不饒益事，心憤為性。能與暴惡執持鞭杖所依為業。

★七解　俱舍論二十一卷五頁雲：于情非情，令心憤發；說名為忿。

★八解　法蘊足論八卷六頁雲：雲何忿？謂忿有二種。一、屬愛忿，二、屬非愛忿，屬愛忿者：謂于父母兄弟姊妹妻妾男女，及餘隨一親屬朋友所發生忿怒。如有忿言：如何不與我此物，而與我如是物。如何不與我作此事，而與我作如是事。由此發生諸忿、等忿、遍忿、極忿、已忿、當忿、現忿、熱、極熱、煙、極煙、燄、極燄、兇勃、粗惡、心憤發、起惡色、出惡言、是名屬愛忿。屬非愛忿者：謂有一類，作是思惟：彼今于我，欲為無義，欲為不利益，欲為不安樂，欲為不滋潤，欲為不安隱。然彼于我，已作無義，當作無義，現作無義。諸有于我欲為無義，乃至不安隱，而復于彼，欲為有義，欲為利益，欲為安樂，欲為滋潤，欲為安隱。然復于彼，已作有義，當作有義，現作有義。諸有于我欲為有義，乃至安隱，而復于彼，欲為無義，乃至不安隱。由此發生諸忿，等忿，乃至起惡色，出惡言，是名屬非愛忿。此屬愛非愛，總名為忿。

★九解　品類足論三卷二頁雲：忿雲何？謂忿，等忿，遍忿，極忿，已忿當忿，是名為忿。

★十解　界身足論上三頁雲：忿雲何？謂忿、等忿、遍忿、極忿、已正當忿、是名為忿。



### 陳義孝佛學常見辭彙

即忿怒，遇不順意時，輕則忿怒罵人，重則發生打人等不良行為，為二十隨煩惱之一。



### 丁福保佛學大辭典

【術語】小煩惱地法之一。二十隨煩惱之一。心所名。向有情非情之心，令自心憤怒之精神作用也。



