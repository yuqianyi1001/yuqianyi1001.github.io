---
title: 二加
source: deerpark.app
---

**來源：三藏法數**

<p>﹝出華嚴經疏﹞ 加，即加被。佛於華嚴會上，以三業神力，或冥或顯，加被法慧等諸菩薩各各說法，故有此二加也。（三業者，身業、口業、意業也。） 〔一、顯加〕，顯加者，謂佛以平等大慈，常鑑眾生，若有宿世善根成熟者，即以神力加被菩薩，為其說法，如身業摩頂，以增其威；口業勸說，以益其辯。顯然可見，故曰顯加。（身業摩頂者，本以手摩，手屬於身故也。） 〔二、冥加〕，冥加者，謂佛以意業神力，加被菩薩，增其智慧，於大眾中為人演說，令無所畏。隱密難見，故曰冥加。</p>

**來源：丁福保佛學大辭典**

<p>【名數】一顯加，佛以平等大悲常鑑眾生之機，若宿世善根成熟，或現世之精勤不怠，則光照摩頂等顯以神力加被之，增其威力，長其辯才，利益顯然可見者。二冥加，佛對眾生冥以神力加被之，消其罪，增其德，使眾生密得其利益者。見華嚴疏鈔一。</p>

**來源：佛光大辭典**

<p>顯加與冥加。加，即加被。佛于華嚴會上，以身、口、意三業神力，或冥或顯，加被法慧等諸菩薩各各說法，故有此二加。據華嚴經疏卷一載：(一)顯加，謂佛以平等大慈，常鑑眾生之機，若有宿世善根成熟者，即以神力加被之，為其說法，如身業摩頂以增其威，口業勸說以益其辯。其加被顯然可見，故稱顯加。(二)冥加，謂佛以意業神力加被菩薩，增長其智慧，于大眾中為人演說，令無所畏。其加被隱密難見，故稱冥加。</p>
