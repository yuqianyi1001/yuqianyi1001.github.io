---
title: 現觀邊
source: deerpark.app
---

### 丁福保佛學大辭典

【術語】即見道現觀後邊所得之世俗智也。大毘婆沙論三十六曰：「現觀苦邊集邊滅邊，得此智故，名現觀邊。有說此是諸瑜伽師，觀聖諦時，傍修得故，名現觀邊。尊者妙音說曰：此智近現觀故，名現觀邊。如近村物，名曰村邊。」又見俱舍論二十六。



### 佛光大辭典

梵語abhi-samayāntika。指于見道現觀之後邊所得之世俗智。據小乘說一切有部十六現觀中，唯于苦集滅三類智之後邊所得之世俗智，稱為現觀邊。據大毗婆沙論卷三十六載，于現觀之苦邊、集邊、滅邊得此智，故稱為現觀邊；或以此為諸瑜伽師觀聖諦時，傍修所得之故；或以此智近于現觀故有此稱。異部宗輪論載，依大眾部本宗同義，謂于見道後邊，更有一剎那現起現觀邊智，遍知四諦諸相之差別。成唯識論卷九所列六現觀中之現觀邊智諦現觀，則系于第四現觀智諦現觀之後所立，稱為世出世智。又攝大乘本論卷中以見道以前加行位中所修明得、明增、印順及無間等四種三摩地，亦稱現觀邊，蓋以其近見道之現觀故。﹝大毗婆沙論卷三十六、俱舍論卷二十六、異部宗輪論述記、成唯識論述記卷九末﹞（參閱‘現觀’4731）


