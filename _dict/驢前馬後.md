---
title: 驢前馬後
source: deerpark.app
---
### 佛光大辭典

禪林用語。謂隨逐于驢馬前後之奴隸；禪宗用以指斥追從他人言行，而無自己獨特之機用者。景德傳燈錄卷十五良價章（大五一·三二三上）：‘師曰：“苦哉！苦哉！今時人例皆如此，只是認得驢前馬後將為自己，佛法平沈，此之是也。”’﹝碧岩錄第六十三則﹞



### 丁福保佛學大辭典

【雜語】隨逐驢馬前後之奴隸也，指斥凡人之識情分別。傳燈錄十五良价傳曰：「師曰：苦哉苦哉！今時人例皆如此，祇是認驢前馬後將為自己，佛法平沈此之是也。」碧巖五十三則評唱曰：「若祇依草附木，認個驢前馬後，有何用處？」同種電鈔六曰：「如隨驢馬前後奴隸者，不是主人公也。今謂情識分別。」



