---
title: 九十六種外道
source: deerpark.app
---

### 丁福保佛學大辭典

【名數】六師外道各有十五弟子。合成九十。再加六師謂之九十六種外道。見外道條。

參照：<a href="/dict/外道">外道</a>



### 佛光大辭典

九十六種佛世前後出現于印度而異于佛教之流派。又作九十六術、九十六徑、九十六道、九十六種異道。有關外道之數，雖有多種異說，然以九十六種、九十五種外道二說為最多。九十六及九十五此二數之算定，依諸經論有數說：(一) 六師外道即富蘭那迦葉、末伽梨拘賒梨子、刪^夜毗羅胝子、阿耆多翅舍欽婆羅、迦羅鳩馱迦旃延、尼犍陀若提子，六師各有十五弟子，總計為九十六人。亦即外道之六師各有十六種之所學法，一法自學，餘之十五種各教十五弟子，師徒合論為九十六種。(二)五大外道即數論、勝論、離系、獸出、遍出，各有十八部之末派，本末總計為九十五種。另就九十五種、九十六種之關系，舉出數說：(一)九十六種皆為外道。 (二)九十六種中，有一種入于佛教為犢子部故除之，餘為九十五種外道。(三)九十六種外道中，尼犍子外道之教義近于佛教故除之，餘為九十五種。(四)九十六種中有一為小乘教，實非外道，因大乘貶之，故除之而為九十五種。(五)九十六種中有一種通佛教，故九十五種為外道，一為內教。﹝薩婆多論卷五、華嚴經疏卷二十八、義林章纂注（普寂）、百論疏（吉藏）、真言教誡義卷中﹞


