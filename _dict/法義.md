---
title: 法義
source: deerpark.app
---
### 三藏法數

法即可軌可則之義。謂如來所說之經，十界同遵，無不軌則故也。（遵，依也。十界者，佛界、菩薩界、緣覺界、聲聞界、天界、人界、修羅界、餓鬼界、畜生界、地獄界也。）



### 丁福保佛學大辭典

【術語】法者教法，能詮之教文也，義者所詮之義理也。法華經序品曰：「演大法義。」佛說譬喻經曰：「如來大慈為說如是微妙法義。」嘉祥法華經疏二曰：「教法但稱為法，教所表理即稱為義。」



