---
title: 無熱池
source: deerpark.app
---

### 丁福保佛學大辭典

【地名】又云無熱惱池。梵名阿耨達池Anavatapta又，Anavadatta，在香山之南，大雪山之北，周匝八百里，贍部洲之中心也。住於此之龍王，名阿耨達龍王。俱舍論十一曰：「大雪山北有香醉山，雪北香南有大池水，名無熱惱。出四大河：一殑伽河，二信度河，三徙多河，四縛芻河。無熱惱池縱橫正等，面各五十踰繕那量，八功德水盈滿其中，非得通人無由能至。」西域記一曰：「贍部洲之中地者，阿那婆答多池也，唐言無熱惱，舊曰阿耨多池，訛也。在香山之南大雪山之北，周八百里矣。」


