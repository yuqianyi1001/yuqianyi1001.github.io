---
title: 首楞嚴經
source: deerpark.app
---
### 丁福保佛學大辭典

【經名】大佛頂如來蜜因修證了義諸菩薩萬行首楞嚴經之略名。首楞嚴者，三昧之名，萬行之總稱也。有十卷。經題下曰：「一名中印度那爛陀大道場經，於灌頂部錄出別行。大唐神龍元年龍集乙巳五月己卯朔二十三日辛丑，中天竺沙門般剌蜜帝於廣州制止道場譯，菩薩戒弟子前正諫大夫同中書門下平章事清河房融筆授，烏長國沙門彌伽釋迦譯語。」此經不載於麗宋元明四大藏，因有真偽之諍。然長水引智昇之開元釋教錄九云：「大佛頂如來密因修證了義諸菩薩萬行首楞嚴經十卷，右一部十卷今現在。沙門釋懷迪州人也。住羅浮山南樓寺，（中略）後因遊廣州遇一梵僧（未得其名），賫梵經一夾，請共譯之，勤成十卷，即大佛頂萬行首楞嚴經是也。」經之題目及紙葉文句與今之房融本並無差異，二經皆真經也。閱藏知津曰：「阿難示墮摩登伽難，佛放頂光說咒。勅文殊將咒往護，提獎來歸，啟請大法。佛為先開圓解，次示圓行，次明圓位。乃至精研七趣，詳辨陰魔。此宗教司南，性相總要。一代法門之精髓，成佛作祖之正印也。」

諸家之註述，及關係本經之著作如下：楞嚴經義海，三十卷，唐懷迪證釋，宋子璿義疏併科，宋曉月標指，宋仁岳集解，宋咸輝排經人註。楞嚴經經科一卷，宋子璿述。楞嚴經義疏注經二十卷，宋子璿集。楞嚴經義疏釋要鈔六卷，宋懷遠錄。楞嚴經釋題一卷，宋宗印述。即楞嚴經集註卷一。楞嚴經集註十卷，宋思坦集註。楞嚴經集解熏聞記五卷，宋仁岳述。楞嚴經要解二十卷，宋戒環解。楞嚴經箋二十卷，宋惟愨釋，可度箋。楞嚴經合論十卷，宋德洪造論，正受釐論入經并刪補。楞嚴經會解十卷，元惟則會解。楞嚴經正脈疏科一卷，明真鑑作。楞嚴經正脈疏懸示一卷，明真鑑述。楞嚴經正脈疏十卷，明真鑑述。楞嚴摸象記一卷，明祩宏述。楞嚴經懸鏡一卷，明德清述。楞嚴經通議提綱略科一卷，明德清排訂。楞嚴經通議十卷，明德清述。楞嚴經臆說一卷，明圓澄註。楞嚴經圓通疏十卷，元惟則會解，明傳鐙疏。楞嚴經百問一卷，明百松和尚著。楞嚴經玄義四卷，明傳鐙述。楞嚴經祕錄十卷，明一松大師說，門人靈述記。楞嚴經玄義二卷，明智旭撰述，道昉參訂。楞嚴經文句十卷，明智旭撰述，道昉參訂。楞嚴經合轍十卷，明通潤述。楞嚴經直指科文一卷。楞嚴經直指總論十卷，明函是疏。楞嚴經擊節一卷，明大詔撰。楞嚴經懸談一卷，明觀衡撰。楞嚴經略疏十卷，明元賢述。內題楞嚴說通。楞嚴經貫攝十卷，劉道開纂述。楞嚴經觀心定解科一卷，靈耀述。楞嚴經觀心定解大綱一卷，靈耀述。楞嚴經觀心定解十卷，靈耀述。楞嚴經問答一卷，淨挺著。楞嚴經指掌疏懸示一卷，通理述。楞嚴經指掌疏十卷，通理述。楞嚴經指掌疏事義一卷，通理述。楞嚴經截流二卷，明傳如述。楞嚴經圓通疏前茅二卷，明傳燈述。楞嚴經直解十卷，明廣莫直解。楞嚴經講錄十卷，明乘旹講錄。楞嚴經纂註十卷，明真界纂註。楞嚴經正見十卷，濟時述。楞嚴經說約一卷，明陸西星述。楞嚴經述旨十卷，明陸西星述。楞嚴經精解評林三卷，明焦竑纂。楞嚴經宗通十卷，明曾鳳儀宗通。楞嚴經如說十卷，明鍾惺撰。楞嚴經疏解蒙鈔三十六卷，明錢謙益鈔。楞嚴經證疏廣解十卷，明凌弘憲輯。楞嚴經寶鏡疏科文一卷，溥畹撰。楞嚴經寶鏡疏懸談一卷，溥畹撰。楞嚴經寶鏡疏十卷，溥畹撰。大勢至圓通章科解一卷，明正相解。楞嚴經大勢至菩薩念佛圓通章疏鈔一卷，續法集。楞嚴經勢至圓通章解一卷，行策撰。楞嚴經序指味疏一卷，諦閑述。



