---
title: 龜藏六
source: deerpark.app
---
### 佛光大辭典

據法句譬喻經卷一載，昔時，有一道人在河邊樹下學道，然十二年中妄念不除，六根貪染不止，難以入道，佛遂化作沙門以度之，並以龜為護命而縮藏頭尾四足于甲殼中之行動，比喻眾生收攝眼、耳等六根而不為外界六塵所危害。又于大明三藏法數卷二十八詳加闡釋，即：(一)龜以頭藏于甲殼中，比喻眾生收攝眼根，不令觀色，則不為一切色塵所危害。(二)龜以前左足藏于甲殼中，比喻眾生收攝耳根，不令聞聲，則不為一切聲塵所危害。(三)龜以前右足藏于甲殼中，比喻眾生收攝鼻根，不令聞香，則不為一切香塵所危害。(四)龜以後左足藏于甲殼中，比喻眾生收攝舌根，不令嘗味，則不為一切味塵所危害。(五)龜以後右足藏于甲殼中，比喻眾生收攝身根，不令覺觸，則不為一切觸塵所危害。(六)龜以尾藏于甲殼中，比喻眾生收攝意根，不令知法，則不為一切法塵所危害。

上記之外，阿含經、涅經等亦有此類譬喻，皆用以警戒修行者應自行攝心，密藏妄想，不令敵害魔障等所侵。雜阿含經卷四十三（大二·三一一下）：‘“過去世時，有河中草，有龜于中住止。時有野幹，飢行覓食，遙見龜蟲，疾來捉取，龜蟲見來，即便藏六，野幹守伺，冀出頭足，欲取食之。久守，龜蟲永不出頭，亦不出足，野幹飢乏，嗔恚而去。諸比丘！汝等今日亦復如是知，魔波旬常伺汝便，冀汝眼著于色，耳聞聲，鼻嗅香，舌嘗味，身覺觸，意念法，欲令出生，染著六境。是故，比丘！汝等今?日常當執持眼律儀住，執持眼根律儀住，惡魔波旬不得其便，隨出隨緣；耳、鼻、舌、身、意，亦復如是，于其六根，若出若緣，不得其便，猶如龜蟲，野幹不得其便。”爾時，世尊即說偈言：“龜蟲畏野幹，藏六于殼內，比丘善攝心，密藏諸覺想，不依不怖彼，覆心勿言說。”’



### 丁福保佛學大辭典

【譬喻】人之六識，譬如龜之藏六支也。雜阿含經四十三曰：「過去世時，有河中草，有龜於中住止。時有野干，飢行覓食。遙見龜蟲，疾來捉取。龜蟲見來即便藏六，野干守伺，冀出頭足，欲取食之。久守龜蟲，永不出頭，亦不出足。野干飢乏，瞋恚而去。諸比丘汝等，今日亦復如是。（中略）爾時世尊，即說偈曰：龜蟲畏野干，藏六於殼內。比丘善攝心，密藏諸覺想。」又見涅槃經一。



