---
title: 餓鬼
source: deerpark.app
---
### 佛光大辭典

梵語preta，巴利語peta，音譯為薜荔多、閉戾多、俾禮多、卑利多、彌荔多、閉多；或梵語pitṛ，音譯卑帝黎。三途之一，五趣（五道）之一，六趣（六道）之一。前生造惡業、多貪欲者，死後生為餓鬼，常苦于飢渴。又作鬼道、鬼趣、餓鬼道。

正法念處經卷十六舉出餓鬼之住處有二種：一住于人中，二住于閻浮提地下五百由旬之餓鬼世界。另又列舉三十六種餓鬼之名，如迦婆離（鑊身餓鬼）、b陀（食氣餓鬼）、婆羅波叉（食小兒餓鬼）、阿吒毗（曠野餓鬼）、魔羅迦耶（殺身餓鬼）等。順正理論卷三十一則舉出三種餓鬼：(一)無財餓鬼，包括炬口餓鬼、針口餓鬼、臭口餓鬼等三種。全無食物，常陷于飢渴之苦惱，若偶爾獲食，于將食時，又化作火燄，無法下咽。(二)少財餓鬼，包括針毛餓鬼、臭毛餓鬼、癭餓鬼等三種。專食膿、血等。(三)多財餓鬼，包括希祠餓鬼、希棄餓鬼、大勢餓鬼等三種。食人殘物或布施物；亦包括受富樂之天人。其中，少財、多財二種餓鬼，又作有財餓鬼。瑜伽師地論卷四列舉由外障礙飲食餓鬼、由內障礙飲食餓鬼、飲食無有障礙餓鬼三種。大智度論卷三十則稱無威德、常受飢渴之苦者為餓鬼，有威德、能享受多樂者為弊鬼。

餓鬼居于閻魔王界，由閻魔王統治。亦有居于人間墳地、黑山洞等處。餓鬼之受生，依雜阿毗曇心論卷八謂，彼等為化生，又為胎生。據法苑珠林卷六載，其身長最大者為一由旬，最小如小兒僅長三寸；壽命，或謂最長八萬四千歲、最短則不定，或謂人間五千歲為餓鬼中一日一夜，如此壽命達一萬五千歲。

業報差別經載，令眾生得餓鬼報之業有十種：(一)身行輕惡業，(二)口行輕惡業，(三)意行輕惡業，(四)起于多貪，(五)起于惡貪，(六)嫉妒，(七)邪見，(八)愛著資生即便命終， (九)因飢而亡，(十)枯渴而死。此外，世俗稱幼兒貪飲食為餓鬼，稱貪淫欲之徒為色餓鬼，稱富有而吝嗇之守財奴為有財餓鬼。﹝五苦章句經、觀佛三昧海經卷五、優婆塞戒經卷七、大毗婆沙論卷一七二、彰所知論卷上、俱舍論卷十一﹞



### 三藏法數

謂此鬼宿因多慢，內無實德，空腹高心，陵人傲物，故受此報；寓氣為質，不逢飲食，常困饑虛，是名餓鬼。



### 陳義孝佛學常見辭彙

六道之一，即時常遭受饑餓的鬼類。其中略有威德的，成為山林塚廟之神，能得祭品或人間的棄食，無威德的，則常不得食，甚至口因渴出火。



### 丁福保佛學大辭典

【異類】梵語，薜荔哆Preta，譯曰餓鬼。三塗之一。法華經云：受地獄餓鬼畜生之苦是也。又為六趣之一。餓鬼趣常苦飢餓，由其所受果報不同，而有勝劣。有福德者，則為山林塚廟之神。下者居不淨處，不得飲食，常受刀杖之苦。雜心論八曰：「從他希求故，說餓鬼。」婆沙論百七十二曰：「有說飢渴增故名鬼，由彼積集感飢渴業，經百千歲，不得聞水名，豈能得見，況復得觸。有說被驅役故名鬼，恒為諸天處處驅役馳走故。有說多希望故名鬼，謂五趣中，從他有情。多希望者，無過此故。」大乘義章八末曰：「言餓鬼者，如雜心釋，以從他求故名餓鬼。又常飢虛，故名為餓。恐怯多畏，故名為鬼。」此鬼類中。有有藥叉羅剎之大威德者，故新譯曰鬼，不曰餓。然舊譯之經論，名曰餓鬼，以鬼類中餓鬼最多故也。



