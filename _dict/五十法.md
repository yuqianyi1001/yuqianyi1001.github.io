---
title: 五十法
source: deerpark.app
---

### 丁福保佛學大辭典

【名數】大品般若說四念處等之三十七品，次說三三昧，四禪，四無量心，四無色定，八背捨，八勝處，九次第定，十一切處之八種法。合為五十。此中四禪四無量心為屬於色界之禪定，他皆為屬於無色界之禪定。智度論二十一云：問曰：何以故次三十七品，後說八種法？答曰：三十七品是趣涅槃之道，行此道已，則得到涅槃城。涅槃城有三門，所謂空無相無作（三三昧）是也。已說道。次當說到處之門，四禪等是開其門之妙法。復次，三十七品是上妙之法。欲界之心，散亂難修。故依上界禪定先調柔之也。問四禪之外別說餘法乎？答眾生機根意業種種，從其機根意業，故別說之。若為厭欲界散亂者，說四禪。若為欲得大福德者，說四無量心。為厭患色如在牢獄者，說四無色定。為觀所緣不得自在者，說八勝處。若為有遮道不得道達者，說八背捨。為心不調柔，於禪定不得次第入出自在者，說九次第定。為一切所緣不能徧照者，說十一地處。



### 佛光大辭典

指大品般若經所說之三三昧、四禪定、四無量心、四無色定、八背舍、、八勝處、九次第定、十一切處等八種，合為五十法。﹝大智度論卷二十一﹞


