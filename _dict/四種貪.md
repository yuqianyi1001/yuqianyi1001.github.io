---
title: 四種貪
source: deerpark.app
---

### 三藏法數

﹝出瑜伽師地論﹞ 〔一、顯色貪〕，謂於他人身分及青黃赤白等顯現之色，而起貪著也。修行之人觀色作青瘀胖脹等想，而生厭離，令心清淨。 〔二、形色貪〕，謂於長短嬌媚等形相之色，而起貪著也。修行之人，觀此形相，作爛壞想，而生厭離，令心清淨。 〔三、妙觸貪〕，觸即觸著，謂於自他身分細軟光滑等觸，而起貪著也。修行之人，觀此身分，作蟲蛆想，而生厭離，令心清淨。 〔四、承事貪〕，謂於他人趨承服事折旋俯仰等，而起貪著也。修行之人，觀彼趨承服事，自作死想，猶如枯木，而生厭離，令心清淨。



### 丁福保佛學大辭典

【名數】由貪愛之對境而別為四法：一顯色貪，於他人之身分及青黃赤色等顯現之色起貪著也。二形色貪，於長短矯媚等形相之色起貪著也。三妙觸貪，於自他身分細軟光滑等之觸起貪著也。四承事貪，於他人之趨承服事折旋俯仰等起貪著也。此四者皆為相應婬貪心。退治之法則觀四外不淨。瑜伽師地論二十六曰：「若於青瘀或於膿爛或於變壞或於[月*夆]脹或於食噉，作意思惟，於顯色貪令心清淨。若於變赤作意思惟，於形色貪令心清淨。若於其骨，若於其鎖，若於骨鎖作意思惟，於妙觸貪令心清淨。若於散壞作意思惟，於承事貪令心清淨。如是四種名於婬貪令心清淨。」



### 佛光大辭典

依貪著對象之不同，而將貪欲分為四種：(一)顯色貪，謂于他人之身分及青、黃、赤、白等顯現之色起貪著。(二)形色貪，謂于長短、嬌媚等形相之色起貪著。 (三)妙觸貪，謂于自己及他人身分之細軟、光滑等觸起貪著。(四)供奉貪，謂于他人之趨承服事、折旋俯仰等起貪著。又作承事貪。此四者皆相應于淫貪之心。﹝瑜伽師地論卷二十六、俱舍論卷二十二﹞（參閱‘不淨觀’992）


