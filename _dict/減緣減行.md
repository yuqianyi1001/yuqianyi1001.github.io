---
title: 減緣減行
source: deerpark.app
---

**來源：丁福保佛學大辭典**

<p>【術語】緣者，指上界四諦與上二界四諦之八諦。行者，指欲界四諦下十六行相與上二界四諦下十六行相之三十二行相。自聲聞乘四善根之初至忍法之上忍，連環普觀此上下八諦之三十二行相，同自中忍之位，一行減之，遂至留苦或道等之一行相，謂之減行，每減其四行相自減一諦，故謂之減緣。其所以減之者，汎觀上下八諦之三十二行相，觀智浮漫而不猛利，故自中忍以後漸漸狹其觀境，以養成猛利之觀智，遂為發真無漏智之算引也。上下八諦之三十二行相，第一回自第一觀至第三十一，因而減去第三十二即上界道諦下出之一行相，第二回更自第一觀至第三十，因而減去第三十一即上界道諦下行之一行相。如此每一周自下逆次減一行相，終至減第一即欲界苦諦下苦之一行相。即減去者，三十一行相也。減此三十一行相中，每第四周減一諦，故謂之減緣，減於他三周之行相，謂之減行。即減緣七周，減行二十四周，合於三十一周減去三十一行也。第四周謂之減緣者，上下八諦，為所緣之境，三十二行相，為對於此之能緣觀解，故減四行相即減所緣之境一諦也。因而逆次減去，每至第四行相，不謂為減行，特附以所謂減緣即減諦之名耳。見行相條。</p><p>參照：<a href="/dict/行相">行相</a></p>

**來源：佛光大辭典**

<p>指聲聞之人于見道以前之中忍位，次第減所緣之觀境與能緣之行相，而觀四諦之理。小乘修道階位上，忍位共分上、中、下三個階段，在中忍位以十六行相觀四諦，依此次第縮觀之觀法，稱為減緣減行。緣，為所緣之義，指觀之對境，即謂四諦。三界分為上（色界、無色界）、下（欲界）兩界，于上下兩界中各觀四諦，合為八諦，即八緣。行，為行相之義，即觀四諦之狀態；四諦各具有四行相，故共計有十六行相。即：在苦諦有非常、苦、空、非我等四行相；集諦有因、集、生、緣等四行相；滅諦有滅、靜、妙，離等四行相；道諦有道、如、行、出等四行相。上下八諦共為三十二行相。</p><p>下忍位與其前之暖、頂二位相同，須修上下八諦三十二行相，至中忍位始用縮觀法，漸減漸略，直至僅留一行二剎那觀，稱為中忍滿。中忍位以前，觀猶未成熟，故不能作縮觀；中忍位以後之上忍位、世第一法，皆以一行一剎那觀而無間入于正道，以唯為一剎那，故無從修減略之法。故縮觀法唯有中忍位適用。</p><p>在中忍位所以要減緣減行，即將作趣入見道之準備（方便加行），故須漸次縮小觀之範圍，以使觀智猛利，而生起無漏真智，直達見道之階位。其減略之順序，第一週先以非常、苦、空、非我四行相觀欲界之苦諦，復以此四行相觀上界之苦諦；其次以因、集、生、緣四行相觀欲界之集諦，復以此四行相觀上界之集諦。如是觀欲界之滅諦、上界之滅諦，乃至以道、如、行三行相觀上界之道諦，至此，減略‘出’之一行相，即為減行，為第一週。</p><p>從第二週以下，同樣以觀欲界之苦諦為始，至最後以道、如二行相觀上界之道諦，再減‘行’之一行相。如是漸次減一行相，至第四週又從欲界苦諦開始、再漸次觀至上界道諦時，減略‘道’之行相。至此上界道諦下之觀行皆已減除，故稱減緣。在減緣時，原亦有減行，但以攝于減緣中，故不稱減行。</p><p>如是依序而觀，于第四、八、十二、十六、二十、二十四、二十八等七週減緣、而于其他之二十四週減行，此謂七週減緣、二十四週減行。至第三十一週復可減三十二行相中之三十一行相，而僅存有欲界苦諦下之‘非常’一行相。換言之，第三十一週只觀欲界苦諦之‘非常’行相，其後則重新觀欲界苦諦下之‘非常’一行相，而至中忍滿位。即于第三十一週，僅留‘非常’一行相不減。如苦法智忍、苦法智，以審慮與決定的二剎那之心，作‘非常’之行相而觀欲界之苦諦，稱為中忍滿。亦即中忍之位系至一行二剎那而滿，自此開始，無間生起善根，僅以一剎那之心，觀欲界之‘苦’行相而入于上忍位，又于此無間之剎那中，觀欲界之‘苦’行相，圓滿忍位而入于世第一法之位，由是更證成苦法忍、苦法智之位。是知此上忍與世第一法、苦法忍、苦法智等四位，皆是同一所緣且同一行相，亦即僅留‘苦’之行相。然大乘義章卷十一、俱舍論頌疏卷二十三、法華玄義釋簽卷三上等諸書以‘二行二剎那’之心來觀欲界之‘苦’而稱之為中忍滿。于此，古來說法紛紜，或以留‘非常’一項者為二行二剎那，而留其餘三行相中之任一行相者為一行二剎那；或謂正觀、減滿之故，故稱二行；或謂就‘習修’與‘得修’二者而稱二行。要之，一行二剎那之說，在大毗婆沙論以後，即為小乘之定說，而所謂二行二剎那則不免誤謬，其‘二行’一詞，恐系‘一行’之誤寫，後人不察，妄設會釋，久之，其說乃益加紛亂。﹝阿毗曇毗婆沙論卷三、大毗婆沙論卷五、俱舍論卷二十三、阿毗達磨順正理論卷六十一、顯宗論卷三十、法華玄義卷三、俱舍論光記卷二十三﹞</p>
