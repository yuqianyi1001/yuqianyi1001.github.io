---
title: 貪愛
source: deerpark.app
---

### 陳義孝佛學常見辭彙

對五欲貪著愛著。貪與愛同體異名。



### 丁福保佛學大辭典

【術語】於五欲之境貪著愛著而不能離者。貪與愛異名同體也。勝天王般若經一曰：「眾生長夜流轉六道苦輪不息，皆由貪愛。」法華經方便品曰：「深著五欲如犛牛愛尾，以貪愛自蔽，盲瞑無所見。」楞伽經三曰：「殺無明父，害貪愛母。」



### 佛光大辭典

即貪著愛樂五欲之境而不能出離生死輪回。貪與愛為異名同體。貪，梵語rāga，俱舍七十五法之一，唯識百法之一。指欲求染污之愛或財物等而無厭足之精神作用；愛，梵語tṛṣṇā 或 anunaya-saṃyojana，十二因緣或九結之一，指染著于境之貪煩惱。據勝天王般若經卷一載，眾生長夜流轉六道輪回不息，皆由貪愛。大毗婆沙論卷五十載，愛結為三界之貪，三界之貪于九結中總立為愛結，七隨眠中立二隨眠，即：(一)欲界之貪，稱為欲貪隨眠。(二)色、無色界之貪，稱為有貪隨眠。于其他經典中立有三愛，即欲愛、色愛、無色愛。（參閱‘貪’4792、‘愛’5457）


