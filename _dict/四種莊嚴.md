---
title: 四種莊嚴
source: deerpark.app
---
### 佛光大辭典

又作四種瓔珞莊嚴。據大方等大集經卷一陀羅尼自在王菩薩品載，菩薩以持禁戒、修禪定、知聖諦、持善惡等四法莊嚴法身，猶如世人以瓔珞嚴飾其身，故稱瓔珞莊嚴。即：(一)戒瓔珞莊嚴，謂菩薩嚴持禁戒以離身之諸惡。(二)三昧瓔珞莊嚴，謂菩薩修禪定以離諸邪覺。(三)智慧瓔珞莊嚴，謂菩薩覺知聖諦以遠離諸顛倒。(四)陀羅尼瓔珞莊嚴，陀羅尼（梵dhāraṇī  ），能持之義；謂菩薩能持善法令不散失，持惡法令其不生。

又海意菩薩所問淨印法門經卷八亦載有菩薩四種莊嚴，即：(一)身莊嚴，謂相好圓滿。(二)語莊嚴，謂語言音聲勝于一切眾生。(三)國土莊嚴，謂諸所施作悉能顯示。(四)所生莊嚴，謂在所生處或為梵王帝釋護世天等。此外，大哀經卷二莊嚴法本品載有菩薩四事莊嚴，即戒莊嚴、定意莊嚴、智慧莊嚴、總持莊嚴等。



### 陳義孝佛學常見辭彙

見四種瓔珞莊嚴條。



### 丁福保佛學大辭典

【名數】一戒瓔珞莊嚴，菩薩持禁戒以離身之諸惡也。二三昧瓔珞莊嚴，菩薩修禪定以離諸邪覺也。三智慧瓔珞莊嚴，菩薩覺知聖諦以離諸顛倒也。四陀羅尼瓔珞莊嚴，菩薩持善使不失，持惡使不生也。此四法莊嚴法身，如世之瓔珞莊嚴其身，故名瓔珞莊嚴。見大集經一。



