---
title: 六足論
source: deerpark.app
---
### 佛光大辭典

梵名Ṣaḍpadaśāstra  。小乘有部宗之六部根本論藏。即：(一)阿毗達磨集異門足論，二十卷，舍利弗造，唐代玄奘譯。(二)阿毗達磨法蘊足論，十二卷，大目犍連造，玄奘譯。(三)阿毗達磨施設足論，大迦多衍那造，未傳譯。(四)阿毗達磨識身足論，十六卷，提婆設摩造，玄奘譯。(五)阿毗達磨品類足論，十八卷，筏蘇蜜多羅（世友）造，玄奘譯。(六)阿毗達磨界身足論，三卷，筏蘇蜜多羅造，玄奘譯。以上前三論造于佛世，後三論為佛滅後所作，皆屬一切有部所宗之法，大智度論卷二稱之為六分阿毗曇。其後有迦多衍尼子作發智論，法門最稱廣博，後代論師乃以六論為足，發智論為身，謂此六論助成發智論之意。又于上記六論之中，品類足論有眾事分阿毗曇論十二卷之別譯本，為宋代求那跋陀羅所譯。後秦鳩摩羅什所譯之舍利弗阿毗曇三十卷，于體制與法義上頗類于集異門足論。北宋法護等所譯之施設論七卷則為上記施設足論之節譯本。此外，俱舍論釋中有關六足論之作者另有異說，即集異門足論之作者為摩訶俱羅，法蘊足論之作者為舍利弗，界身足論之作者為富樓那。﹝俱舍論光記卷一本、大藏聖教法寶標目卷八﹞



### 丁福保佛學大辭典

【名數】一、舍利弗之集異門足論，二、大目乾連之法蘊足論，三、大迦多衍那之施設足論，四、提婆設摩之識身足論，五、筏蘇蜜多羅之品類足論，六、同人之界身足論也。前三論為佛在世之作，後三論為佛滅後之作，皆論一切有部宗之法義。智度論二謂為六分阿毘曇者是也。後迦多衍尼子作發智論，文義最為廣博，故後代之論師，以六論為足，以發智論為身。足為助成之義，此六論助成發智論也。此七論為一切有部宗之根本論藏。俱舍論光記一本曰：「前之六論，義門稍少。發智一論，法門最廣。故後代論師說六為足，發智為身。此上七論是說一切有部根本論也。」



