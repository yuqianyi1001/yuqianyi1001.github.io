---
title: 成所作智
source: deerpark.app
---

### 陳義孝佛學常見辭彙

法相宗所立如來四智之一，即轉眼等五識，成就利益一切眾生的作為。



### 法相辭典

★佛地經論三卷四頁雲：成所作智者：謂能遍于一切世界隨所應化應熟有情，示現種種無量無數不可思議佛變化事；方便利樂一切有情，常無間斷。如是名為成所作智。

★二解　佛地經論六卷七頁雲：論曰：成所作智，應知成立如來化身。此復三種。一者、身化，二者、語化，三者、意化，第一身化，復有三種。一、現神通化，二、現受生化，三、現業果化。第二語化，亦有三種。一、慶慰語化，二、方便語化，三、辯揚語化。第三意化，復有四種。一、抉擇意化，二、造作意化，三、發起意化，四、受領意化。成所作智，能起如是三業化用。此化三業；即是化身。應知此中以用顯體。非此三業即是智體。但是智上所現相分。成所作智增上緣力，擊發鏡智相應淨識，令現如是三業化用；自亦能現。如彼卷七頁至十六頁廣說。

★三解　世親釋九卷二十頁雲：成所作智者：謂能示現從睹史多天宮而沒，乃至涅、種種佛事，皆得自在。

★四解　成唯識論十卷九頁雲：四、成所作智相應心品。謂此心品、為欲利樂諸有情故；普于十方，示現種種變化三業；成本願力所應作事。又雲：成所作智相應心品、有義、菩薩修道位中，後得引故；亦得初起。有義、成佛方得初起。以十地中依異熟識所變眼等，非無漏故。有漏不共必俱同境根，發無漏識，理不相應故。此二于境，明昧異故。由斯此品，要得成佛，依無漏根，方容現起。而數間斷。作意起故。又雲：成所作智相應心品、有義、但緣五種現境。莊嚴論說：如來五根，一一皆于五境轉故。有義、此品亦能遍緣三世諸法，不違正理。佛地經說：成所作智，起作三業諸變化事，抉擇有情心行差別，領受去來現在等義。若不遍緣；無此能故。然此心品隨意樂力，或緣一法，或二或多。且說五根于五境轉，不言唯爾，故不相違。隨作意生，緣事相境，起化業故；後得智攝。



**來源：三藏法數**

謂如來為欲利樂諸眾生故，普於十方世界，示現種種神通變化，引諸眾生，令入聖道，成本願力所應作事，是名成所作智。



### 丁福保佛學大辭典

【術語】四智之一，又五智之一。見四智及五智條。

參照：<a href="/dict/四智">四智</a>

參照：<a href="/dict/五智">五智</a>


