---
title: 二惑
source: deerpark.app
---

### 陳義孝佛學常見辭彙

１．見惑和思惑。見惑是見解上的迷惑錯誤，如身見、邊見、邪見、見取見、戒禁取見等五不正見是；思惑是思想上的迷惑錯誤，如貪、瞋、痴、慢、疑等五煩惱是。斷此見思二惑，即証阿羅漢果，出離三界。２．理惑和事惑。理惑是對理性的迷惑；事惑是對事相的迷惑。



### 三藏法數

﹝出釋籤﹞ 〔一、理惑〕，謂根本無明之惑，能障覆中道之理，不能顯發，是名理惑。 〔二、事惑〕，謂塵沙惑，能障化導，則覆俗諦之法；見、思惑，能阻空寂，則覆真諦之法，是名事惑。

﹝出華嚴經隨疏演義鈔﹞ 〔一、現行惑〕，謂六根對六塵，現起貪瞋癡等煩惱，令心昏迷，障諸善法，是名現行惑。（六根者，眼根、耳根、鼻根、舌根、身根、意根也。六塵者，色塵、聲塵、香塵、味塵、觸塵、法塵也。） 〔二、種子惑〕，種子者，即根本無明也。謂因此無明，則能生一切煩惱，障諸善法，是名種子惑。



### 丁福保佛學大辭典

【名數】一、見惑。見者推度之義，以邪推度而起之迷情也。我見邊見等是也。又此等之惑，為於見道之位見理而斷之惑，故謂之見惑。二、思惑。新譯謂之修惑。為凡夫之思念，對於事事物物而起之惑，謂之思惑，貪瞋痴等是也。又此等之惑，為修道之位，屢屢思惟真理而斷之惑，故謂之思惑，或名修惑。

一理惑，二事惑，藏通二教以見惑為理惑，以思惑為事惑。謂見惑者迷於四諦真理之惑，思惑者為迷於世法事相之惑也。別圓二教以根本無明為理惑，以塵沙及見思為事惑。謂根本無明為覆中道之理之惑，塵沙者能障化導，故為覆俗諦之法之惑，見思者，能障空寂，故為覆真諦之法之惑，又依法相家所立之二障，則煩惱障為理惑，所知障為事惑。以煩惱障迷於涅槃之理，所知障迷於俗諦之事相也。



### 佛光大辭典

(一)見惑與修惑。(一)見者，推度之義。以邪推度而起之迷情稱為見惑，如我見、邊見等，是為見道所斷之惑。(二)修惑，又作思惑，乃思慮世間事物而起之惑，如貪、嗔、癡等，為修道所斷之惑。﹝天台四教儀集注卷上﹞（參閱‘見惑’2997、‘修惑’4047）

(二)理惑與事惑。藏、通二教，以見惑為迷于無常、無我等四諦之理者，故為理惑。修惑為迷于色聲等之世法事相者，是為事惑。別、圓二教，總歸一切之妄惑為三，根本無明能覆中道之理，是為理惑。塵沙能障菩提，覆俗諦之法；見思能障涅，覆真諦之法，二者皆為事惑。又依法相宗所立之煩惱、所知二障，前者迷于涅之理，故為理惑；後者迷于俗諦之事相，是為事惑。﹝大明三藏法數卷七、法華玄義釋簽卷六﹞


