---
title: 智旭
source: deerpark.app
---

**來源：陳義孝佛學常見辭彙**

<p>人名，字蕅益，自號八不道人，初學儒，作闢佛論數十篇，十七歲閱蓮池大師著作後，取論燒掉，後來出家入徑山參禪，融會性相二宗，扶戒律，修淨土，著淨土十要，作願文，及求生淨土偈，寂年五十七。</p>

**來源：丁福保佛學大辭典**

<p>【人名】名智旭，字蕅益，自號八不道人。從所居而曰靈峰。父岐仲，持白衣觀音咒祈子，母金氏，夢大士抱子授之而生，時明萬歷二十七年五月三日也。初學儒，以聖學自任，作闢佛論數十篇。十七歲閱蓮池大師自知錄敘及竹窗隨筆，取論焚之。二十歲喪父，讀地藏本願經發出世之心，日誦佛名。居三年，聞一法師講首楞嚴經，至空生大覺，忽生疑不能得，遂於像前發四十八願，決心出家。天啟二年三夢憨山，時憨山在曹溪，不能往從，從憨山之徒雪嶺剃度。尋往雲棲聽古德講唯識論，疑與首楞嚴之宗旨不合，請問。古德云：性相二宗不許和會。心怪之曰：佛法豈有二耶？遂入徑山參禪，性相二宗，一時透徹。旭見律學退廢，以興律為任，既述毘尼集要，尋欲註梵網經，於佛前拈鬮以決所宗，得天台宗，於是究心台部，而不肯為台宗子孫，以近世之台宗禪宗賢首慈恩各執門庭不能和合也。晚住靈峰，生平著述合有四十餘種，順治十一年正月二十一日寂，壽五十七。嘗曰：生平行履，百無一長，獨有大菩提心，忘身為人，捨己從人，為堪質之於三世慈尊者。見靈峰宗論。師之靈峰二十景頌中大雄峰頌曰：「鷲嶺遙傳秪一傳，由來吾道貴聞知。但從龍樹通消息，不向黃梅覓破衣。」</p>

**來源：佛光大辭典**

<p>（1599～1655）明代僧。吳縣（江蘇）木瀆人，俗姓鐘，名際明。字q益。號八不道人。少習儒學，以衛道為職事，曾撰闢佛論數十篇。十七歲時，因讀蓮池宏之自知錄及竹窗隨筆，始悟己非，取所著闢佛論燒毀。二十歲時誦地藏本願經，發出世之志。二十三歲發四十八願，自名大朗優婆塞；以聽講大佛頂首楞嚴經，對何故有大覺、何以生起虛空和世界等問題生疑，遂決意出家，體究大事。二十四歲從憨山弟子雪嶺剃度，改名智旭。夏秋之間，于雲棲寺聽講唯識論，疑與佛頂經之宗旨相矛盾，叩問之，得‘性相二宗不許和會’之答，師猶不解其意，遂往徑山坐禪，豁然而悟性相二宗本無矛盾衝突。二十六歲受菩薩戒，翌年遍閱律藏。偶罹病將危，乃專意求生淨土。三十歲時，依道友雪航之請，于龍居寺講律，後至金陵，深切體察宗門之流弊，自此決意弘律。三十二歲，欲注梵網經，作四鬮于佛前，拈得天台宗之鬮，乃詳究天台教理。翌年，入浙江孝豐靈峰寺，其後歷住九華、溫陵、石城、晟溪、新安等地，弘揚台教，注釋經論。年五十六，于靈峰臥病，撰西齋淨土詩，另贊補九部之書，名為淨土十要。病愈後，撰著閱藏知津、法海觀瀾二書。十月病再發，口授遺囑，並制求生淨土偈。清順治十二年一月，趺坐繩床，舉手向西示寂，世壽五十七，法臘三十四。</p><p>師為人嚴峻精到，厭棄名利，固持戒品，弘揚律藏，生平以閱藏著述為業。綜學法相、禪、律、華嚴、天台、淨土諸宗教義，尤重天台宗，並主張佛、道、儒三教一致。除佛教諸宗外，亦研究儒教及基督教，其著作範圍甚為廣泛。其禪法系承繼延壽、梵琦、真可之文字禪，而會歸于天台教觀。于天台教義亦有獨到之見解，在教判方面，安立貫通前後之五時說，于教理主張性具善惡與色心雙具、理事兩重三千，于觀法則沿用山家派之妄心觀。于律學方面，注重戒律實踐。其禪、教、律學，終皆指歸淨土，主張禪淨合一。並鑑于當時佛教中門戶分歧之流弊，故力求諸宗調和，主張禪、教、律三學統一。其思想之總結為三學攝歸一念，以念佛總攝釋迦一代時教。清代以後，台家講教多以師之經論經疏為依據，形成‘融合禪、教、律而歸入淨土’之靈峰派，延續至今。</p><p>師示寂後，弟子成時私謚‘始日大師’之號。世稱靈峰q益大師，後人奉為淨土宗第九祖。與憨山、紫柏、蓮池並稱為明代四大高僧。弟子另有照南、靈晟、性旦、等慈等。著作頗多，有楞嚴經玄義二卷、楞嚴經文句十卷、阿彌陀經要解一卷、金剛經破空論一卷、梵網經合注七卷、毗尼事義集要十七卷、相宗八要直解八卷、閱藏知津四十八卷、週易禪解十卷、四書q益解四卷等四十餘部。其中，閱藏知津一書為介紹佛教經籍之目錄學著作。其弟子成時編輯其遺文，題為‘q益大師宗論’，凡十卷。今人輯為q益大師全集行世。﹝八不道人傳、淨土聖賢錄卷六、靈峰弦媧笫ψ諑劬硪唬</p>
