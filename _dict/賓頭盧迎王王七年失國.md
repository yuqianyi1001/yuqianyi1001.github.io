---
title: 賓頭盧迎王王七年失國
source: deerpark.app
---
### 丁福保佛學大辭典

【故事】四分律五十三說，世尊在拘睒彌國，王優陀延是賓頭盧親厚之知識，王朝哺常往問訊。時有不信樂之婆羅門大臣，見賓頭盧不起迎王，以惡心諫止王。王曰：明日清旦當往，若不起，當奪其命。明旦賓頭盧遙見王來，便遠迎，先意問訊言：善來大王。王問言：汝今何意起迎我？答言：為汝故起。王言昨日何故不起？答言：亦為汝故。王問：云何為我？答言：汝昨日善心來，今日懷惡心來。若我不起，當奪我命。若奪我命，必墮地獄。若起迎王，將失王位。然寧使失王位，不可使墮地獄。是故起。王曰：幾日失王位？言卻後七日必失王位。即如記，至第七日，慰禪王國波羅殊提王來捉王，七年鎖腳囚禁。」法華文句記曰：「賓頭盧知七年失國，及稠禪師進否為王。」



