---
title: 布毛侍者
source: deerpark.app
---

### 丁福保佛學大辭典

【人名】杭州招賢寺會通，唐德宗時為六宮使，乞為僧，禮鳥巢道林禪師而落髮。通一日欲辭去。師曰：汝今何往？曰會通為法出家，和上不垂慧誨，今將往諸方學佛法去。師曰：若是佛法，吾此間亦有少許。曰：如何是和上佛法？師於身上拈起布毛吹之。會通遂領悟玄旨，時號為布毛侍者。見傳燈錄四。



### 佛光大辭典

唐代牛頭宗僧。法名會通。杭州人，俗姓吳，名元卿。唐德宗時，為六宮使。元和年間（806～820）乞求為僧，遂禮鳥窠禪師而落發，居于杭州招賢寺。一日，師欲辭去，鳥窠曰（大五一·二三○中）：‘汝今何往？’師曰：‘會通為法出家，不蒙和尚垂慈誨，今往諸方學佛法去。’鳥窠曰：‘若是佛法，吾此間亦有少許。’師曰：‘如何是和尚佛法？’鳥窠于身上拈起布毛吹之，師遂悟其玄旨。以此機緣，時人號為布毛侍者。生卒年不詳。﹝景德傳燈錄卷四、釋氏稽古略卷三、佛祖歷代通載卷十五﹞


