---
title: 結冑
source: deerpark.app
---

**來源：丁福保佛學大辭典**

<p>【修法】密教為速疾成就悉地，辟除諸魔，結金剛甲冑之印。金剛頂蓮華部心念誦儀軌曰：「次於諸有情，當興大悲心，無盡生死中，恒被大誓甲，為淨佛國土，降伏諸天魔，成最正覺故，被如來甲冑，二羽金剛拳，當心舒進力，二度相縈遶，心背次兩膝，齋腰至兩肩，喉項額又頂，各各三旋遶，徐徐前下垂，先從檀慧散，即能護一切，天魔不能壞。」金剛界念誦私記細說結冑之條。</p>

**來源：佛光大辭典**

<p>密教金剛界修法之際，為速疾成就悉地，闢除諸魔，披著金剛甲冑，于甲冑各處，結誦堅固印明之作法。據金剛頂蓮華部心念誦儀軌載，真言行者于有情眾生當興起大悲心，恆于無盡生死中披大誓之甲冑，降伏諸天魔，以成正覺，故披如來之甲冑。其結印之法，二手作金剛拳，各舒展食指，手臂稍曲，置于胸前，觀想右手食指端有（oṃ，）字，左手食指端有（ṭuṃ，砧）字，又觀想由此二字流出青色之組紐，加持心、背、右膝、左膝、臍、腰後、右肩、左肩、喉、頸後、額前、頂後等十二處，各旋繞三次，然後徐徐下垂于前方。散印之時，先自右手小指、左手小指開始。如此結冑，即能護持一切，諸天魔不能破壞。﹝金剛頂瑜伽中略出念誦經卷三、瑜伽蓮華部念誦法，金剛頂瑜伽三摩地法、金剛頂經蓮華部心念誦次第﹞</p>
