---
title: 漁山
source: deerpark.app
---

**來源：丁福保佛學大辭典**

<p>【地名】又作魚山。地名。魏曹植在此處始製梵唄。因而梵唄謂之漁唄漁梵等。玄贊四曰：「陳思王登漁山，聞巖岫誦經，清婉遒亮，遠谷流響。遂擬其聲，而制梵唄。故今俗中，謂之漁梵。冥會西域三契七聲聞俱胝耳等所作法也。」文句記五中曰：「按梁宣驗記云：陳思王，姓曹名植，字子建，魏武帝第四子。十歲善文藝，私制轉七聲。植曾遊漁山，於巖谷間，聞誦經聲，遠谷流美，乃效之而制其聲，如賢愚經鈴聲比丘緣。」西征記曰：「魚山此臨河，在濟州。」</p>

**來源：佛光大辭典**

<p>位于山東東阿縣西。又作魚山、吾山。魏之陳思王曹植曾遊漁山，于岩谷間聞誦經聲，清婉遒亮，遠谷流響，遂模擬其聲而制梵唄，俗稱漁梵、漁唄。﹝集古今佛道論衡卷一、諸經要集卷四、法苑珠林卷三十六、佛祖歷代通載卷六、釋氏稽古略卷一，出三藏記集卷十二法苑雜緣原始集目錄序﹞</p>
