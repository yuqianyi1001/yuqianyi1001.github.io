---
title: 見思
source: deerpark.app
---

**來源：陳義孝佛學常見辭彙**

<p>見惑和思惑。依小乘俱舍宗來說，是以迷理和迷事來分別見思二惑，迷於理而起之惑如身見邊見等五不正見，叫做見惑，迷於事而起之惑如貪瞋痴等五煩惱，叫做思惑。依大乘唯識宗來說，則以分別俱生之二起來分別，分別起的煩惱障和所知障是見惑，俱生起的煩惱障和所知障是思惑。此二惑是正受三界生死的因，斷此二惑才能免三界的生死。斷的次第，須先斷見惑，次斷思惑。斷見惑之位，叫做見道，斷思惑之位，叫做修道，二惑皆斷之位，叫做無學道。</p>

**來源：丁福保佛學大辭典**

<p>【術語】見惑思惑也。又云見愛、見修、四住、染污無智、枝末無明、通惑、界內惑，皆概括三界煩惱之通稱。見惑者諸種之妄見，邪分別計度道理而起之我見邊見等妄惑也。思惑者貪瞋痴等之迷情，思慮世間事物而起之妄惑也。依之而從所迷上稱見惑為理惑，稱思惑為事惑。何則？以見惑為迷於無常無我等真諦道理而起之常見我見等邪想，思惑為迷於色聲等世間事物而起之貪欲瞋恚等妄情故也。但以迷理迷事，而分見思二惑者，依於小乘俱舍之法相。若依於大乘唯識之法相，則以分別俱生之二起而分之。分別起之煩惱所知二障為見惑，俱生起之煩惱所智二障為修惑。然稱為見者，有二義：一、為照見真理時所斷之惑，故云見惑。二、見為推度之義，此惑以推度為性，故云見惑。又，思有二義：一於一旦見真理斷見惑上，更思惟修習真理，以斷此惑，故云見惑。二為思惟世間誣妄事物而起之惑，故云思惑。然此二惑為正受三界生死之因，斷此二惑，始免三界之生死也。斷之有次第，先斷見惑，次斷思惑。見惑者其性猛利，故有見斷如破石之說。見諦理之時，一時盡斷之。思惑者，其性鈍昧，故有思斷如藕絲之說。數數思惟諦理而漸漸斷之也。斷見惑之位，謂之見道；斷思惑之位，謂之修道；斷了二惑之位，謂之無學道。天台結歸一切之妄惑為三種：一見思，二塵沙，三無明。見思為涅槃之障，塵沙為菩提之障，無明為中道實相之障。四教儀曰：「集諦者即見思惑，又云見修，又云四住，又云染污無知，又云取相惑，又云枝末無明，又云通惑，又云界內惑。雖名不同，但見思耳。」同集註上曰：「見思煩惱，分別曰見，貪愛曰思。」</p>
