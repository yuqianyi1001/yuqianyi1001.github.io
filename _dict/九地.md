---
title: 九地
source: deerpark.app
---
### 佛光大辭典

又稱九有。有情居止之世界，可分為欲界、色界、無色界等三界。依禪定三昧之深淺，色界、無色界復分為四禪天、四無色天，與之欲界，計立九種有情之住地，稱為九地或九有（九種生存）。九者即：(一)欲界五趣地，為地獄、餓鬼、畜生、人、天（六欲天）等雜居之所，故又稱五趣雜居地（或雜住地）。(二)離生喜樂地，離欲界惡後，所生得之喜樂。色界初禪天屬此。(三)定生喜樂地，由定所產生之殊勝喜樂之境地。色界第二禪天屬此。(四)離喜妙樂地，離于前地之喜，而身得勝樂之境地。色界第三禪天屬此。(五)舍念清淨地，舍前前地之喜與前地之樂，而心達安靜平等（即舍）、自覺（即念）之清淨境地。色界第四禪天屬此。(六)空無邊處地，離色界之物質性，而證得虛空無邊自在性之境地。無色界第一天屬此。(七)識無邊處地，得識無限闊達性之境地。無色界第二天屬此。(八)無所有處地，離前二地之動性，沉潛于‘一無所有’之寂靜想境地。無色界第三天屬此。(九)非想非非想處地，有想與無想俱離，而不偏于有無，達平等安靜之境地。無色界第四天（即有頂天）屬此。

又于四禪天中之未至定、中間定、四根本定，以及四無色定中之下三無色定（即除非想非非想處定以外者）等九定，雖屬有漏定，但其境地乃為起無漏定之強力依所，故稱無漏九地。﹝雜阿含經卷十七、大毗婆沙論卷三十一、卷一四一、俱舍論卷二十八、阿毗達磨順正理論卷七十七﹞



### 法相辭典

★瑜伽一百卷十九頁雲：有九種地。何等為九？一、資糧地。二、方便地。三、觀行地。四、見地。五、修地。六、有學地。七、無學地。八、聖者地。九、異生地。先應積集出世資糧。次為盡漏，勤修方便。次修隨順抉擇分時，正觀諸諦。次能證入正性離生。次後漸證四沙門果。此中前三、是有學地。其第四果、是無學地。證離生已；一切世間漸升進道，名為修地。即總攝見學無學地，名聖者地。此餘一切，名異生地。謂若未修加行、若已修加行、若已離欲、一切異生。



### 陳義孝佛學常見辭彙

又名九有。三界共有九地，其中欲界佔一地，其他色界和無色界各佔四地，即五趣雜居地、離生喜樂地、定生喜樂地、離喜妙樂地、捨念清淨地、空無邊處地、識無邊處地、無所有處地、非想非非想處地。以上九地，因皆貪著境界，不肯離去，所以叫做地。又因為是從有漏業因所得來的果報，所以又名九有。見下表：

<pre style="font-family:MingLiU,PMingLiU,SimSun,NSimSun,'Songti TC';">
三　　界　　九　　地

無　色　界
───────
非想非非想處地
無所有處地
識無邊處地
空無邊處地

色　界
────────
四禪　捨念清淨地
三禪　離喜妙樂地
二禪　空生喜樂地
初禪　離生喜樂地

欲　界
─────
五趣雜居地


</pre>




### 丁福保佛學大辭典

【名數】又名九有。以欲界為一地，色界及無色界各分為四地也。一欲界五趣地，二離生喜樂地，三定生喜樂地，四離喜妙樂地，五捨念清淨地，六空無邊處地，七識無邊處地，八無所有處地，九非想非非想處地。欲界五趣地者，或名五趣雜居地。即地獄，餓鬼，畜生，人及天之五趣等為散地，並有欲故，合為一地。離生喜樂地者，即色界初禪，與尋伺即覺觀相應，已離欲界之苦，而生喜樂，故立為一地。定生喜樂地者，即色界第二禪，已無尋伺，從定生喜樂，故為一地。離喜妙樂地者，即色界第三禪，離前喜貪，心悅安靜，有勝妙之樂，故為一地。捨念清淨地者，即色界第四禪，離前喜樂等，清淨平等，住於捨受正念，故為一地。空無邊處地者，為無色界之第一定，厭色而住於空無邊處定，識無邊處地者，為無色界之第二定，住於識無邊處定，無所有處地者，為無色界之第三定，住於無所有處定，非想非非想處地者，為無色界之第四定，住於非想非非想處定，故各立為一地。其中後四地，乃所謂四無色界，其名稱別無所異。前五地，據雜阿含經十七之說，立其名目。彼文曰：「云何食念？謂五欲因緣生念。云何無食念？謂比丘離欲，離惡不善法，有覺有觀，離生喜樂，初禪具足住，是名無食念。云何無食無食念？謂有覺有觀息，內淨一心，無覺無觀，定生喜樂，第二禪具足住，是名無食無食念。云何有食樂？謂五欲因緣，生樂生喜，是名有食樂。云何無食樂？謂息有覺有觀，內淨一心，無覺無觀，定生喜樂，是名無食樂。云何無食無食樂？謂比丘離喜貪，捨心住，正念正知，安樂住彼聖說捨，是名無食無食樂。云何有食捨？謂五欲因緣生捨，是名有食捨。云何無食捨？謂彼比丘離喜貪，捨心住，正念正知，安樂住彼聖說捨，第三禪具足住，是名無食捨。云何無食無食捨？謂彼比丘離苦息樂，憂喜先已離，不苦不樂捨，淨念一心，第四禪具足住，是名無食無食捨。」亦見大毘婆沙論三十一，俱舍論二十八等。



