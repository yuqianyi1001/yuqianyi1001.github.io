---
title: 身證
source: deerpark.app
---

### 法相辭典

★顯揚三卷十頁雲：五、身證。謂于八解脫身證具足住；未得諸漏無餘盡滅。

★二解　俱舍論二十四卷九頁雲：經說不還，有名身證。依何勝德、立身證名？頌曰：得滅定不還，轉名為身證。論曰：有滅定得、名得滅定。即不還者、若于身中有滅定得；轉名身證。謂不還者、由身證得似涅法，故名身證。如何說彼但名身證？以心無故。依身生故。理實應言彼從滅定起，得先未得有識身寂靜。便作是思：此滅盡定，最為寂靜，極似涅。如是證得身之寂靜，故名身證。由得及智，現前證得身寂靜故。

★三解　大毗婆沙論五十四卷八頁雲：問：何故名身證？答：由彼以身證八解脫、未以慧盡諸漏；故名身證。



**來源：三藏法數**

謂受想心滅，現身即證涅槃寂靜之定，故名身證。（現身，即現生之身。梵語涅槃，華言滅度。）



### 丁福保佛學大辭典

【術語】二十七賢聖之一。入滅盡定而身得寂靜樂之不還果聖者也。



### 佛光大辭典

梵語kāya-sākṣin，巴利語 kāya-sakkhin。七聖之一，二十七賢聖之一。又作身證那含、身證不還。即不還果中，利根之人依滅盡定，得似涅法，身得寂靜樂之聖者。大毗婆沙論卷一五二（大二七·七七六中）：‘世尊安立身作證，名想受滅解脫。以無心故，在身非心，身力所起，非心力起，是故世尊說為身證。’

關于身證之得名有二說，說一切有部以滅盡定為無心定，若于身中生滅盡定之得，即身得寂靜之樂，稱為身證；經量部則以出定後，緣滅盡定之寂靜，以此極似涅法，由得及智現前證得身之寂靜，稱為身證。大乘乃就譬喻以立身證之名。﹝雜阿毗曇心論卷五、成實論卷一、顯揚聖教論卷三、俱舍論卷二十四、卷二十五、大乘阿毗達磨雜集論卷十三、成唯識論了義燈卷一末、大乘義章卷十七本﹞（參閱‘不還果’997）


