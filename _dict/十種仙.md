---
title: 十種仙
source: deerpark.app
---
### 丁福保佛學大辭典

【名數】一地行仙，食麻仁草木之實，而不休息，則食道圓成，名為地行仙，二飛行仙，食松柏等草木而不休息。則以草木輕，故體亦輕，飛行空中，而不墜地，名為飛行仙。三遊行仙，服丹砂而不休息，則能化骨使壽永，使體固，且能化物。使賤為貴。自在游行人間化人，名為游行仙。四空行仙，消息養和，運用榮衛。神氣久著，則能履虛空，身固壽永，名為空行仙五天行仙，鼓天池而飲神液，固精華，歲久功著，則離人欲，名為天行仙。六通行仙，吞飲日月之精氣。作意存變。而延身命，由是功久，則遂有異見，通此物情，名為通行仙。七道行仙，堅固咒禁而不休息，則術法圓成，名為道行仙。八照行仙，堅固思念而不休息，則發用而照明境界，如能悉化源，發定慧，名為照行仙。九精行仙，世有採陰拔陽之術，名為交媾，久而功成，則此感彼應，吸彼之精氣，以固吾身，是名精行仙。十絕行仙，心變化木石而不休息，則一身如槁木，絕有為之功用，名為絕行仙。見楞嚴經八，同義疏。

【名數】詳見仙條。

參照：<a href="/dict/仙">仙</a>



