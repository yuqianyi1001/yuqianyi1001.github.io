---
title: 五大
source: deerpark.app
---
### 佛光大辭典

(一)梵語pañca mahā-bhūtāni。指體性廣大，能生成萬法之五種要素。又稱五大種。即地、水、火、風四大及空大。五大之性質為堅、濕、軟、動、無礙；作用為持、攝、熟、長、不障。蓋佛教有四大、五大、六大、七大諸說，俱舍、唯識等宗概取四大之說，以四大造作一切色法，故稱四大種，或稱能造四大。密教則專用五大、六大（地、水、火、風、空、識）之說，謂四大等不離心大，心色雖異，其性無二，而以六大能生四法身、三世間，為法界之體性，即如來之三摩耶身。五大之種子分別為[（a，阿）、I（va，縛）、高（ra，□□劍ha，訶）、歟kha，遙□蛔忠邐□靜簧、離言說、離塵垢、離因緣、等虛空；復以五大配于五方（位）、五色、五佛、五門、五智等。以形色而言，地大為方形黃方、水大為圓形白色、火大為三角形赤色、風大為半月形黑色、空大為寶珠形青色，即為大日如來三昧耶形之五輪@堵婆。﹝無量壽經卷下、大日經卷五阿^梨真實智品、尊勝佛頂修瑜伽法軌儀卷上、大日經疏卷三十七、即身成佛義、金剛界曼荼羅鈔卷上﹞（參閱‘六大’1251）

(二)數論學派所立二十五諦之一科。即空大、風大、火大、水大、地大，系由五唯所生。五唯指聲唯、觸唯、色唯、味唯、香唯，依次而生空大、風大、火大、水大、地大。成唯識論述記就其相生次第而舉數說，一說由‘我慢’生五大、五唯等十法；一說‘我慢’但生五唯，五唯生五大，五大生十一根。然佛教以四大、五大為能造，數論派則主張五大為所造，由此可知二者之根本歧異。﹝南本涅經卷三十五、卷三十六、大智度論卷七十、金七十論、成唯識論述記卷一末﹞（參閱‘二十五諦’177、‘四大’1649）



### 三藏法數

五大，即地水火風空也。此五種性，遍一切處，故名為大。由極微而生，故云從五唯生五大。



### 法相辭典

★此數論師義。唯識述記四卷二十一頁雲：五大者：地水火風空。別有一物，名之為空。非空無為，空界色等。



### 陳義孝佛學常見辭彙

地大、水大、火大、風大、空大。



### 丁福保佛學大辭典

【術語】地水火風之四大與空大也。空以無礙為性，以不障為用。勝論於九實中攝之，數論於二十五諦中之第五位有五大。佛教六大，七大中之前五大是也。大者以其周徧於一切之事物也。非情成於五大。有情則於此加識大。唯識述記一末謂數論言：「五大有說，我慢生五大五唯十法。五大者，謂地水火風空。別有一物名之為空，非空無為色界空等。五唯者，謂聲觸色味香，有說慢但生五唯，五唯生五大。」佛教中俱舍宗以空立為一種之顯色，收之於色境中。密教之空，有青色團形，為胎藏界大日法身之體。成實宗及諸大乘，皆以之為空無之法。

【名數】大日經所說，地水火風空也。數論勝論皆立之。別見五大條。

參照：<a href="/dict/五大">五大</a>



