---
title: 波利呾羅拘迦
source: deerpark.app
---

### 丁福保佛學大辭典

【流派】又作般利伐羅多迦，般利伐羅勺迦，簸利婆羅闍迦。外道之一類，出家外道也。唯識述記一曰：「有外道，名波利怛羅拘迦，翻為徧出。徧能出離諸俗世間，此是出家外道之類。」俱舍光記九曰：「般利伐羅多迦外道，此云徧出，即顯出家之義。是出家外道，此持執三杖行擬護衣服瓶鉢等，并剪鬢髮無義苦行。」玄應音義二十四曰：「般利伐羅勺迦，亦言簸利婆羅闍迦，此云普行，事那羅延天，頂留少髮，餘盡剃去。內衣在體纔蔽形醜，其衣染以赤土之色也。」


