---
title: 頻婆
source: deerpark.app
---

### 丁福保佛學大辭典

【雜語】Viṁvara，頻婆羅之略。數量名。譯曰十兆。大集日藏經三曰：「頻婆人。」

【植物】Bimba，亦作頻螺，頻羅婆，避邏，頻蠡。赤色之果實也。華嚴入法界品曰：「唇口丹潔如頻婆果。」慧苑音義下曰：「頻婆果者，其果似此方林檎，極鮮明赤也。」玄應音義曰：「頻婆果此譯曰相思。」同二十三曰：「毘羅婆果，亦云頻螺果，或言避邏果，皆訛也。果形金色如甘子，大西國祠天多用此木作幢莊嚴供養也。」瑜伽略纂二曰：「頻螺果者，頻婆果也，此吉祥果也。」同倫記二上曰：「頻蠡果者，頻婆果也。其形似枳，其中蘘內如鬱金色。」


