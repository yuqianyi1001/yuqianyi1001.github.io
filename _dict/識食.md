---
title: 識食
source: deerpark.app
---
### 佛光大辭典

梵語vijñāna-āhāra，巴利語viññāṇa-āhāra。四食之一。指認識作用。以精神為主體而保持生存狀態者，稱為識食。增一阿含經卷二十一苦樂品（大二·六五六下）：‘彼雲何為識食？所念識者，意之所知，梵天為首，乃至有想無想天，以識為食，是謂名為識食。’﹝雜阿含經卷十五、長阿含卷八眾集經、俱舍論卷十、黃檗斷際禪師傳心法要﹞



### 三藏法數

識以執持為義，即第八識也。由前三食勢分所資，能令此識增勝，執持諸根，故名識食。（第八識即藏識也。按翻譯名義註釋云：識食，地獄眾生及無色界中無邊識處天等，皆用識持，以為其食。）

識以執持為相。即第八識也。由前三食，勢分所資，能令此識增勝，執持諸根，故名識食。（已上四種，名世間食。第八識即藏識也。按翻譯名義注釋云：識云識食，地獄眾生，及無色界中無邊識處天等，皆用識持，以為其食。）



### 法相辭典

★成唯識論四卷一頁雲：四者、識食。執持為相。謂有漏識、由段觸思勢力增長，能為食事。此識雖通諸識自體；而第八識、食義偏勝。一類相續，執持勝故。

★二解　集異門論八卷十頁雲：雲何識食？答：若有漏識為緣，能令諸根長養大種增益；又能滋潤隨滋；乃至持隨持；是名識食。其事雲何？答：如世尊教頗勒窶那記經中說：頗勒窶那當知，識食能令當來後有生起。如是等類，說名識食。

★三解　品類足論七卷五頁雲：識食雲何？謂緣有漏識，諸根長養，大種增益，資助、隨資助，充悅、隨充悅，護、隨護，轉、隨轉，益、隨益；是名識食。



### 陳義孝佛學常見辭彙

地獄和無色界的眾生全靠識來保持身體，謂之識食，為四食之一。



### 丁福保佛學大辭典

【雜語】四食之一。地獄之眾生及無色界之諸天等，皆無段食等之三食，祇以識持體，故名識食。傳心法要上曰：「有識食，有智食。四大之身，飢瘡為患，隨順給養，不生貪著，謂之智食。恣情取味，忘生分別，唯求適口，不生厭離，謂之識食。」



