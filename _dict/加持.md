---
title: 加持
source: deerpark.app
---
### 佛光大辭典

梵語adhiṣṭhāna，巴利語 adhiṭṭhāna。音譯作地瑟□曩。謂互相加入，彼此攝持。原意為站立、住所，後轉為加護之義。又譯作所持、護念。佛菩薩以不可思議之力，保護眾生，稱為神變加持。

密教認為大日如來以大悲大智隨順眾生、佑助眾生，稱為加；而眾生受持其大慈悲，則稱持。此一解釋，與‘瑜伽’（梵yoga  ）之義相同。即大日如來與眾生相應合一，如來三密與眾生三業相互相應，攝己入他，令其感知如來之慈悲，則可成就種種妙果以期成佛，此稱三密加持。日僧空海即根據此說，立‘即身成佛義’之說。三密加持有二種：(一)自行加持，即行者手結密印，口念真言，心住三摩地之修法。(二)阿^梨加持，即灌頂師就曼荼羅阿^梨，具足羯磨，以普賢三摩地引金剛薩嗜爰荷碇□薹□Ｓ紗碩種加持，現身可證菩提。

又大日經疏卷九舉出‘法界加持’之說，即諸佛、真言、眾生等之實相，皆是毗富羅法界，以此更相加持，故稱法界加持。因眾生、諸佛菩薩與真如法界三事平等，故互相加入，彼此攝持感應。大日經要義鈔卷一舉出四種加持，即：法法加持、法人加持、人法加持、人人加持，其中法法、人人二種為同類加持，人法、法人為異類加持。

咒禁之作法亦稱加持。如五處加持，系行者為消除過去罪業，顯現本來具足之五智功德，以印契或杵鈴等法器加持身體五處（額、兩肩、心、頂及喉）。又有所謂加持香水，即心念香水，使之清淨，口誦明咒，持印契以加持。此外，尚有加持供物、加持念珠等，皆為清淨供物或念珠之禁咒法。其所用之印契、明咒等，即稱加持印明。

加持又有祈禱之意，例如：牛黃加持（又作牛王加持。為求安產，以牛黃香水加持于產門）、帶加持（為求安產，加持于岩田帶）、土砂加持（為除病或消除亡者之罪而于墳墓或死骸上撒布土砂，口念光明真言加持）、刀加持（為除惡魔與鬼靈，觀想代表不動明王之利劍以加持）等，系專為祈禱現世利益者。加持一般又與祈禱並稱為加持祈禱。﹝大日經疏卷一、卷十五、大日經義釋卷十一﹞



### 陳義孝佛學常見辭彙

指加工持誦，工夫增上。



### 丁福保佛學大辭典

【術語】梵語地瑟娓曩Adhiṣṭhāna，譯言加持。加附佛力於軟弱之眾生，而任持其眾生也。又佛所加之三密力，於眾生之三業任持也。又祈禱者，為加附佛力於信者，使信者受授其佛力，故祈禱直曰加持。演密鈔一曰：「地瑟娓曩此云加持，通三義也。或云憶念，唯意密故。」同二曰：「言加持者，加謂加被，持謂任持。佛以上神力，加被任持現前大眾，得見如是不思議莊嚴境界。」即身成佛義曰：「加持者，表如來大悲與眾生信心。佛日之影，現眾生心水曰加，行者心水能感佛日曰持。」八十華嚴經六曰：「佛所加持無有邊。」大日經題曰：「成佛神變加持。」



