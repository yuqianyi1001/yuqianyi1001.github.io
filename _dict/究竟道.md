---
title: 究竟道
source: deerpark.app
---

**來源：法相辭典**

<p>★集論六卷十一頁雲：何等究竟道？謂依金剛喻定，一切粗重永已息故；一切系得永已斷故；永證一切離系得故；從此次第，無間轉依；證得盡智及無生智，十無學法等。何等為十？謂無學正見，乃至無學正定，無學正解脫，無學正智；如是等法，名究竟道。雲何名為一切粗重？略說有二十四種。謂一切遍行戲論粗重，領受粗重，煩惱粗重，業粗重，異熟粗重，煩惱障粗重，業障粗重，異熟障粗重，蓋粗重，尋思粗重，飲食粗重，交會粗重，夢粗重，病粗重，老粗重，死粗重，勞倦粗重，堅固粗重，上粗重，中粗重，細粗重，煩惱障粗重，定障粗重，所知障粗重。雲何系得？謂于粗重積集，假立系得性。雲何離系得？謂于粗重離散，假立離系得故。雲何金剛喻定？謂居修道最後斷結道位，所有三摩地；或加行道攝，或無間道攝。加行道攝者：謂從此已去，非一切障所礙，能破一切障。無間道攝者：謂從此無間，盡智無生智生。又此三摩地、無間、堅固、一味、遍滿。為顯此義，薄伽梵說：如大石山，無缺，無隙，無穴，一段，極善圓滿，十方猛風所不動轉。雲何名為無間轉依？謂已證得無學道者，三種轉依。何等為三？謂心轉依，粗重轉依，道轉依。雲何盡智？謂由因、盡所得智，或緣盡為境。雲何無生智？謂由果斷所得智，或緣果不生為境。十無學法，當知依止無學戒蘊，定蘊，慧蘊，解脫蘊，解脫知見蘊說。</p>

**來源：丁福保佛學大辭典**

<p>【術語】理之至極也。智度論七十二曰：「究竟者，所謂諸法實相。」</p>

**來源：佛光大辭典**

<p>梵語parāyaṇa。意謂趨向最高目的，或究極之道。又作究竟地、究竟位。此乃大乘五位（五道）之第五位，指菩薩修行最後證得之佛果。亦即修習位所得之二轉依妙果，于無間道金剛喻定後，入于解脫道，乃至盡未來際間之位。</p><p>大乘阿毗達磨集論卷五（大三一·六八五中）：‘何等究竟道？謂依金剛喻定，一切粗重永已息故，一切系得永已斷故，永證一切離系得故。從此次第無間轉依，證得盡智及無生智、十無學法等。何等為十？謂無學正見乃至無學正定、無學正解脫、無學正智。如是等法，名究竟道。’</p><p>成唯識論卷十述此究竟位之相（大三一·五七上）：‘此即無漏、界、不思議、善、常、安樂、解脫身、大牟尼名法。’其中，無漏者，謂二轉依之果諸漏永盡，性淨圓明。界者，藏之義，謂二轉依之果含容無邊希有大功德。不思議者，謂二轉依之果超離尋思言議之道；即為微妙甚深自內證者，不能以世間譬喻比喻之。善者，謂二轉依之果以白法為性；此因清淨法界遠離生滅，極為安穩，四智心品妙用無方而極為巧便，二者皆有順益之相，即與不善、無記相違。常者，謂二轉依之果無盡期；此因清淨法界無生無滅而無變易，四智心品所依為常，亦無斷盡。安樂者，謂二轉依之果無逼惱；此因清淨法界眾相寂靜，四智心品永離惱害。解脫身者，謂二乘所得之二轉依果，唯永離煩惱障縛而無殊勝法。大牟尼者，謂大覺世尊成就無上寂默之法；此牟尼尊所得之二果永離二障，故亦稱法身。﹝顯揚聖教論卷十二、無性攝大乘論釋卷八、大乘阿毗達磨雜集論卷十、成唯識論卷九、成唯識論述記卷九末﹞（參閱‘二轉妙果’250、‘五位’1087）</p>
