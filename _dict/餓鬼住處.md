---
title: 餓鬼住處
source: deerpark.app
---
### 佛光大辭典

指餓鬼之住所。諸經論多以閻魔王界（梵Yama -loka ）為餓鬼之本住所，或稱為薛荔多界（梵Preta -loka ）、餓鬼世界，而以閻魔王為其主。正法念處經卷十六則舉出二處：(一)住于人中者，是人中鬼。(二)住于餓鬼世界，即住于閻浮提之下五百由旬，長廣三萬六千由旬。大毗婆沙論卷一七二則謂，除本所住處閻魔王界外，于贍部洲住有二種鬼：(一)有威德者，住于好山林、宮殿、清淨處。(二)無威德者，則住于種種雜穢不清淨處。﹝優婆塞戒經卷七、俱舍論卷十一、順正理論卷三十一﹞

#PG 6368



### 丁福保佛學大辭典

【雜語】正法念經十六曰：「餓鬼所住，略有二種：一者人中住，二者住於餓鬼世界。是人中鬼，若人夜行，則有見者。餓鬼世界者，住閻浮提下五百由旬，長三萬六千由旬。」俱舍論十一曰：「諸鬼本處，琰魔王國。於此贍部洲下，過五百逾繕那，有琰魔王國。縱橫量亦爾，從此展轉，散居餘處。」



