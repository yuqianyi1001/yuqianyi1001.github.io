---
title: 觸
source: deerpark.app
---

**來源：陳義孝佛學常見辭彙**

<p>感觸。</p>

**來源：法相辭典**

<p>★顯揚一卷三頁雲：觸者：謂三事和合，分別為體，受依為業。如經說：有六觸身。又說：眼色為緣，能起眼識。如是三法，聚集合故，能有所觸。又說：觸為受緣。</p><p>★二解　瑜伽三卷七頁雲：觸雲何？謂三和合。又雲：觸作何業？謂受想思所依為業。</p><p>★三解　瑜伽三卷十六頁雲：數可為身之所證得，故名為觸。</p><p>★四解　瑜伽五十五卷二頁雲：觸雲何？謂三和合故，能攝受義。觸作何業？謂受想思所依為業。</p><p>★五解　瑜伽八十三卷十六頁雲：觸者：謂于八聖支道，梵行所攝。</p><p>★六解　面唯識論三卷一頁雲：觸、謂三和。分別變異，令心心所、觸境為性。受想思等所依為業。謂根境識，更相隨順，故名三和。觸依彼生，令彼和合；故說為彼。三和合位、皆有順生心所功能；說名變異。觸似彼起，故名分別。根變異力，引觸起時，勝彼識境；故集論等、但說分別根之變異。和合一切心及心所、令同觸境。是觸自性。既似順起心所功能；故以受等所依為業。起盡經說：受想行蘊，一切皆以觸為緣故。由斯故說識觸受等、因二三四和合而生。瑜伽但說與受想思為所依者；思于行蘊，為主勝故；舉此攝餘。集論等說為受依者；以觸生受，近而勝故。謂觸所取可意等相，與受所取順益等相，極相鄰近，引發勝故。然觸自性，是實非假。六六法中，心所性故。是食攝故。能為緣故。如受等性，非即三和。</p><p>★七解　集論一卷五頁雲：何等為觸？謂依三和合，諸根變異，分別為體；受所依為業。</p><p>★八解　五蘊論二頁雲：雲何為觸？謂三和合、分別為性。</p><p>★九解　廣五蘊論四頁雲：雲何觸？謂三和合、分別為性。三和、謂眼色識，如是等。此諸和合、心心法生；故名為觸。與受所依為業。</p><p>★十解　俱舍論四卷三頁雲：觸、謂根境識和合生，能有觸對。</p><p>★十一解　品類足論一卷三頁雲：觸雲何？謂三和合性。此有三種。謂樂順受觸，順苦受觸順，不苦不樂受觸。</p><p>★十二解　界身足論上二頁雲：觸雲何？謂觸、等觸、現觸、已觸、當觸、是名觸。</p><p>★十三解　品類足論二卷十六頁雲：：觸雲何？謂觸、等觸、觸性、等觸性、已觸觸類，是名為觸。</p><p>★十四解　入阿毗達磨論上六頁雲：觸、謂根境識和合生，令心觸境，以能養活心所為相。順樂受等、差別有三。</p><p>★十五解　大毗婆沙論一百九十七頁雲：意觸、彼一切三和合觸耶？乃至廣說。問：何故作此論？答：欲止他宗顯己義故。謂或有執心所則心。或有說觸則根境識。為止彼意，顯心所非心。別有觸體，與心相應。又為止他疑故。謂或有疑：眼觸乃至身觸，名三和合。是義可爾。彼根境識俱時生故。意觸亦名三和合觸，雲何可爾。所以者何？意根、過去，意識、現在；法或三世、或離世故。今欲決定顯意觸亦名三和合觸。以互不相違，共生一果，名為和合。非唯俱起名和合故。由此因緣，故作斯論。諸意觸、彼一切三和合觸耶？答：諸意觸、彼一切三和合觸。無觸不因三和合故。有三和合觸，非意觸。謂五識身相應觸。故世尊說：芻當知，有意界，有法界，有無明界。無明觸所生受所觸故；無聞愚夫、便執有，執無，或執有無。此中有意界者：謂過去意界。有法界者：謂三世法界。有無明界者：謂現在無明界。無明觸等者：謂于無我事愚。便執有者：謂起常見。便執無者：謂起斷見。或執有無者：謂起斷常見。脅尊者言：此中意說：于自體愚，名無明界。彼無間滅六識身，名意界。爾時心心所法，所于轉者，名法界。無明觸等，如前說。問：五識相應觸，由現在根境識有，名三和合觸；是義可爾。意識相應觸，根在過去，境或未來，識在現在。雲何名三和合觸？答：和合有二種。一、俱起不相離名和合，二、不相違同辦一事名為和合。五識相應觸，由二和合，故名和合。意識相應觸，由辦一事和合，故名和合。所以者何？如五識根，境現在所有作用，如是意識根境異世作用亦爾。是故尊者妙音，作如是說：以根境識，同辦一事，故名和合。非以俱起不相離故，名為和合。如此三法，隨在何時，皆能展轉辦一事故；盡名和合。</p>

**來源：三藏法數**

<p>謂六根成就，十月滿足，而出於胎。身根觸風而知寒熱，故名為觸，是為出胎現在果也。</p><p>觸即觸著。謂尼若與男身相觸，起染欲心，是故為眾所棄也。</p><p>謂妙衣上服，柔軟細滑等觸，以其實有觸對，故名色也。</p><p>謂出胎已後，至三四歲時，六根雖觸對六塵，未能了知生苦樂想，是名為觸。</p>

**來源：丁福保佛學大辭典**

<p>【術語】梵語薩婆羅奢Sparśa，五境之一，身根所觸有堅濕煖動等十一種。俱舍論一曰：「觸者有十一：謂四大種、滑性、澀性、重性、輕性、及冷、飢、渴。」</p><p>心所法之一。俱舍之十大地法，唯識之五徧行攝之。彼屬於五境者，為所觸之色法，而此為能觸之心法也。使根境識三者和合之心作用也。俱舍論四曰：「觸者，謂根境識和合生，能有觸對。」大乘義章二曰：「令根塵識和合名觸。」十二支中之觸支是也。</p><p>不淨為觸。增韻曰：「觸污也。」蓋觸於不淨物而自為不淨者，是云觸穢。</p>

**來源：佛光大辭典**

<p>(一)梵語sparśa，巴利語phassa。為心所（心之作用）之一。俱舍宗以其為十大地法、七十五法之一，唯識宗視為五遍行、百法之一。指境（對象）、根（感官及其機能）、識（認識）三者和合時所產生之精神作用；亦即指主觀與客觀接觸之感覺而言。</p><p>此時之根、境、識各分為六種，則觸亦有六觸（六觸身，身為復數之意）。例如由眼根、色境、眼識三者和合而產生之觸為眼觸，如由耳、鼻、舌、身、意產生耳觸乃至意觸。此為說一切有部所立三和合生觸之義，即根、境、識和合時，能生其他心所。經量部則唯以根、境、識三者和合名為觸，無有別體，名三和成觸。</p><p>于六觸中，前五觸所依之根為有對（二物有相互為障之性質），故稱有對觸。第六觸之意觸，以名（增語）為對象，故稱增語觸；此增語觸對第(二)項中所說之以身根為對象之所觸而言，此為能觸。</p><p>又隨染淨等相應法之別而有八種觸，即與無漏相應之明觸、與染污相應之無明觸、與有漏善及無覆無記相應之非明非無明觸，及無明觸中與愛相應之愛觸、與恚相應之恚觸，以及隨受之不同而產生樂受之順樂受觸、生苦受之順苦受觸、生不苦不樂受之順不苦不樂受觸。</p><p>此外，十二緣起之第六支為觸，又稱觸支，有部依分位緣起釋為嬰兒期之‘觸’。即于嬰兒期根、境、識三者和合而未了知苦樂差別之位。﹝雜阿含經卷十三、大毗婆沙論卷二十三、俱舍論卷四、卷九、卷十、大乘義章卷四﹞</p><p>(二)梵語spraṣṭavya，巴利語phoṭṭhabba。五境之一，十二觸之一，十八界之一，俱舍七十五法之一，唯識百法之一。即被觸之對象，故亦譯為‘所觸’。指身根感覺之對象，即所觸之對境，稱為觸境，乃五境、六境之一。共有十一觸：即地、水、火、風四大種，與滑、澀、重、輕、冷、飢、渴等十一種。其中四大種為能造之觸，後七種為所造之觸。﹝大毗婆沙論卷一二七、俱舍論卷一、大乘阿毗達磨雜集論卷一、品類足論卷一﹞</p>
