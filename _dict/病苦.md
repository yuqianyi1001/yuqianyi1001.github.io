---
title: 病苦
source: deerpark.app
---

### 陳義孝佛學常見辭彙

四苦之一。見四苦條。



### 法相辭典

★瑜伽六十一卷十四頁雲：雲何病苦？當知病苦、亦由五相。一、身性變壞故；二、憂苦增長多住故；三、于可意境、不喜受用故；四、于不可意境、非其所欲、強受用故；五、能令命根、速離壞故。

★二解　法蘊足論五卷七頁雲：雲何病苦？病、謂頭痛、眼痛、耳痛、鼻痛、舌痛、面痛、唇痛、齒痛、齶痛、喉痛、心痛、風病、嗽病、氣病、噫病、癲病、痔病、痢病、麻病、寒病、熱病、病、癇病、歐逆、瘡腫、癬疥、[病-丙+追]癭、[病-丙+帶]下、漏洩、[病-丙+玄]癖、枯消、及餘種種依身心起身心疹疾，總名為病。何因緣故說病為苦？有情病時，領納攝受種種身苦事故；廣說乃至領納攝受種種身心燒然事故；說病為苦。復次病時，受二種苦。一者、苦苦，二者、行苦。故名病苦。



**來源：三藏法數**

病苦有二種：一者，身病。謂四大不調，眾病交攻。若地大不調，舉身沉重。水大不調，舉身胖腫。火大不調，舉身蒸熱。風大不調，舉身倔強。二者，心病。謂心懷苦惱，憂切悲哀，是名病苦。



### 丁福保佛學大辭典

【術語】四苦之一。梵語弭也地，譯作病。病有二種：一依先世之惡業而招者，二依今世之風熱等而感者。智度論八曰：「病有二種：先世行業報故，得種種病。今世冷熱風發故，亦得種種病。」



### 佛光大辭典

梵語vyādhi-duḥkha，巴利語vyādhi-dukkha。四苦之一，八苦之一。即眾生病時身心所受之苦惱。依大毗婆沙論卷七十八之說，病能損壞可愛安適，故稱病苦。蓋病之發有四大不調，又有因四大不調而生四百四病之說。據五王經所言，四大即地大、水大、火大、風大。地大不調，則舉身沉重；水大不調，則舉身■腫；火大不調，則舉身蒸熱；風大不調，則舉身僵硬。諸此百節苦痛，猶被鞭笞，氣力虛竭，坐起須人，目不見色，耳不聞聲，心懷苦惱，言輒悲哀，甘膳美食，入口皆苦；凡此皆為大苦。而瑜伽師地論卷六十一說病苦有五相，即：(一)身性變壞，(二)憂苦增長多倍，(三)于可意境不喜受用，(四)非其所欲之不可意境而強受用，(五)能令命根速離壞。北本大般涅經卷十二亦有身病與心病之分，身病則有因水、因風、因熱引起之病及雜病四種；心病則有踴躍、恐怖、憂愁、愚癡四種。﹝增一阿含經卷六、修行本起經卷下、摩訶僧o律卷十﹞


