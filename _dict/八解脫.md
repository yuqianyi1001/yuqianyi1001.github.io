---
title: 八解脫
source: deerpark.app
---

**來源：陳義孝佛學常見辭彙**

<p>又名八背捨，即八種背棄捨除三界煩惱的繫縛的禪定。一、內有色想觀外色解脫，謂心中若有色（物質）的想念，就會引起貪心來，應該觀想到外面種種的不清淨，以使貪心無從生起，故叫解脫。二、內無色想觀外色解脫，即心中雖然沒有想念色的貪心，但是要使不起貪心的想念更加堅定，就還要觀想外面種種的不清淨，以使貪心永遠無從生起，所以叫解脫。三、淨解脫身作證具足住，一心觀想光明、清淨、奇妙、珍寶的色，叫淨解脫，觀想這種淨色的時候，能夠不起貪心，則可以證明其心性，已是解脫，所以叫身作證，又他的觀想，已經完全圓滿，能夠安住於定之中了，所以叫具足住。四、空無邊處解脫。五、識無邊處解脫。六、無所有處解脫。七、非想非非想處解脫。（這四五六七的四種解脫，都是無色界的修定人，各在其修定的時候，觀想苦、空、無常、無我，使心願意捨棄一切，所以叫解脫。）八、滅受想定身作證具足住，滅受想定又名滅盡定，謂人若有眼耳鼻舌身之五根，就會領受色聲香味觸之五塵，領受五塵，就會生出種種的妄想來，若有滅除受想的定功，則一切皆可滅除，所以叫滅盡定。</p>

**來源：法相辭典**

<p>★瑜伽十一卷一頁雲：解脫者：謂八解脫。一、有色觀諸色解脫。二、內無色想，觀外諸色解脫。三、淨解脫身作證具足住解脫。四、空無邊處解脫。五、識無邊處解脫。六、無所有處解脫。七、非想非非想處解脫。八、想受滅身作證具足住解脫。又十二卷五頁雲：前七解脫，于已解脫，生勝解故；名為解脫。第八解脫，棄背想受，故名解脫。雲何有色觀諸色？謂生欲界已，離欲界欲，未離色界欲。彼于如是所解脫中，已得解脫。即于欲界諸色，以有光明相，作意思惟，而生勝解。由二因緣，名為有色。謂生欲界故。得色界定故。又于有光明而作勝解故。問：觀諸色者，觀何等色？復以何行？答：欲界諸色。于諸勝處所制少色，若好若惡，若劣若勝。如是于多。乃至廣說。何故修習如是觀行？為淨修治能引最勝功德方便。何等名為最勝功德？謂勝處、遍處、諸聖神通、無諍、願智、無礙解等。雖先于彼欲界諸色，已得離欲；然于彼色，未能證得勝解自在。為證得故；數數于彼思惟勝解。雲何內無色想觀外諸色？謂生欲界已，離色界欲，無色界定，不現在前；又不思惟彼想明相。但于外色而作勝解。若于是色，已得離欲；說彼為外。由二因緣，名內無色想。謂已證得無色等至，亦自了知得此定故。不思惟內光明相故。餘如前說。雲何淨解脫身作證具足住？謂如有一，已得舍念圓滿清白。以此為依，修習清淨聖行圓滿，名淨解脫。何以故？三因緣故。謂已超過諸苦樂故。一切動亂已寂靜故。善磨瑩故。身作證者：于此住中，一切賢聖，多所住故。雲何空無邊處解脫？謂如有一，于彼空處，已得離欲；即于虛空，思惟勝解。如是識無邊處解脫，于彼識處，已得離欲；即于是識，思惟勝解。無所有處解脫者：謂已得無所有處；于識無邊處，思惟勝解。有頂解脫，更不于餘而作勝解。乃至遍于想可生處，即于是處，應作勝解。</p><p>★二解　瑜伽十五卷三頁雲：又八勝解，能引不還，或阿羅漢，諸聖神通，及最勝住。謂未伏內色想，外無染污色勝解，是名第一。已伏內色想，是名第二。淨不淨非二色第一舍勝解，是名第三。此三解脫，于一切色，得自在故；便能引發諸聖神通。謂諸神通，不與一切異生共有。空無邊勝解、識無邊勝解、無所有勝解、非想非非想勝解、微微任運心勝解，此五勝解，次第善修治故；能引想受滅等至，最勝住。又若觀諸色，若如所觀，于初三解脫中，而修習者；謂三解脫方便道所攝三勝處也。此中觀外諸色若小若大若好若惡若劣若勝者：謂觀非三摩地所行，現所得色。由緣三摩地所行作意，不種種現前，故名為勝。于三摩地所行中，奢摩他行，名知；毗缽舍那行，名見。如于三摩地所行若知若見，如于彼色已尋思已了別，如是于外所想非三摩地所行中，觀諸色，亦爾。</p><p>★三解　顯揚四卷二頁雲：諸解脫者：謂八解脫。廣說如經。一、有色諸色觀解脫。有色者：依有色定，意解思惟故。諸色者：若色、如勝處中，廣自分別。觀者：于諸色中，為變化自在故；意解思惟，顯示彼相故。二、內無色想，外諸色觀解脫。內無色想者：依無色定，意解思惟故。外者：除眼等根，意解思惟餘色故。諸色觀者：如前說。三、淨解脫身作證具足住解脫。淨者：一向意解思惟淨妙色。為得增上安樂住故。解脫者：解脫淨不淨色功用障礙心故。身者：意身故。作證者：由智斷得作證故。具足住者：如前說。無色諸解脫，如前分別。此中差別者，為欲證得一切種身業自在故，及為解脫彼障故；復除先色，作無邊虛空意解思惟。故名第四無邊虛空處解脫。為欲發起聖神通、無諍、願智、無礙辯等，諸功德故；又為證得能助發起彼諸功德，心自在故；又為解脫彼障故；復作無邊識意解思惟。故名第五無邊識處解脫。行者作如是發起功德方便已；令第四靜慮，起現在前，發諸功德。為欲證得最勝無漏住自在故，又為解脫彼障故；復作無所有意解思惟。故名第六無所有處解脫。為欲證得最第一有住自在故，又為解脫彼障故；復作非想非非想意解思惟。故名第七非想非非想處解脫。為欲證得最勝寂靜住自在故，又為解脫彼障故；復從非想非非想處，心進止出；入息滅攀緣。故名第八想受滅解脫。</p><p>★四解　集論八卷三頁雲：解脫者：謂八解脫。雲何有色觀諸色？謂依止靜慮，于內未伏見者色想，或現安立見者色想，觀所見色住具足中若定若慧，及彼相應諸心心所。乃至為解脫變化障。雲何內無色想觀外諸色？謂依止靜慮，于已伏見者色想，或現安立見者無色想，觀所見色住具足中若定若慧。餘如前說。雲何淨解脫身作證具足住？謂依止靜慮，于內淨不淨諸色，已得展轉相待想，展轉相入想，展轉一味想故；于彼已得住具足中，若定若慧。餘如前說。乃至為解脫淨不淨變化煩惱生起障。雲何無邊空處解脫？謂于隨順解脫無邊空處住具足中若定若慧。餘如前說。如無邊空處解脫，無邊識處、無所有處、非想非非想處解脫，亦爾。乃至為解脫寂靜解脫無滯礙障。雲何想受滅解脫？謂依止非想非非想處解脫，超過諸餘寂靜解脫，住于似真解脫住具足中，心心所滅。為解脫想受滅障，又雜集論十四卷十二頁雲：解脫作何業？謂引發變化事，于淨不淨變化，無有艱難；于寂靜解脫，無有滯礙；能住第一寂靜聖住。由勝解思惟故。此中顯初二解脫，能引發變化事。由第三解脫，于?八精進事	★集異門論十八卷五頁雲：八精進事者：雲何為八？具壽當知；如有一類，依止城邑，或聚落住。于日初分，著衣持缽，入城邑等，巡行乞食。彼乞食時，作如是念：願得美妙眾多飲食。若不遂心；便作是念：我食雖少；而身輕利。堪能進修所修勝行。作是念已；精進熾然，求得未得，求至未至，求證未證。是名第一精進事。復次具壽！如有一類，依止城邑，或聚落住。于日初分，著衣持缽，入城邑等，巡行乞食。彼乞食時，作如是念：願得美妙眾多飲食。若得遂心；便作是念：我食既多，身力強盛。堪能進修所修勝行。作是念已；精進熾然，求得未得，求至未至，求證未證。是名第二精進事。復次具壽！如有一類，晝營事業，作如是念：我于晝時，既營事業；無暇修學大師聖教。今于夜分，應自策勤，補先間缺。作是念已；精進熾然，求得未得，求至未至，求證未證。是名第三精進事。復次具壽！如有一類，期至明日，作諸事業。便作是念：我既明日當作事業；無暇修學大師聖教。今于夜分，應預精勤，補當間缺。作是念已；精進熾然，求得未得，求至未至，求證未證。是名第四精進事。復次具壽！如有一類，晝行道路，作如是念：我于晝時，既行道路；無暇修學大師聖教。今于夜分，應自策勤，補先間缺。作是念已；精進熾然，求得未得，求至未至，求證未證。是名第五精進事。復次具壽！如有一類，期至明日，當行道路。便作是念：我既明日當行道路；無暇修學大師聖教。今于夜分，應預精勤，補當間缺。作是念已；精進熾然，求得未得，求至未至，求證未證。是名第六精進事。復次具壽！如有一類，正為病苦之所嬰纏，便作是念：我既病苦之所嬰纏；或有是處，因斯病苦之所嬰纏，便舍身命；于大師教，空無所得。作是念已；精進熾然，求得未得，求至未至，求證未證。是名第七精進事。復次具壽！如有一類，病苦嬰纏，雖愈未久。作如是念：我遭病苦之所嬰纏，雖愈未久；或有是處，病苦還起；因斯病苦，便舍身命；于大師教，空無所得。作是念已；精進熾然，求得未得，求至未至，求證未證。是名第八精進事。如是八種，名精進事。問：何緣此八名精進事？答：精進者，謂策勵。由此八事，未生而生；生已倍復增長廣大。由此因緣，名精進事。</p>

**來源：丁福保佛學大辭典**

<p>【名數】舊曰八背捨。是為棄捨三界染法繫縛之八種禪定。與八勝處，十一切處，一具之法門也。見八背捨條。</p><p>參照：<a href="/dict/八背捨">八背捨</a></p><p>【術語】一、內有色想觀外色解脫。內身有色想之貪，為除此貪，觀外之不淨青瘀等色，使貪不起，故名解脫。此初解脫依初禪定而起，緣欲界之色也。二、內無色想觀外色解脫，內身雖無色想之貪，而欲使更為堅牢，觀外之不淨青瘀等色，使不起貪，故名解脫。此依二禪而起。緣初禪之色也。以上二者為不淨觀。三、淨解脫身作證具足住。觀淨色故名淨解脫。於定中除不淨相，唯觀八色等光明清淨光潔妙寶之色也。觀淨色而不生貪，足顯觀之轉勝，證得此性解脫於身中，故名身作證，具足圓滿，而得住於此定，故名具足住，此第三解脫之位，依第四禪而起，亦緣欲界之色也，所異者上二項為可憎之不淨色，此為可愛之淨色，故是淨觀也，四、空無邊處解脫，五、識無邊處解脫，六、無所有處解脫，七、非想非非想處解脫，此方者依四無色定而起，各於所得之定，觀苦空無常無我，生厭心而棄捨之，故名解脫。八、滅受想定身作證具住，滅受想定者，滅盡定也，是亦依第四禪棄捨前之非非想即一切之所緣，故名解脫（以上新譯之名稱，舊譯少異）。問：唯第三禪無解脫云何？答曰：以第三定中無眼識所引之顯色貪故（二禪已上五識皆無），又為自地之妙樂所動亂故（彼地曰離喜妙樂地）無解脫也。</p><p>【名數】又名八背捨，違背三界之煩惱而捨離之，解脫其繫縛之八種禪定也。觀無量壽經曰：「三明六通，具八解脫。」同天台疏中曰：「能脫心慮，故名解脫，亦名背捨。背者背彼淨潔五欲也，捨者捨是著心也。」見八背捨條。</p><p>參照：<a href="/dict/八背捨">八背捨</a></p>

**來源：佛光大辭典**

<p>梵語aṣṭau vimokṣāḥ，巴利語aṭṭha vimokkhā。謂依八種定力而舍卻對色與無色之貪欲。又作八背舍、八惟無、八惟務。八者即：(一)內有色想觀諸色解脫，為除內心之色想，于外諸色修不淨觀。(二)內無色想觀外色解脫，內心之色想雖已除盡，但因欲界貪欲難斷，故觀外不淨之相，令生厭惡以求斷除。(三)淨解脫身作證具足住，為試練善根成滿，棄舍前之不淨觀心，于外色境之淨相修觀，令煩惱不生，身證淨解脫具足安住。(四)超諸色想滅有對想不思惟種種想入無邊空空無邊處具足住解脫，盡滅有對之色想，修空無邊處之行相而成就之。(五)超一切空無邊處入無邊識識無邊處具足住解脫，棄舍空無邊心，修識無邊之相而成就之。(六)超一切識無邊處入無所有無所有處具足住解脫，棄舍識無邊心，修無所有之相而成就之。(七)超一切無所有處入非想非非想處具足住解脫，棄舍無所有心，無有明勝想，住非無想之相並成就之。(八)超一切非想非非想處入想受滅身作證具足住解脫，厭舍受想等，入滅一切心心所法之滅盡定。此中前二者依初禪與第二禪，治顯色之貪，第三依第四禪修淨觀，皆以無貪為性。第四至第七依次以四無色之定善為性，第八依有頂地，以滅有所緣心為性。又初二者各分為二，第三分為四，合謂八勝處。﹝中阿含卷二十四大因經、俱舍論卷二十九、品類足論卷七﹞（參閱‘八勝處’296）</p>
