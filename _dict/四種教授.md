---
title: 四種教授
source: deerpark.app
---

### 三藏法數

﹝出瑜伽師地論﹞ 〔一、無倒教授〕，謂不顛倒宣說法義，令其受持讀誦修學，是名無倒教授。 〔二、漸次教授〕，謂稱其根機，宣說法義，先教習小，後令入大，是名漸次教授。 〔三、教教授〕，謂或從如來，或從佛弟子，所聞正教，即如其教，不增不減，教授他人，是名教教授。 〔四、證教授〕，謂自己所證之法，為欲令他得證，方便教授，是名證教授。



### 丁福保佛學大辭典

【名數】師匠教授弟子，有四種之法：一無倒教授，宣說不顛倒之法義，使弟子受持讀誦修學也。二漸次教授，稱機根而宣說法義，令先習小後入大也。三教授，或從如來或從佛弟子所聞之正教，如其教不增不減，教授他人也。四證教授，自己所證之法，欲他人得證，故方便教授也。見瑜伽師地論。



### 佛光大辭典

又作四教授。為瑜伽師地論卷二十七所舉師者教授弟子之四種方法，即：(一)無倒教授，謂無顛倒宣說法義，使弟子受持讀誦修學。(二)漸次教授，謂隨機而教，先令弟子修習小乘，後再入于大乘。(三)教教授，謂師者將其從如來或佛弟子所聞之正教不增不減地教授于他人。(四)證教授，謂自己所證之法，為欲使他人得證，故方便教授。


