---
title: 九十八隨眠
source: deerpark.app
---

### 法相辭典

★品類足論六卷二頁雲：有九十八隨眠。謂欲界系三十六，色界系三十一，無色界系三十一；如前說。

★二解　俱舍論十九卷四頁雲：又即所說六種隨眠，于本論中，說九十八。依何義說九十八耶？頌曰：六行部界異，故成九十八。欲見苦等斷，十七七八四，謂如次具離三二見見疑。色無色除嗔。餘等如欲說。論曰：六種隨眠，由行部界有差別故；成九十八。謂于六中，由見行異，分別為十。如前已辯，即此所辯十種隨眠，部界不同，成九十八。部、謂見四諦修所斷五部。界、謂欲色。無色三界。且于欲界，五部不同；乘十隨眠，成三十六。謂見苦諦至修所斷，如次有十、七、七、八、四。即上五部，于十隨眠，一二一一，如其次第，具離三見二見見疑。謂見苦諦所斷，具十。見集滅諦所斷，各七。離有身見、邊見、戒取。見道諦所斷八。離有身見，及邊執見。修所斷四。離見、及疑。如是合成三十六種。前三十二，名見所斷，才見諦時，彼則斷故。最後有四，名修所斷。見四諦已，後後時中，數數習道，彼方斷故。如是已顯十隨眠中，薩迦耶見，唯在一部。謂見苦所斷。邊執見亦爾。戒禁取，通在二部。謂見苦見道所斷。邪見通四部。謂見苦集滅道所斷。見取疑亦爾。餘貪等四，各通五部。謂見四諦，及修所斷。此中何相，見苦所斷，乃至何相，是修所斷？若緣見此所斷為境；名見此所斷。餘名修所斷。如是六中，見分十二，疑分為四，餘四各五。故欲界中，有三十六。色無色界，五部各除嗔，餘與欲同。故各三十一。由是本論，以六隨眠行部界殊，說九十八。

★三解　大毗婆沙論五十卷九頁雲：有九十八隨眠。謂欲界系，三十六隨眠，色無色界系，各三十一隨眠。此即以九十八事為自性。隨眠名義，如前已釋。問：何故說此九十八隨眠耶？答：是作論者意欲爾故。謂本論師，隨欲作論，不違法相，故不應責。復次為止著文沙門意故。謂有沙門，執著文字；離經所說，終不敢言。彼作是說：誰有智慧過于佛者。佛唯說有七種隨眠，如何強增為九十八。為遮彼意，廣七隨眠為九十八。謂依行相界部別故。七隨眠中，欲貪隨眠，部別故為五。嗔恚隨眠，亦爾。有貪隨眠，界別故為二，部別故為五，界部別故為十。慢隨眠，界別故為三，部別故為五，界部別故為十五。無明隨眠，亦爾。見隨眠，界別故為三，行相別故為五，部別故為十二，行相界部別故為三十六。疑隨眠，界別故為三，部別故為四，界部別故為十二。是故七隨眠，依行相界部別故，為九十八隨眠。廣略雖異；而體無差別。

★四解　入阿毗達磨論上十二頁雲：如是七種隨眠，由界行相部差別故，成九十八隨眠。謂欲界見苦所斷，具十隨眠。即有身見、邊執見、邪見、見取、戒禁取、疑、貪、嗔、慢、無明。見集所斷，有七隨眠。于前十中，除有身見、邊執見、戒禁取。見滅所滅所斷有七隨眠，亦爾。見道所斷有八隨眠。謂即前七，加戒禁取。修所斷有四隨眠。謂貪、嗔、慢、無明。如是欲界有三十六隨眠。色界有三十一隨眠。謂于欲界三十六中，除五部嗔。無色界亦爾。故有九十八隨眠。



### 丁福保佛學大辭典

【名數】前十隨眠分見道所斷與修道所斷之二，其見道所斷之分，配屬於三界之四諦而分八十八，修道所斷之分，配屬於三界而分十，因得九十八之數。

【術語】亦名九十八使。煩惱之異名也。常隨逐於人，故謂之隨。其狀體幽微難知，如眠性，故謂之眠。此為貪，瞋，痴，慢，疑，身，邊，邪，取，戒之十隨眠，配於三界五部者。即欲界見苦所斷十種，見集及見滅所斷七種（除身邊戒），見道所斷八種（除身邊），並欲界修所斷四種（貪瞋痴慢），合之欲界有三十六種。色無色無瞋，故於五部減之，各有三十一種。故為九十八種。蓋見惑八十八使，加修惑之十隨眠也。出於阿毘達磨發智論五，大毘婆沙論四十六，俱舍論十九等。



### 佛光大辭典

又作九十八使。隨眠，煩惱之異稱。煩惱常隨逐于人，故稱隨；其狀體幽微難知，如眠性，故稱為眠。九十八者，小乘俱舍宗所立見、思（修）二惑之總數。其中，見惑有八十八隨眠，修惑有十隨眠。此乃以貪、嗔、癡、慢、疑、身、邊、邪、取、戒等十隨眠，配于三界五部，即欲界見苦所斷之十種、見集所斷七種、見滅所斷七種、見道所斷八種及欲界修惑所斷之四種，共為三十六種，又色、無色界于五部各有三十一種，合為九十八種。﹝阿毗達磨發智論卷五、大毗婆沙論卷四十六、俱舍論卷十九﹞


