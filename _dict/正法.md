---
title: 正法
source: deerpark.app
---

**來源：陳義孝佛學常見辭彙**

<p>１．真理的道法。２．正法時期。見正像末條。</p>

**來源：法相辭典**

<p>★瑜伽二十五卷六頁雲：謂正法者，若佛世尊、若佛弟子、正士、正至、正善丈夫，宣說開顯分別照了。此復雲何？所謂契經、應頌、記別。廣說如前十二分教。是名正法。又雲：如是一切正士正至正善丈夫共所宣說，故名正法。</p><p>★二解　大毗婆沙論一百八十三卷六頁雲：雲何正法？答：無漏根、力、覺支、道支。問：何故作此論？答：為欲分別契經義故。如伽他說：	三世三佛陀，能破諸愁毒。彼皆重正法，恆住于法性。又契經說：有二補特伽羅，能住持正法。謂說者、行者。毗柰耶說：我之正法，應住千歲；或復過此。由度女人出家，便減五百。世尊雖于處處說正法言；而不分別雲何正法。契經是此論所依根本；彼所未說者，今應說之。故作斯論。問：有漏根、力、道支、是正法不？若是者；此中何故不說？若非者；何故無漏是正法；有漏非耶？有說：彼亦是正法。問：此中何故不說？答：應說而不說者；當知此義有餘。復次有漏根等，是無漏加行。若說根本；則已攝加行。故不別說。復次有漏根等，是無漏加行故；亦名無漏。是故已攝在前所說中。有說：有漏根等，非是正法。問：何故無漏是正法。有漏非耶？答：以有漏法，有過患故。要無過患，乃名正法。復次是清淨，是可稱贊，名為正法。有漏法，與此相違；故非正法。復次正法者，能永出生死，得般涅。有漏不爾。故不名正法。問：念住、正斷、神足、為亦是正法不？若是者；此中何故不說？若非者；何故根力覺支道支是正法，念住等非耶？答：彼亦是正法。問：若爾；此中何故不說？答：應說而不說者；當知此義有餘。復次若說根等；則于此文隨順。念住等、非順此文；是故不說。復次念住正斷神足，皆亦攝在此所說中。謂四念住、即慧根慧力擇法覺支正見所攝。四正斷、即精進根精進力精進覺支正勤所攝。四神足、即定根定力定覺支正定所攝。</p>

**來源：丁福保佛學大辭典**

<p>【術語】真正之道法也。理無差曰正。以三寶中之法寶，教理行果之四者為體。無量壽經上曰：「弘宣正法。」</p>

**來源：佛光大辭典**

<p>(一)梵語sad-dharma，巴利語saddhamma。指真正之法。亦即佛陀所說之教法。又作白法（梵śukla -dharma ）、淨法，或稱妙法。凡契當于佛法正理之法，皆稱正法，如不取不著之法門、大菩薩之法。據大毗婆沙論卷一八三載，如來正法有世俗、勝義之別，世俗正法指名句文身，即經律論；勝義正法則指聖道，即無漏之根、力、覺支、道支。又俱舍論卷二十九以為世尊正法之體有教、證二種；教正法，指佛所說之經律論三藏；而三十七品等菩提分法，則為證正法。換言之，教正法即世俗正法之體，證正法即勝義正法之體。﹝雜阿含經卷二十五、增一阿含經卷四十八、勝天王般若波羅蜜經卷五證勸品、雜阿毗曇心論卷十、大智度論卷三十四﹞</p><p>(二)正、像、末三時之一。佛陀入滅後，教法住世，依之修行即能證果，稱為正法。（參閱‘正像末’2002）</p>
