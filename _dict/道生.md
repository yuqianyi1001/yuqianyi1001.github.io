---
title: 道生
source: deerpark.app
---

**來源：丁福保佛學大辭典**

<p>【人名】晉道生，本姓魏，鉅鹿人，值竺法汰而出家，遂姓竺。入廬山。幽棲七年，鑽仰群經，後與慧叡慧嚴同遊長安，從羅什受學。後還都，止青園寺。著二諦論，佛性常有論，法身無色論，佛無淨土論等。守文之徒，多生嫌嫉。又六卷之泥洹經，先至京師，生剖析經理，立闡提成佛之義，時大本未傳，舊學不許之，以為邪說，遂擯於眾中，生袖手入平江虎丘山，竪石為聽徒，講涅槃經，至闡提有佛性處曰：如我所說，契佛心否，群石皆首肯。後遊廬山，居銷景巖，聞曇無讖在北涼，重譯涅槃之後品，至南京見之，果如生言。宋元嘉十一年十一月寂。見高僧傳七、釋氏稽古略二。</p>

**來源：佛光大辭典**

<p>(一)（355～434）又稱竺道生。東晉時之涅經學者。鉅鹿（河北平鄉）人，寓居彭城（江蘇銅山），俗姓魏。師事竺法汰，故改姓竺。十五歲，即登講座，雖宿學名士莫能抗敵。二十歲，受具足戒，講演之聲譽遍天下。初住建業龍光寺，後入廬山幽棲七年，師事慧遠，博研經論。復至長安受鳩摩羅什之教，時稱羅什門下四傑之一。義熙五年（409）歸返建業，主張‘闡提成佛’、‘頓悟成佛’說，教界為之嘩然，其他之涅學者亦排斥之，遂再度棲隱廬山。直至曇無讖譯之大般涅經流傳至建業，眾人始嘆師之卓識。著有二諦論、佛性當有論、法身無色論、佛無淨土論、應有緣論、辯佛性義、法華經義疏等，又僧肇所著之注維摩詰經、寶亮等所著之大般涅經集解等，皆常引用師之說法。此外提倡四種法輪說，予後世之影響極大。宋元嘉十一年入寂，世壽八十。弟子僧瑾、道猷等繼續唱導頓悟之義。﹝東林十八高賢傳、梁高僧傳卷二、卷三、卷七、出三藏記集卷十二、卷十五﹞</p><p>(二)南宋臨濟宗虎丘派僧。號曹源。南劍（福建）人。為密庵鹹傑之法嗣，出世于饒州（江西）妙果寺，其後歷住信州（江西）龜峰寺、饒州薦福寺。著有曹源和尚語錄、曹源生禪師語要各一卷。生卒年不詳。﹝五燈會元續略卷五、續傳燈錄卷三十五﹞</p>
