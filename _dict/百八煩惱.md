---
title: 百八煩惱
source: deerpark.app
---
### 佛光大辭典

謂眾生之煩惱有一百零八種。又作百八結業，以煩惱能生種種惡業之故。關于其內容有多種異說：(一)據大智度論卷七、大乘義章卷六等載，百八煩惱指十纏與九十八結。十纏，即無慚、無愧、嫉、慳、悔、眠、掉舉、幹頡□蕖□駁齲瘓攀□私幔□慈界之八十八見惑與十修惑。(二)據明度五十校計經（大方等大集經卷五十九）、止觀輔行傳弘決卷五之五（會本）等載，眼、耳、鼻等六根以色、聲、香等六塵之境為對象時，各有好、惡、平（非好非惡）三種分別，合為十八種，又一一各有染、淨之分，合為三十六種。復配以過去、未來、現在三世，合為一百零八種煩惱。 (三)據止觀輔行傳弘決卷五之五載，六根各有苦、樂、舍等三受，合為十八種；六根復各有好、惡、平三種，合為十八種，總共三十六種；再配以過去、未來、現在三世，合為一百零八種煩惱。

此外，寺院朝夕撞鐘一百零八下，意指消除一百零八種煩惱。又隨百八煩惱之數而有百八念誦、百八珠數、百八三昧、百八尊等。﹝木患子經、大智度論卷三十六、卷六十八、釋氏要覽卷中﹞



### 三藏法數

﹝出天台四教儀集註﹞ 昏煩之法，惱亂心神，故名煩惱。謂眼耳鼻舌身意六根，對色聲香味觸法六塵，各有好、惡、平三種不同，則成十八煩惱。又六根對六塵，好、惡、平三種，起苦受、樂受、不若不樂受、復成十八煩惱，共成三十六種。更約過去、未來、現在三世，各有三十六種，總成一百八煩惱也。（好、惡、平三種不同者，如色塵有好色，有惡色，其不好不惡之色，名為平也。聲香味觸法五塵亦然。受即領納之義，苦受對惡塵而起，樂受對好塵而起，不苦不樂受對平塵而起。）



### 陳義孝佛學常見辭彙

一百○八種煩惱。與百八結業同。



### 丁福保佛學大辭典

【名數】與百八結業同。又，五十校計經對於眼根之好色中有陰果，有集因，對於惡色中，有陰有集，對於平平色中，有陰有集。一根有六。六根合為三十六，配之於心意識之三世而有百八，是為百八煩惱，經中就五十法一一舉此百八煩惱。智度論七曰：「煩惱名一切結使，結有九，使有七，合為九十八結。如迦旃延子阿毘曇義中說，十纏九十八結，為百八煩惱。」七十五法曰：「本惑九十八隨眠加十纏云百八也。」

參照：<a href="/dict/百八結業">百八結業</a>



