---
title: 七眾
source: deerpark.app
---

### 陳義孝佛學常見辭彙

比丘、比丘尼、式叉摩那、沙彌、沙彌尼、優婆塞、優婆夷。前五眾是出家眾，後二眾是在家眾。



### 三藏法數

﹝出仁王護國經并翻譯名義﹞ 七眾者，謂出家五眾，比丘、比丘尼、沙彌、沙彌尼、式叉摩那；在家二眾，優婆塞、優婆夷也。 〔一、比丘〕，梵語比丘，華言乞土。謂上乞法以資慧命，下乞食以資以色身也。亦名苾芻，蓋苾芻，雪山香草名，草有五義，以喻比丘五德。（五義五德者，一體性柔軟義，喻比丘折伏身語麤獷之德；二引蔓旁布義，喻比丘度人不絕之德；三馨香遠聞義，喻比丘戒香芬馥之德；四能療疼痛義，喻比丘能斷煩惱之德；五不背日光義，喻比丘常向佛日之德也。） 〔二、比丘尼〕（亦名苾芻尼），梵語尼，華言女。大智度論云：尼得無量律儀，故應次於比丘。又佛以儀法不便，故在比丘之後。 〔三、沙彌〕，梵語沙彌，又云室利摩理洛迦，華言息慈。謂止息世染之情，慈濟群生也。以初入佛法之時，多存俗情，故須息惡行慈，是名沙彌。 〔四、沙彌尼〕，梵語沙彌尼，又云室利摩理迦，華言勤策女。謂精勤策進佛法功行故也。 〔五、式叉摩那〕，梵語式叉摩那，華言學法女。行事鈔云：式叉尼具學三法，一學根本，二學六法，三學行法，是名學法女。（根本者，謂不殺、不盜、不婬、不妄語也。六法者，不染心相獨、不盜人四錢、不斷畜生命、不小妄語、不非時食、不飲酒也。行法者，謂大尼之戒行也。） 〔六、優婆塞〕，梵語優婆塞，華言清淨士。梵語舊云鄔波索迦，華言近事男。謂其自行清淨，親近承事佛法也。 〔七、優婆夷〕，梵語優婆夷，華言清淨女。梵語舊云鄔波斯迦，華言近事女。謂其自行清淨，親近承事佛法也。



### 丁福保佛學大辭典

【名數】一、比丘Bhikṣu，二、比丘尼Bhikṣuṇi，是男女之受具足戒者。三、式叉摩那Śikṣamāṇā，沙彌尼之學六法者。四、沙彌Śrāmaṇera，五、沙彌尼Śrāmaṇerikā，男女之受小戒者。六、優婆塞Upāsaka，七、優婆夷Upāsikā。男女之受五戒者。此中上五眾出家。下二眾在家。是諸經論通說之七眾也。天台於戒疏之中依十誦律建立九眾。第六為出家男。第七為出家女。是受齋戒之男女也。第八第九為優婆塞優婆夷。此中取式叉摩那已下名為下之七眾。參照九眾條。

參照：<a href="/dict/九眾">九眾</a>



### 佛光大辭典

即七類弟子，構成釋尊之教團（出家與在家）。又作道俗七眾。七者即： (一)比丘（梵bhikṣu  ，巴bhikkhu  ），又作芻、乞士，指滿二十歲之出家男。 (二)比丘尼（梵bhikṣunī  ，巴bhikkhunī  ），又作芻尼、乞士女，指滿二十歲之出家女。(三)沙彌（梵śrāmaṇera  ，巴sāmaṇera  ），又作勤策男，指未滿二十歲之出家男。(四)沙彌尼（梵śrāmaṇerikā  ，巴sāmaṇerī  ），又作勤策女，指未滿二十歲之出家女。(五)式叉摩那（梵śikṣamāṇa  ，巴sikkhamānā  ），譯作學法女，乃沙彌尼為比丘尼前二年之稱呼。(六)優婆塞（梵upāsaka  ，巴同），譯作近事男，指在家之男信徒。(七)優婆夷（梵upāsikā，巴同），譯作近事女，指在家之女信徒。又此七眾加近住（受三皈，一日一夜受持戒者），稱為八眾；或加近住男、近住女，稱為九眾。﹝仁王般若波羅蜜經卷下、摩訶僧o律卷二、卷二十四、大毗婆沙論卷一二三﹞


