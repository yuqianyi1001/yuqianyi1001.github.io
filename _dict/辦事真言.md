---
title: 辦事真言
source: deerpark.app
---

**來源：丁福保佛學大辭典**

<p>【術語】成辦事業之神咒也。大日經疏八曰：「凡欲灌頂時，用辦事真言，加持座物，安置蓮華臺上。」</p><p>於諸尊奉供物時所誦之真言也。隨部而不定。日本拇尾護摩鈔曰：「辦事真言者：於佛部中以難勝忿怒王為辦事也；於蓮華部以呵耶訶利婆真言為辦事也；於金剛部中以軍荼利真言為辦事也。難勝忿怒真言曰：唵戶魯戶魯旃荼利，摩登祇，莎波訶。馬頭明王（即呵耶訶利婆王）真言曰：唵阿密哩，妒妒皤婆，娑婆賀。軍荼利明王真言曰：唵阿密哩底，吽吽。」此約於三部耳，若約於五部，則如日本高雄口決曰：「佛部忿怒尊（不動），蓮華部忿怒尊（馬頭），金剛部忿怒尊（軍荼利），寶部忿怒尊（降三世），羯磨部忿怒尊（無能勝）。」</p>

**來源：佛光大辭典**

<p>又作辨事真言、成辦諸事真言。密教于成辦事業，如築壇場、辨供具、奉供物等諸法事時所誦之真言；此真言即辦事明王之真言。大日經疏卷四（大三九·六二一中）：‘當日中三時，誦辨事真言一百八遍，加持此瓶，然後作餘事業也。’同疏卷五（大三九·六三○中）:‘辦事真言僻除諸難，置諸供具也。’</p>
