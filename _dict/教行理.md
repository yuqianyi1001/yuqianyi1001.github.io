---
title: 教行理
source: deerpark.app
---

### 丁福保佛學大辭典

【術語】教者，謂從緣而設之教說，行者，謂可剋果之因行，理者，謂從名而詮之理致。法華玄義一下約之於通別曰：「從緣故教別，從說故教通。從能契故行別，從所契故行通。理從名故別，名從理故通。」釋籤一下曰：「此三中通攝佛法。教則機應相對，行則因果相對，理則名實相對，亦是事理相對。」



### 佛光大辭典

教、行、理三者之並稱。教，隨應機緣之教說；行，即可證果之因行；理，指名言所詮顯之實理。法華玄義卷一下（大三三·六九一上）：‘立此二名，凡約三意，謂教、行、理。從緣故教別，從說故教通。從能契故行別，從所契故行通。理從名故別，名從理故通。’此謂眾生之機緣雖各自有別，然凡有教說皆同屬佛之說法；眾生之入門雖各自相別，然一切修行之理不二；而所謂理者，雖具種種之名，然其根本之理亦不異。﹝觀無量壽佛經疏、請觀音經疏﹞


