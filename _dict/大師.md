---
title: 大師
source: deerpark.app
---
### 佛光大辭典

梵語śāstṛ，巴利語satthar。初果以上，乃至諸佛菩薩，堪為眾生之師範，故稱大師。本事經作三種大師：(一)如來，如來出現世間，闡揚大法，化諸眾生出離生死，令得無量義利安樂，是為眾生之師範。(二)阿羅漢，阿羅漢諸漏已盡，梵行具足，出現世間，開示四諦，令眾生脫離生死，皆得無量義利安樂，是為眾生之師範。(三)有學弟子，初果須陀洹、二果斯陀含、三果阿那含，精修梵行，具足多聞，于諸經典，善知法義，出現世間，開示四諦，令諸眾生出離生死，皆得無量義利安樂，是為眾生之師範。瑜伽師地論卷八十二（大三○·七五九中）：‘能善教誡聲聞弟子一切應作不應作事，故名大師；又能化導無量眾生，令苦寂滅，故名大師；又為摧滅邪穢外道出現世間，故名大師。’

佛遺教經（大一二·一一一○下）：‘汝等比丘，于我滅後當尊重珍敬波羅提木叉，如遇明、貧人得寶，當知此則是汝大師。’此蓋以佛所說戒及法為佛滅後之大師。

又後世我國對人師中之通曉佛教教義且有盛德者，亦常尊為大師，如攝山大師（僧朗）、智者大師、天台大師（智）、南岳大師（慧思）、嘉祥大師（吉藏）、賢首大師（法藏），又如近代之太虛大師、印光大師等。﹝長阿含卷十五究羅檀頭經、大般若經卷四三四、十誦律卷五十二、大智度論卷二﹞



### 法相辭典

★瑜伽八十二卷十五頁雲：謂能善教誡聲聞弟子，一切應作不應作事；故名大師。又能化導無量眾生，令苦寂滅；故名大師。又有摧滅邪穢外道，生現世間；故名大師。

★二解　瑜伽八十三卷一頁雲：此中大師，即是如來。又雲：大師即是立聖教者。開許制止一切應作不應作故。當知即是能說者。



### 陳義孝佛學常見辭彙

道德學問足以為人師表的人。



### 丁福保佛學大辭典

【術語】佛之尊號。瑜伽論曰：「能善教誡聲聞弟子，一切應作不應作事故名大師。又能化導無量眾生令苦寂滅故名大師。又為摧滅邪穢外道世間出世間故名大師。」資持記上一之一曰：「大師者所謂天人之師即十號之一。以道訓人故彰斯目。然以師通凡聖加大簡之，是則三界獨尊九道依學，唯佛師聖得此嘉號，自餘凡鄙安可僭稱。」四教儀集註上曰：「大師者群生模範。」

【職位】僧史略下曰：「唐懿宗威通十一年十一月左街雲顥賜為三慧大師，右街僧徹賜為淨光大師，可孚賜為法智大師，重謙賜為青蓮大師。是其始也。」



