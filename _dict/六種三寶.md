---
title: 六種三寶
source: deerpark.app
---

### 丁福保佛學大辭典

【名數】一、同體三寶，即一體三寶也。二、別相三寶，即化相三寶也。三、一乘三寶，究竟之法身為佛寶，一乘之法為法寶，一乘之菩薩眾為僧寶。勝鬘經，法華經等之意也。四、三乘三寶，為三乘者所現之佛之三身為佛寶，三乘之法為法寶，三乘之眾為僧寶。勝鬘經，攝論等之意也。五、真實三寶，三身為佛寶，一切無漏之教理行果為法寶，見諦已上之三乘聖眾為僧寶。六、住持三寶，同於四種三寶之中。見義林章六本。



### 佛光大辭典

佛法僧三寶有六種類別，即：(一)同體三寶，又作一體三寶。謂佛法僧名雖有三，然體性是一。即三寶同以淨法界真如法身為其體。(二)別體三寶，又作別相三寶、化相三寶。謂三寶之體相各別，非為一體。佛以三身佛為自性，五蘊之假者及法身亦隨其所應，皆名佛寶；法以三乘無漏所攝之教法、理法、行法、果法等為自性；僧以三乘之聖眾，具足理事之和者為僧寶。(三)一乘三寶，謂一乘所有之三寶，即不定種性之方便所修。以究竟之法身為佛寶，一乘之法為法寶，一乘之菩薩眾為僧寶。(四)三乘三寶，謂通于以三乘之三寶為所歸之體。即為三乘者所現之佛之三身為佛寶，三乘之法為法寶，三乘之眾為僧寶。(五)真實三寶，謂依三乘真實之教旨，而論同體、別體、一乘、三乘等所有三寶之實義。即以三身為佛寶，一切無漏之教、理、行、果為三乘之法寶，一切住向、住果、住道等三乘之聖眾為僧寶。(六)住持三寶，以舍利遺形及木像等為佛寶，以示住世不絕；以貝葉文字為法寶，即今之大藏經、一切經等，以示住世不滅；以剃發染衣為僧寶，以示流通佛法。﹝大乘法苑義林章卷六﹞


