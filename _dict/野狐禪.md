---
title: 野狐禪
source: deerpark.app
---

**來源：丁福保佛學大辭典**

<p>【雜語】禪家以外道為野狐禪。傳燈錄曰：「有老人參百丈禪師云：昔住此山，因錯對一語，五百生墮野狐身。」四家玄錄曰：「百丈大智禪師，一老人聽法，曰僧住此山，有人問大修行底人，還落因果也無？遂對曰：不落因果，墮在野狐禪。請和尚代一轉語。師曰：汝但問。老人便問。師曰：不昧因果。老人大悟曰：今已免老狐身，只在山後住，乞依亡僧例焚燒，巖中果見一死狐，積薪化之。」</p>

**來源：佛光大辭典**

<p>禪林用語。用以比喻似是而非之禪。謂所為不契合禪之真義，然卻自許為契合。此語系出自唐代禪僧百丈懷海開導野狐之談話。無門關第二則（大四八·二九三上）：‘百丈和尚，凡參次，有一老人，常隨眾聽法，眾人退，老人亦退。忽一日不退，師遂問：“面前立者復是何人？”老人雲：“諾！某甲非人也。于過去迦葉佛時，曾住此山。因學人問：大修行底人還落因果也無？某甲對雲：不落因果。五百生墮野狐身。今請和尚代一轉語，貴脫野狐。”遂問：“大修行底人，還落因果也無？”師雲：“不昧因果。”老人于言下大悟。’﹝從容錄第八則、鎮州臨濟慧照禪師語錄﹞（參閱‘百丈野狐’2489）</p>
