---
title: 給孤
source: deerpark.app
---
### 丁福保佛學大辭典

【人名】佛在世長者之名。梵語本名蘇達多，譯曰善施，梵語別號阿那陀擯荼陀，譯曰給孤獨，略名給孤，建祇洹精舍之人。西域記六曰：「善施長者，仁而聰敏，積而能散，拯乏濟貧，哀孤恤老。時美其德，號給孤獨焉。」玄應音義三曰：「阿那他，此云無親。舊人義譯為孤獨，賓荼馱寫耶。此云團與。舊人義譯為給，猶是須達多之別名。修達多，此云善與，故得給孤獨名也。」



