---
title: 大我
source: deerpark.app
---
### 佛光大辭典

梵語parmātman，或mahātman。即遠離我執、我見，而達自由自在境界之最高我；含有常一主宰之意。為涅四德‘常樂我淨’中之‘我’。吾人所執著自我之身心，無自在性、常一性；佛陀所證得之涅，則為真實且常住不變者，故稱為大我，義同真我。凡上所說，勝N經等諸經典，有詳細之說明。印度思想界之大我思想，一度被佛教之無我、空觀等所否定，然至後世，又被採用通行。此外，密教以‘成就八自在我，于諸法得大自在’者為大我，廣義指曼荼羅所示之諸佛諸菩薩諸尊，狹義則特指大日如來或五智如來。﹝南本涅經卷二十一、大日經疏卷五﹞



### 陳義孝佛學常見辭彙

偉大的真我。如佛得八大自在與離一切煩惱繫縛的涅槃真我，才能稱為大我。



### 丁福保佛學大辭典

【術語】我者自在之義。凡夫雖認自己之身心為我。然身心無一自在者，思為我者。惟迷倒之見耳。無我之實也。悟此理即為小乘之知見。然彼但知無凡夫之倒我小我，更不知佛之有真我有大我。佛所證之涅槃，真我也，大我也，佛得八自在，離一切之繫累，於萬法自在，以之為涅槃之大我。涅槃經一部之所明是也。涅槃經二十三曰：「有大我故名大涅槃。」大日經一曰：「汝獲無等利，位同大我。」同疏五曰：「大我謂諸如來成就八自在我，於法得自在者。」同十六曰：「大我者佛之別名也。」同十七曰：「大我者即是如來。」同一曰：「今復約真我明心實相，此宗辨義即以心為如來應正等覺，所謂內心大我也。」吽字義曰：「唯有大日如來，於無我中得大我也。」



