---
title: 三界
source: deerpark.app
---

**來源：陳義孝佛學常見辭彙**

<p>欲界、色界、無色界。欲界是有淫食二欲的眾生所住的世界，上自六欲天，中自人畜所居的四大洲，下至無間地獄皆屬之；色界是無淫食二欲但還有色相的眾生所住的世界，四禪十八天皆屬之；無色界是色相俱無但住心識於深妙禪定的眾生所住的世界，四空天屬之。此三界都是凡夫生死往來的境界，所以佛教行者是以跳出三界為目的。</p>

**來源：法相辭典**

<p>★顯揚一卷十六頁雲：欲等三界者：一、欲界。謂未離欲地雜眾煩惱諸蘊差別。二、色界。謂已離欲地雜眾煩惱諸蘊差別。三、無色界。謂離色欲地雜眾煩惱諸蘊差別。</p><p>★二解　瑜伽二十七卷十三頁雲：雲何諸界？所謂三界。一者、斷界，二者、離欲界，三者、滅界。見道所斷一切行斷，名為斷界。修道所斷一切行斷，名離欲界。一切依滅，名為滅界。</p><p>★三解　瑜伽九十六卷十三頁雲：又即由此內外二事，出離增上，聽聞正法，或不正法，如理思惟，或不如理思惟，依處三種言事差別義故；當知建立有餘三界。謂過去界，未來界，現在界。</p><p>★四解　瑜伽九十六卷十四頁雲：又由遠離此因緣義，及由修習此對治義；當知建立有餘三界。謂善界，不善界，無記界。</p><p>★五解　瑜伽九十六卷十四頁雲：又由善修清淨差別，缺縛義故，無縛義故，具縛義故；當知建立有餘三界。謂學界，無學界，非學非無學界。</p><p>★六解　瑜伽九十六卷十三頁雲：又由所染所淨清淨，即此不淨清淨增上，如前所說外不出離出離義故；當知建立有餘三界。謂欲界色界無色界。</p><p>★七解　瑜伽九十六卷十三頁雲：如前所說內不出離出離義故；當知建立有餘三界。謂色界，無色界，滅界。</p><p>★八解　瑜伽九十六卷十三頁雲：又由所知諸苦煩惱多中少義，當知建立有餘三界。謂劣界、中界、妙界。若有上苦，及上煩惱；是名劣界。若有中苦，及中煩惱；是名中界。若有少苦，及少煩惱；是名妙界。如是遍知劣中妙界。</p><p>★九解　俱舍論二十五卷十八頁雲：經說三界，謂斷離滅。以何為體？差別雲何？頌曰：無為說三界。離界唯離貪。斷界斷餘結。滅界滅彼事。論曰：斷等三界，即分前說無為解脫以為自體。言離界者，謂但離貪。言斷界者，謂斷餘結，言滅界者，謂滅所餘貪等隨眠所隨增事。故經說三界即無為解脫。</p><p>★十解　謂斷界、離界、滅界，是名三界。大毗婆沙論二十九卷五頁雲：雲何斷界？答：除愛結，餘結斷，名斷界。雲何離界？答：愛結斷，名離界。雲何滅界？答：諸餘順結法斷，名滅界。此中先約阿毗達磨，依世俗理，說三界別。近對治道，有差別故。餘結斷者：餘八結斷。順結法者：謂除九結，餘有漏法。是名一種三界差別。復有說者：若八結，及此相應，並生等斷；名斷界。若愛結，及此相應，並生等斷；名離界。若諸餘順結法，及此相應，並生等斷；名滅界。即有漏善，及諸有為，無覆無記，名順結法。復有說者，若無明結斷，名斷界。若愛結斷，名離界。若諸餘結斷，名滅界。復有說者，或有諸法，能縛非能染，彼斷、名斷界。或有諸法，能縛亦能染，彼斷、名離界。或有諸法，非能縛非能染，而是所縛，是所染，彼斷、名滅界。復有說者，或有諸法，是能系；非能染。彼斷、名斷界。或有諸法，是能系；是能染。彼斷、名離界。或有諸法，非能系，非能染；而是所系，所染。彼斷、名滅界。有餘師說：唯諸隨眠，有自性斷。問：契經所說，當雲何通？如說：一切行斷，故名斷界。一切行離，故名離界。一切行滅，故名滅界。品類足說，復雲何通？如說：雲何所斷法？答：一切有漏法。雲何遍知法？答：一切有漏法。彼作是答：若諸隨眠，緣八結起；彼斷、名斷界。若諸隨眠，緣愛結起；彼斷、名離界。若諸隨眠，緣餘法起；彼斷、名滅界。評曰：彼不應作是說。諸有漏法，先被系縛。離系縛時，皆得斷故。有作是說：唯愛隨眠，有自性斷。問：若爾；前說契經及論，當雲何通？彼作是答：若愛隨眠，緣八結起；彼斷、名斷界。若愛隨眠，緣愛結起；彼斷、名離界。若愛隨眠，緣餘法起；彼斷、名滅界。評曰：彼不應作是說。諸有漏法，先被系縛。離系縛時，皆得斷故。尊者妙音，作如是說：煩惱體斷，名斷界。于境離系，名離界。棄諸重擔，名滅界。脅尊者言：無系縛，系縛息；名斷界。無染污，染污息；名離界。無彼果，彼果息；名滅界。尊者設摩達多說曰：諸煩惱斷，名斷界。無貪治貪，名離界。果相續滅，名滅界。尊者左取，作是說言：相續斷故，名斷界。于緣離系，名離界。離執受故，名滅界。復有說者，過去煩惱斷故，名斷界。現在煩惱斷故，名離界。未來煩惱斷故，名滅界。如煩惱斷，蘊斷、亦爾。復有說者，苦受斷故，名斷界。樂受斷故，名離界。不苦不樂受斷故，名滅界。如三受斷，順三受法斷，亦爾。復有說者，若苦苦斷，名斷界。若壞苦斷，名離界。若行苦斷，名滅界。復有說者，若欲界斷，名斷界。若色界斷，名離界。若無色界斷，名滅界。如是等說，皆依世俗，隨就一門，辯三界別；皆非勝義。</p><p>★十一解　入阿毗達磨論下二頁雲：前說諸界諸趣諸生諸地受苦，應說雲何界趣生地？界有三種。謂欲界、色界、無色界。欲界有二十處。謂八大地獄。一、等活，二、黑繩，三、眾合，四、號叫，五、大號叫，六、炎熱，七、極炎熱，八、無間。並傍生、鬼界、為十。有四洲人。一、贍部洲。二、勝身洲。三、牛貨洲。四、俱盧洲。有六欲天。一、四大王眾天。二、三十三天。三、夜摩天。四、睹史多天。五、樂變化天。六、他化自在天。合二十處。色界有十六處。謂初靜慮有二處。一、梵眾天。二、梵輔天。第二靜慮有三天。一、少光天。二、無量光天。三、極光淨天。第三靜慮有三天。一、少淨天。二、無量淨天。三、遍?三界愛別	★瑜伽九十五卷十頁雲：若欲界愛，于所知境，令迷惑故；說為冥。若色界愛，于所知境，令迷惑故；說為昏昧。若無色愛，于所知境，令迷惑故；說為翳h。如有三人，第一盲瞽，第二閉目，第三翳h，微覆其眼。此中第一、全無所見。第二、少分似有所見。第三、雖見；眼不淨故；不睹真色。如是三愛，隨其次第。冥、昏昧、及與翳h、當知亦爾。</p>

**來源：三藏法數**

<p>﹝出華嚴孔目﹞ 界，限也、別也。謂三界分限各別不同，故名界也。 〔一、欲界〕，欲有四種：一者情欲，二者色欲，三者食欲，四者婬欲。下極阿鼻地獄，上至第六他化天，男女相參，多諸染欲，故名欲界。（梵語阿鼻，華言無間。第六他化天者，假他所化而自娛樂也。 〔二、色界〕，色即色質，謂雖離欲界穢惡之色，而有清淨之色，始從初禪梵天，終至阿迦膩吒天，凡有一十八天，並無女形，亦無欲染，皆是化生，尚有色質，故名色界。（梵語阿迦膩吒，華言質礙究竟。一十八天者，梵眾天、梵輔天、大梵天、少光天、無量光天、光音天、少淨天、無量淨天、遍淨天、無雲天、福生天、廣果天、無想天、無煩天、無熱天、善見天、善現天、色究竟天也。） 〔三、無色界〕，謂但有心識而無色質也。始從空處，終至非非想處，凡有四天。但有受想行識四心，而無形質，故名無色界。（四天者，空無邊處天、識無邊處天、無所有處天、非非想處天也。）</p>

**來源：丁福保佛學大辭典**

<p>【術語】凡夫生死往來之世界分為三：一、欲界，有婬欲與食欲二欲之有情住所也。上自六欲天，中自人界之四大洲，下至無間地獄。謂之欲界。二、色界，色為質礙之義，有形之物質也。此界在欲界之上，離婬食二欲之有情住所也。謂為身體，謂為宮殿，物質的物，總殊妙精好。故名色界。此色界由禪定之淺深麤妙分四級，稱為四禪天，新曰靜慮。此中或立十六天，或立十七天，或立十八天（見四禪天條）。三、無色界，此界無一色，無一物質的物，無身體，亦無宮殿國土，唯以心識住於深妙之禪定。故謂之無色。此既為無物質之世界。則其方所，非可定。但就果報勝之義，謂在色界之上。是有四天。名為四無色。又曰四空處（見四空處條），說出俱舍論世間品，三界義。圖表三界則如圖。</p><p>參照：<a href="/dict/四禪天">四禪天</a></p><p>參照：<a href="/dict/四空處">四空處</a></p>

**來源：佛光大辭典**

<p>梵語trayo dhātavaḥ ，巴利語tisso dhātuyo。(一)指眾生所居之欲界、色界、無色界。此乃迷妄之有情在生滅變化中流轉，依其境界所分之三階級；系迷于生死輪回等生存界（即有）之分類，故稱作三有生死，或單稱三有。又三界迷苦之領域如大海之無邊際，故又稱苦界、苦海。(一)欲界（梵kāma -dhātu ），即具有淫欲、情欲、色欲、食欲等有情所居之世界。上自第六他化自在天，中包括人界之四大洲，下至無間地獄等二十處；因男女參居，多諸染欲，故稱欲界。(二)色界（梵rūpa -dhātu ），色為變礙之義或示現之義，乃遠離欲界淫、食二欲而仍具有清淨色質等有情所居之世界。此界在欲界之上，無有欲染，亦無女形，其眾生皆由化生；其宮殿高大，系由色之化生，一切均殊妙精好。以其尚有色質，故稱色界。此界依禪定之深淺粗妙而分四級，從初禪梵天，終至阿迦膩吒天，凡有十八天。(三)無色界（梵ārūpya -dhātu ），唯有受、想、行、識四心而無物質</p><p>之有情所住之世界。此界無一物質之物，亦無身體、宮殿、國土，唯以心識住于深妙之禪定，故稱無色界。此界在色界之上，共有四天（空無邊處天、識無邊處天、無所有處天、非想非非想處天），又稱四無色、四空處。</p><p>三界可細分為二十五有（界），若將色界之那含天析而為五（即五那含天），則共為‘二十九有’。其與九地之關系，如下表所示：</p><p>此三界之果報雖有優劣、苦樂等差別，但屬迷界，系眾生生死輪回之趣，故為聖者所厭棄。法華經譬喻品（大九·一四下）：‘三界無安，猶如火宅；眾苦充滿，甚可怖畏。’又化城喻品（大九·二四下）：‘能于三界獄，勉出諸眾生。’即勸三界諸有情莫以三界為安，當勤求解脫。﹝南本大般涅經卷十三、俱舍論卷八、品類足論卷五、大毗婆沙論卷七十五、瑜伽師地論卷四、大智度論卷二十一、華嚴經孔目章卷二﹞（參閱‘九地’132、‘色界’2545、‘欲界’4653、‘無色界’5083）</p><p>(二)指斷界、離界、滅界等三種無為解脫之對治道。(一)斷界，即斷除九結（九種煩惱）中除貪以外之其餘八種煩惱，或斷除無明結。(二)離界，謂斷離貪煩惱或斷除愛結。 (三)滅界，謂斷滅有漏善及諸有為、無覆無記等煩惱。即除九種煩惱外之其餘有漏法。大毗婆沙論卷二十九（大二七·一四八中）：‘一切行斷，故名斷界；一切行離，故名離界；一切行滅，故名滅界。’﹝順正理論卷七十二、俱舍論卷二十五﹞</p><p>(三)指色界、無色界、盡界。﹝長阿含經卷八、品類足論卷五﹞</p><p>(四)指法界、心界、眾生界。此系基于華嚴經心、佛、眾生三無差別之說而立。﹝大日經疏卷三﹞</p><p>(五)薩滿教基本觀念之一。主張宇宙分為上、中、下三界。依各族而說法稍異。如蒙古族薩滿教認為上層世界為神靈世界，中層世界為人類、動物之居地，下層世界為死神與魔鬼聚集之世界，即地獄。在中層世界與下層世界間，復有一不可知之世界，為人死後之去處。</p>
