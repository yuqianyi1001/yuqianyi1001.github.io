---
title: 無色界
source: deerpark.app
---

### 陳義孝佛學常見辭彙

三界之一。見三界條。



### 法相辭典

★瑜伽一百卷十四頁雲：無色界者：謂空處等四無色地。

★二解　顯揚一卷十六頁雲：三、無色界。謂離色欲地雜眾煩惱諸蘊差別。

★三解　俱舍論八卷二頁雲：無色界中，都無有處。以無色法，無有方所過去未來，無表無色，不住方所，理決然故。但異熟生，差別有四。一、空無邊處，二、識無邊處，三、無所有處，四、非想非非想處。如是四種，名無色界。此四非由處有上下；但由生故，勝劣有殊。復如何知彼無方處？謂于是處得彼定者；命終即于是處生故。復從彼沒，生欲色時，即于是處，中有起故。如有色界一切有情，要依色身，心等相續。于無色界受生有情，以何為依，心等相續？對法諸師，說彼心等，依眾同分，及與命根，而得相續。若爾；有色有情心等，何不但依此二相續？有色界生，此二劣故。無色此二，因何故強？彼界二從勝定生故。由彼等至，能伏色想。若爾；于彼心等相續，但依勝定，何用別依？又今應說如有色界受生有情，同分命根，依色而轉；無色此二，以何為依？此二更互相依而轉。有色此二，何不相依？有色界生，此二劣故。無色此二，因何故強？彼界此二種，從勝定生故。前說彼定能伏色想，是則還同心相續難。或心心所，唯互相依故。經部師說：無色界心等相續，無別有依。謂若有因未離色愛，引起心等。所引心等，與色俱生，依色而轉。若依于色已得離愛，厭背色故，所引心等；非色俱生，不依色轉。

★四解　法蘊足論九卷二十三頁雲：雲何無色界？謂有諸法，無色貪隨增，是名無色界。復次無色界系三界二處四蘊，是名無色界。復次如欲色界處定建立，不相雜亂；非無色界有如是事。然依定生勝劣差別，建立上下。下從空無邊處，上至非想非非想處，于中所有受想行識，是名無色界。又雲：雲何無色界？謂四無色，是名無色界。又雲：除擇滅非擇滅，餘無色法，是名無色界。

★五解　品類足論六卷十六頁雲：無色界雲何？謂無色貪隨增法。又雲：無色界雲何？謂四無色。

★六解　品類足論六卷十六頁雲：除擇滅非擇滅，諸餘非色法，總名無色界。



### 三藏法數

謂但有心識而無色質也。始從空處，終至非非想處，凡有四天。但有受想行識四心，而無形質，故名無色界。（四天者，空無邊處天、識無邊處天、無所有處天、非非想處天也。）



### 丁福保佛學大辭典

【界名】三界之一。此界無一可謂為色法之物質，亦無身體，無宮殿，但存識心，而住居於深妙之禪定，故謂之為無色界。此無物質之世界，雖不能定其方處，而姑就果報之勝之義，謂在色界之上。但謂為色體實無者，有部宗之義也，依成實之義，則就無麤色而謂為無色，非謂全無色也。此界中分四地，自下而上言之，則第一為識無邊處，第二為空無邊處，第三為無所有處，第四為非想非非想處也。既為無質，故不能以居處分之，但依其禪定壽命等之勝劣而立差等。俱舍論八曰：「無色界中都無有處，以無色法無有方所。（中略）俱異熟生，差別有四：一空無邊處，二色無邊處，三無所有處，四非想非非想處。如是四種，名無色界。此四非由處有上下，但由生故，勝劣有殊。復如何知彼無方處，謂於是處得彼定者，命終即於此處生故。復從彼處沒，生欲色時，即於是處中有起故。」又曰：「於彼界中色非有，名為無色。所言色者，是變礙義，或示現義。被體非色，立無色名。」



### 佛光大辭典

梵語ārūpya-dhātu，巴利語arūpa-dhātu。又作無色天、無色行天。與欲界、色界共稱三界。即指超越物質之世界，厭離物質之色想而修四無色定者死後所生之天界。謂此界有情之生存，固無色法、場所，從而無空間高下之別，然由果報之勝劣差別，則分為四階級，即空無邊處、識無邊處、無所有處、非想非非想處等四空處，故又稱四無色、四無色天、四無色處、四空天、四空、無色界諸天；若三界分為九地，則此四界相當于後半之四地，而一一附加‘地’字稱呼，例如‘空無邊處地’等。復以其屬于天界，故有時亦一一附加‘天’字，稱為‘空無邊處天’等。關于四天之壽命，各有異說，據大毗婆沙論卷八十四載，空無邊處有二萬劫，識無邊處四萬劫，無所有處六萬劫，非想非非想處八萬劫；長阿含經卷二十則依次為一萬劫、二萬一千劫、四萬二千劫、八萬四千劫；依立世阿毗曇論卷七，則將四天各分上、中、下三品，由空無邊處下品之一萬七千五百大劫，至非想非非想處上品之八萬大劫，總有十二品之壽量差別。此外，非想非非想處天因位居世界（有情之生存）之最高位，故又稱有頂、有頂天。又無色界之有情均為男身，但不具男根。﹝業報差別經、法蘊足論卷十一、俱舍論卷八、卷十一、卷二十八、大毗婆沙論卷八十三、卷九十八、法苑珠林卷二、大乘法苑義林章卷五本﹞（參閱‘四無色定’1772）


