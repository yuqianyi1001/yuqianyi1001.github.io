---
title: 一法印
source: deerpark.app
---
### 佛光大辭典

指大乘教所示諸法實相義理之信印。又作實相印、一實相印。與小乘教之三法印相對稱。法印乃教法之信印。大乘教以說諸法實相之義理為本，故謂諸法實相之義理為大乘教之信印。離開此種說法之其他一切法，大乘教皆稱之為魔說。﹝大智度論卷二十二、法華玄義卷八上、維摩經玄疏卷六﹞



### 三藏法數

﹝出宗鏡錄﹞ 一法印者，謂一念心，含攝一切世間、出世間法，無不悉備。然此諸法，於一心中，炳然顯現。如印印泥，文無前後，故云森羅及萬像，一法之所印是也。



### 陳義孝佛學常見辭彙

又名一實相印。見一實相印條。



### 丁福保佛學大辭典

【術語】對小乘之三法印稱大乘之實印相，曰一法印。又有一實相印之名。即諸法實相之理也。妙玄八之上曰：「釋論云：諸小乘經，若有無常、無我、涅槃三印印之，即是佛說，修之得道。無三法印，即是魔說。大乘經，但有一法印，謂諸法實相。」



