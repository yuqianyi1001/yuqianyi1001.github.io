---
title: 俱品一分轉不定
source: deerpark.app
---

**來源：丁福保佛學大辭典**

<p>【術語】因明三十三過中屬於因之過，六不定之一。又略名俱分不定。即於因用宗同品並宗異品有一分關係之法之過失也。例如聲論師對於勝論師謂「聲為常（宗），無質礙故（因），如虛空，如極微（同喻），如瓶，如苦樂感情（異喻）。」此時無質礙之因，其義於同喻一分之虛空雖有，而其一分之極微則無。又異喻一分之苦樂感念等雖有，而其一分之瓶則無。因而謂為分轉。此中異喻一分之苦樂感念等，以因之義存在，使宗不定也。見因明入正理論，因明大疏中末，瑞源記五，三十三過本作法中。</p>
