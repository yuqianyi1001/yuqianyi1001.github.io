---
title: 三佛土
source: deerpark.app
---
### 佛光大辭典

指成唯識論所說之三種佛土。即法性土、受用土、變化土。佛有三身，故所居之國土亦有三種，即法身佛住于法性土，報身佛住于受用土，應身佛住于變化土。﹝大乘法苑義林章卷七末﹞（參閱‘受用土’3100、‘法性土’3358、‘變化土’6913）



### 三藏法數

﹝出華嚴經疏﹞ 〔一、法性土〕，法性土者，即法身如來所依之土，乃理土也。謂以本識如來藏身為所依持，恒頓變現外諸器界，則法性土通為諸土之體也。（器界者，世界如器故也。） 〔二、受用土〕，受用土者，即報身如來受用之土也。受用有二：一者，若以相應淨識所修，自利行滿，從初成佛，盡未來際，相續變為純淨佛土，周圓無際，眾寶莊嚴，是名自受用土。二者，若以大慈悲力所修，化他行滿，隨十地菩薩所宜，變成淨土，或大或小，或勝或劣等是也。（十地者，歡喜地、離垢地、發光地、焰慧地、難勝地、現前地、遠行地、不動地、善慧地、法雲地也。） 〔三、變化土〕，變化土者，即應身如來變化之土也。謂佛以不思議神力，隨諸眾生善惡之業，變現淨穢之土，方便設化是也。



### 陳義孝佛學常見辭彙

法性土、受用土、變化土。法性土是佛法性身所住的國土，亦即真如的理體；受用土是佛報身所受用的國土，乃由佛的淨識所變現；變化土是佛變化身所住的國土。



### 丁福保佛學大辭典

【名數】對於唯識論所說之三佛身，定三佛所居之國土：一、法性土，自性身之土，即真如之理也。此身土與體雖無差別，然相性不同，故以能知之覺相為佛（即身），以所知之法性為土。二、受用土，即報身受用之國土。為與大圓鏡智相應之淨識所變現，盡未來際而相續，以無漏之色為體。此中有自受用土與他受用土二種：自受用土如上，他受用土者，依平等性智之大慈悲力，對於初地已上之菩薩，變淨土者。亦以無漏之五塵為體。三、變化土，即變化身所居之土也。依成所作智之大慈悲力。應初地以下乃至一切之凡夫。或現淨土，或現穢土者，見義林章七末。



