---
title: 西藏喇嘛教育
source: deerpark.app
---

**來源：丁福保佛學大辭典**

<p>【流派】喇嘛教育之年限甚長。管理極嚴。八歲入寺院之學校，檢查體格，使暗記古人格言。如是十二年，稱試驗生。由保證人介紹，登姓名於僧錄。給以銀徽章，使附袈裟。削髮行宣示式，始得法名。更進而為住職。又經十二年，課程漸次增高。學祈禱，習經，頻以問答論難試驗其修行之功效。若能解決問答論難各題，得列眾僧之前。但實行研究者甚少。不過循例舉行，視為具文耳。諺云：喫喇嘛之食，須具鐵顎。其難苦可知也。</p>
