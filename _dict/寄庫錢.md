---
title: 寄庫錢
source: deerpark.app
---
### 丁福保佛學大辭典

【雜名】葬送時，埋於土中之錢也。謂以錢寄於冥土之府庫請免亡者之罪也。蓋漢魏以來之俗習，一云瘞錢，日本謂之六道錢。佛祖統紀曰：「世有用紙鏹寄庫者。」龍舒之淨土文曰：「予徧覽藏經，即無陰府寄庫之說。奉勸世人，以寄庫所費，請僧為西方之供，一心西方，則必得往生。若不為此而為陰府寄庫，則是志在陰府，死必入陰府矣。」



