---
title: 慈恩三觀
source: deerpark.app
---

**來源：陳義孝佛學常見辭彙**

<p>見三觀條。</p>

**來源：丁福保佛學大辭典**

<p>【術語】一、有觀，觀依他圓成之二性為有也。二、空觀，觀徧計之一性為空也。三、中觀，觀諸法以徧計性之故非有，以依他圓成之故非空，即非有非空之中道也。然此中道有二。對望中道者，如上所云，三性對望立非有非空之中道也。一法中道者，三性一一有非有非空中道之義也。其先徧計性為情有理無之法，故以情有之故非空，以理無之故非有，即非有非空之中道也。其次依他圓成之二性為情無理有，妄情所執之依圓，其體性非有，離迷情之聖智之境，體性宛然，而非空，故亦非有非空之中道也。見義林章一本，觀心覺夢鈔。</p>
