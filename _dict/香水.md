---
title: 香水
source: deerpark.app
---

### 丁福保佛學大辭典

【術語】置香或花奉佛之水也。梵語閼伽。見閼伽條。蘇悉地經二曰：「器盛淨水，隨所作事，置本獻衣，復置塗香。依本法而作閼伽，燒香薰之，應誦真言。」大日經疏五曰：「調和香水，以鬱金龍腦旃檀等種種妙香。」

參照：<a href="/dict/閼伽">閼伽</a>



### 佛光大辭典

梵語gandha-vāri。指含有香氣之淨水。系混和諸種香而成，用于身體之灌沐或諸物之灑淨。如方廣大莊嚴經卷三（大三·五五四下）：‘梵釋諸天等，在于虛空中，以手捧香水，灌灑于菩薩。龍王下二水，冷暖極調和，諸天以香水，洗浴于菩薩。’大日經疏卷五（大三九·六二七上）：‘凡作，當擇上好細具縷，香水洗之，極令清淨。’皆其例。後有加持香水之作法，即以所加持之香水奉灌身體，或散道場，或灑諸物，用于灑淨等。然在密教中，香水主智德，故其所調之香亦因修法種類之異而不同。﹝長阿含經卷一、舊華嚴經卷二十七、阿娑縛抄卷一胎灌記本﹞（參閱‘香’4005）


