---
title: 眷屬
source: deerpark.app
---

**來源：丁福保佛學大辭典**

<p>【術語】梵語雜名曰：「眷屬，梵語跛儞縛羅。眷屬二字見史記。史記樊噲傳曰：「大臣誅諸呂，呂須婘（註音眷）屬。」釋迦大日各有內大二眷屬。釋迦之二眷屬者，智度論三十三曰：「如釋迦文佛，未出家時，車匿給使，優陀耶戲笑，瞿毘耶耶輸陀等諸婇女為內眷屬。出家六年苦行時，五人給侍。得道時，彌喜羅陀，須那剎多羅，阿難，密迹力士等，是名內眷屬。大眷屬者，舍利弗、目揵連、（中略）及彌勒、文殊師利、颰陀婆羅、諸阿毘跋致，一生補處菩薩等。」大日之二眷屬者，大日經疏一曰：「般若釋論（智度論）生身佛成道時，阿難密迹力士等，是為內眷屬。舍利弗目連等諸聖人，及彌勒文殊諸阿毘跋致，一生補處菩薩等，是名大眷屬。今謂佛加持身亦復如是。諸執金剛各持如來密印名內眷屬，諸大菩薩大悲方便普門，攝受無量眾生，輔佐法王行如來事名大眷屬。」取之於胎藏界曼荼羅，則第一重之上方徧智院為法身之德，右方觀音院為解脫之德，左方金剛手院為般若之德，此為大日伊字三點之內眷屬。又第二重之上方文殊院，右方地藏院，左方除蓋障院，下方虛空藏院之諸菩薩為大眷屬。見大日經疏六。</p>

**來源：佛光大辭典**

<p>梵語parivāra，巴利語同。眷為親愛，屬為隸屬，指親近、順從者。大智度論卷三十三謂佛陀有大眷屬與內眷屬；內眷屬指其出家以前車匿、瞿毗耶等人，以及苦行時之五人給侍、得道時之阿難等；大眷屬則指舍利弗、目犍連等諸聖，及彌勒、文殊師利等諸菩薩。</p><p>善導將佛陀之眷屬分為在家、出家二種，佛陀有伯、叔四人為在家者稱為外眷屬，佛弟子為出家者稱為內眷屬。惟若廣義言之，則凡聞道受教者均為佛之眷屬。又隨附無漏淨慧必起之心所及四相，亦稱為眷屬。巴利律藏分為五部分，其中最後部分，亦稱為眷屬；意即律藏之補遺。 [觀無量壽佛經疏卷二、法華經玄義卷六下、法華玄義釋簽卷十三、大日經疏卷一﹞</p>
