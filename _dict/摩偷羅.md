---
title: 摩偷羅
source: deerpark.app
---
### 丁福保佛學大辭典

【地名】Mathurā，又作摩度，摩突羅，秣菟羅。國名，譯曰孔雀、密善。慧苑音義下曰：「摩度羅城，或云摩偷羅，亦云摩突羅，此云孔雀城，或云密善，皆吉事者也。」探玄記十五曰：「摩偷羅者，正云秣菟羅，此云孔雀，或云蜜。並是古世因事為名。是中印度，此國中有舍利弗等塔及文殊師利塔，於王城東五六里有山寺，是烏波鞠多所造寺。北巖間有石室，是鞠多度人安籌所也。（中略）具在西域記第四說。」



