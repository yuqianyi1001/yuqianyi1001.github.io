---
title: 緣覺乘
source: deerpark.app
---

### 陳義孝佛學常見辭彙

二乘或三乘之一，凡依十二因緣之理而起修和悟道者，總稱為緣覺乘。緣覺乘修十二因緣觀，自凡夫至辟支佛，論時間，速者四生，遲者一百劫，其修行重在悟證，悟所到處，便是證所到處，故無明顯的階位可言。



### 三藏法數

因觀十二因緣，覺悟真空之理，名曰緣覺。謂此人以十二因緣為乘，由觀因緣生滅，即悟非生非滅，出離生死，至於涅槃，故名緣覺乘。

因觀十二因緣覺真諦理，故名緣覺。謂始觀無明緣乃至老死，此是觀十二因緣生；次觀無明滅乃至老死滅，此是觀十二因緣滅。觀此因緣生滅，即悟非生非滅，故以此十二因緣為乘也。（十二因緣者，一無明、二行、三識、四名色、五六入、六觸、七受、八愛、九取、十有、十一生、十二老死也。）

謂緣覺之人，因觀十二因緣除於我執，而悟真空涅槃之理，以此之法，運出三界，故名緣覺乘。（十二因緣者，一無明、二行、三識、四名色、五六入、六觸、七受、八愛、九取、十有、十一生、十二老死也。）

謂緣覺之人，由觀十二因緣生滅，除於我執等惑，覺悟真空之理，以此因緣之法，運出三界，是為緣覺乘。（十二因緣者，一無明、二行、三識、四名色、五六入、六觸、七受、八愛、九取、十有、十一生、十二老死也。三界者，欲界、色界、無色界也。）

緣覺者，謂觀十二因緣覺悟真空之理也。以十二因緣為乘，運出三界，到於涅槃，故名緣覺乘。（十二因緣者，一無明、二行、三識、四名色、五六入、六觸、七受、八愛、九取、十有、十一生、十二老死也。）



### 丁福保佛學大辭典

【術語】觀十二因緣覺悟真空之理之教法。三乘之一。



### 佛光大辭典

梵語pratyekabuddha-yāna。指到達緣覺果之法門，亦即指十二因緣之法。由此義，亦將緣覺之機類直接稱為緣覺乘。又作闢支佛乘、獨覺乘。為二乘之一，三乘之一，五乘之一。即觀察十二因緣之理，以期于一向一果中入于涅者。（參閱‘二乘’206）


