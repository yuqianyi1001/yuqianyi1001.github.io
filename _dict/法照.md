---
title: 法照
source: deerpark.app
---

### 丁福保佛學大辭典

【人名】蓮社七祖之第四祖，唐大歷二年止於衡州之靈峰寺，慈忍戒定，當時之宗師也。嘗於僧堂之食鉢中現一寺題曰大聖竹林寺。四年，於郡之湖東寺開五會念佛（五百為一會），因製五會法事讚，以定其法式。後詣五台山建竹林寺，代宗時以為國師。大歷七年寂。見佛祖統紀二十六。



### 佛光大辭典

唐代淨土宗僧。又稱五會法師。其生卒年、籍貫均不詳。代宗永泰年中，嘗遊東吳，因慕慧遠之高風而入廬山，修念佛三昧。一日于禪定中蒙佛開示，遂往南岳師事承遠。

大歷元年（766），至彌陀台發每夏九旬勤修般舟三昧之願，同年又受五會念佛誦經之法。二年棲止衡州雲峰寺，勤修不懈。一日于粥缽內忽顯五彩祥雲，雲內現大聖竹林寺；他日又于缽中感見五台山諸寺及淨土勝相。四年夏，入湖東寺（一作湘東寺），于寺內之高樓台修五會念佛，又感見阿彌陀佛及文殊、普賢等聖眾。次年四月，至五台山佛光寺，忽有二童子引領，始見先前缽中所現景物，普賢、文殊二菩薩並授其念佛之要門，師遂于其地建碑記之，令見聞者發菩提心，獲大利益。

師創五會念佛，往來于五台山、長安之間，致力于弘法事業，故從宮廷至一般社會皆廣行念佛法門。示寂後敕謚‘大悟和尚’。或謂師為善導之後身，而尊之為蓮宗第四祖。師撰有淨土五會念佛誦經觀行儀三卷、淨土五會念佛略法事儀贊一卷。﹝宋高僧傳卷二十一法照傳、卷二十七智f傳、淨土往生傳卷下、新修往生傳卷下、新編古今往生淨土寶珠集卷一、樂邦文類卷三﹞


