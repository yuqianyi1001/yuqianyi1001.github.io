---
title: 安忍
source: deerpark.app
---

**來源：陳義孝佛學常見辭彙**

<p>安心忍耐。</p>

**來源：三藏法數**

<p>安即不動，忍即忍耐。謂修觀之人，初觀不思議境，至第八知位次，或入五品，障轉慧開，神智爽利，本不聽學，能解經論，欲釋一義。辯不可盡，或說一兩句法，或說一兩則禪，初對一人，傳誦漸廣，則外招名利，內動宿障；宿障縱少，名利彌至，為眾圍繞，廢損自行。非惟正行不進，障道還興。惟當自勉，於名利心，安然不動；復須忍耐內外榮辱，策勵其心，故名安忍。（五品者，隨喜、讀誦、說法、兼行六度、正行六度也。障轉者，謂惑業之障，轉成解脫也。慧開者，謂觀理之智開明也。一兩則，猶一兩段也。宿障者，謂宿世過去之業也。內外榮辱者，謂內心外身之榮辱也。）</p>

**來源：丁福保佛學大辭典**

<p>【術語】安心忍耐也。止觀七之四曰：「安忍者，能忍成道事。」三藏法數三十七曰：「安即不動，忍即忍耐。」</p>

**來源：佛光大辭典**

<p>指安心忍耐。乃六波羅蜜之一，十波羅蜜之一。即心能安住不動，堪忍身心內外之榮辱惱害，以成就道業。﹝摩訶止觀卷七之四、大明三藏法數卷三十七﹞（參閱‘十波羅蜜’449、‘忍’2889 ）</p>
