---
title: 壞劫
source: deerpark.app
---

**來源：陳義孝佛學常見辭彙**

<p>四劫之一，即三千大千世界進入破壞的時期。壞劫共有二十小劫，其初十九小劫壞有情世間，最後之一個小劫壞器世間。</p>

**來源：法相辭典**

<p>★俱舍論十二卷三頁雲：論曰：言壞劫者，謂從地獄有情不復生，至外器都盡。壞有二種。一、趣壞。二、界壞。復有二種。一、有情壞。二、外器壞。謂此世間、過于二十中劫住已；從此復有等住，二十壞劫便至。若時地獄有情命終，無復新生，為壞劫始。乃至地獄無一有情，爾時名為地獄已壞。諸有地獄定受業者，業力引置他方獄中。由此準知傍生鬼趣。然各先壞本處住者。人天雜居者，與人天同壞。若時人趣，此洲一人，無師法然得初靜慮。從靜慮起，唱如是言：離生喜樂，甚樂甚靜。餘人聞已；皆入靜慮。命終並得生梵世中。乃至此洲有情都盡。是名已壞贍部洲人。東西二洲，例此應說。北洲命盡，生欲界天。由彼無能入定離欲。乃至人趣，無一有情，爾時名為人趣已壞。若時天趣四大王天，隨一法然得初靜慮。乃至並得生梵世中。爾時彼天有情都盡，是名已壞大王眾天。餘五欲天、例同此說。乃至欲界無一有情，名欲界中有情已壞。若時梵世隨一有情，無師法然得二靜慮。從彼定起唱如是言：定生喜樂，甚樂甚靜。餘天聞已；皆入彼靜慮。命終並得生極光淨天。乃至梵世中有情都盡，如是名已壞有情世間。唯器世間空曠而住。餘十方界一切有情，感此三千世界業盡，于此漸有七日輪現。諸海幹竭，眾山洞然。洲渚三輪，並從焚燎。風吹猛燄，燒上天宮。乃至梵宮、無遺灰燼。自地火燄、燒自地宮。非他地災、能壞他地。由相引起，故作是言：下火風飄，梵燒上地。謂欲界火、猛燄上升為緣，引生色界火燄。餘災亦爾。如應當知。如是始從地獄漸減、乃至器盡，總名壞劫。</p>

**來源：三藏法數**

<p>壞劫者，謂世界壞減也。有二十小劫。如火災起時，壞至初禪天。始從地獄，終至梵天，有情眾生，經十九增減劫，次第壞盡。唯器世間空曠而住，乃至一切有情都盡，最後一增減劫，方壞器世間。有七日從海底出，大海盡竭，須彌崩壞，風吹猛燄，燒上梵天，悉成灰燼；乃至三千世界一時燒盡，名為壞劫。（器世間者，世界如器故也。梵天，即初禪天也。三千世界者，小千、中千、大千也。）</p>

**來源：丁福保佛學大辭典**

<p>【術語】四劫之一，謂三千大千世界破壞之時也。此中有二十小劫。其初十九小劫壞有情世間。第二十小劫之一劫壞器世間。</p>

**來源：佛光大辭典**

<p>梵語saṃvarta-kalpa。為成、住、壞、空等四劫之一。即介于住劫與空劫間，世間轉趨壞滅之時期。此時期分二十中劫，有情眾生經最初之十九中劫次第壞盡，唯器世間（國土環境）空曠而住，至最後一中劫，器世間亦壞滅。器世間之破壞系由火、水、風等三大災所次第破壞，相對于住劫時之小三災，特稱為大三災。火災由七個日輪出現而起，色界初禪天以下悉成灰燼；水災由雨霖而起，第二禪天以下悉被浸沒；風災由風之相擊而起，第三禪天以下悉被飄散。此火、風、水三大災，亦稱劫災，然破壞僅至色界第三禪天以下，第四禪天以上不受破壞。﹝大毗婆沙論卷十四、卷一三五、俱舍論卷十二、俱舍論光記卷十二﹞（參閱‘三災’554、‘四劫’1694、‘劫’2811）</p>
