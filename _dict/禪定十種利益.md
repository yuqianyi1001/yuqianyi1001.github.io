---
title: 禪定十種利益
source: deerpark.app
---

**來源：丁福保佛學大辭典**

<p>【名數】修菩薩之行者，善能修習禪定，則萬緣俱息，定性現前，故獲此十種之利益：一，安住儀式。菩薩習諸禪定必須整肅威儀。一遵法式而行之，即久，則諸根寂靜，正定現前，自然安住而無所勉強，是為安住儀式。二，行慈境界。菩薩習諸禪定，常存慈愛之心，無傷殺之念，於諸眾生，悉使安穩，是為行慈境界。三，無煩惱。菩薩習諸禪定，諸根寂靜，則貪瞋凝等一切煩惱，自然不生，是為無煩惱。四，守護諸根。菩薩習諸禪定，定常當防衛眼等諸根，不為色等諸塵所動，是為守護諸根。五，無食喜樂。菩薩習諸禪定，既得禪悅之味，以資道體，雖無飲食之奉，亦自然欣豫。是為無食喜樂，六，遠離愛欲。菩薩修習禪定。寂默一心，不使散亂。則一切愛欲之境，悉無染著，是為遠離愛欲。七，修禪不空。菩薩習諸禪定，雖獲諸禪之功德，證真空之理，然不墮於斷滅之空，是為修禪不空。八，解脫魔羂。菩薩習諸禪定，則能遠離生死一切之魔網，悉皆不能纏縛，是為解脫魔羂。九，安住佛境。菩薩習諸禪定，開發無量之智慧，通達甚深之法義，於佛知見。自然明了，故心心寂滅，住持不動，是為安住佛境。十，解脫成熟。菩薩習諸禪定，一切惑業，不能撓亂，行之既久，則無礙解脫，自然圓熟，是為解脫成熟。見月燈三昧經七。</p>

**來源：佛光大辭典**

<p>修菩薩行者，善能修習禪定，則萬緣俱息，定性現前，能獲以下十種利益：(一)安住儀式，菩薩習諸禪定必須整肅威儀，一遵法式而行，既久，則諸根寂靜，正定現前，自然安住而無所勉強。(二)行慈境界，菩薩習諸禪定，常存慈愛之心，無傷殺之念，于諸眾生悉使安穩。(三)無煩惱，菩薩習諸禪定，諸根寂靜，則貪嗔癡等一切煩惱，自然不生。(四)守護諸根，菩薩習諸禪定，常當守護眼等諸根，不為色等諸塵所動。(五)無食喜樂，菩薩習諸禪定，既得禪悅之味以資道體，故雖無飲食之奉，亦自然欣悅。(六)遠離愛欲，菩薩修習禪定，寂默一心，不使散亂，則一切愛欲之境悉無染著。(七)修禪不空，菩薩習諸禪定，雖獲諸禪之功德，證真空之理，然不墮于斷滅之空。(八)解脫魔I，菩薩習諸禪定，則能遠離生死，一切魔網悉皆不能纏縛。(九)安住佛境，菩薩習諸禪定，開發無量之智慧，通達甚深之法義，于佛知見自然明了，故心寂滅，住持不動。(十)解脫成熟，菩薩習諸禪定，一切惑業皆不能迷亂，行之既久，則無礙解脫，自然圓熟。﹝月燈三昧經卷六﹞</p>
