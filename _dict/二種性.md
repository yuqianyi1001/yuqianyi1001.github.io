---
title: 二種性
source: deerpark.app
---

**來源：三藏法數**

<p>﹝出楞伽經﹞ 種即能生之種，性即數習之性，非理性之性也。 〔一、聖種性〕，謂聲聞觀五陰苦空，猒惡生死，忻求涅槃，則成聲聞種性；緣覺觀五陰緣起，修遠離行，則成緣覺種性；佛即覺了五陰等法本來空寂，無生無滅，三惑俱遣，眾德悉備，則成佛種性。經中不言菩薩種性者，菩薩所修之行，即成佛之種性，故不言也。（三惑者，見、思惑、塵沙惑、無明惑也。五陰者，色陰、受陰、想陰、行陰、識陰也。） 〔二、愚夫種性〕，謂愚癡凡夫，於五陰諸法，及世間事，種種妄想分別，非有為有，無常計常，隨事執著，則成愚夫種性也。</p><p>﹝出大智度論﹞ 〔一、總性〕，謂一切諸法，性本空寂，無生無滅，無來無去，無入無出，故名總性。 〔二、別性〕，謂人喜作惡事，則以惡為性；好集善事，則以善為性。如火以熱為性，水以濕為性，故名別性。</p><p>﹝出地持經﹞ 種即種子，有發生之義；性即性分，乃自分不改之義。以由菩薩根性不定，故有二種之分也。 〔一、性種性〕，性種性者，即本性為性也。謂菩薩六入殊勝，分別一切諸法悉皆明了也。（六入者，謂眼入色、耳入聲、鼻入香、舌入味、身入觸、意入法也。殊勝者，菩薩根有勝力，故所見色等一一殊勝也。） 〔二、習種性〕，習種性者，即數習為性也。謂菩薩從初發心，修習眾善所得之性也。</p><p>﹝出地持經﹞ 〔一、有性〕，謂四大、五陰、六根、六塵，乃至涅槃等，皆是世間假名，施設有自性法，是名有性。（四大者，地大、水大、火大、風大也。五陰者，色陰、受陰、想陰、行陰、識陰也。六根者，眼根、耳根、鼻根、舌根、身根、意根也。六塵者，色塵、聲塵、香塵、味塵、觸塵、法塵也。梵語涅槃，華言滅度。） 〔二、無性〕，謂四大乃至涅槃等假名，畢竟空中一切悉無，是名無性。</p>

**來源：丁福保佛學大辭典**

<p>【名數】地持經一說：一性種性，性者本性，謂自無始以來，法爾六處殊勝，而未種解脫分之善也。二習種性，習為習修，聞法界等流教法，習修眾善而成之種性也。唯識論九曰：「大乘二種種性：一本性住種性，謂無始來依附本識，法爾所得無漏法因。二習所成種性，謂聞法界等流法已，聞所成等熏習所成。」</p><p>楞伽經二說：一聖種性，三乘聖者證涅槃之種也。二愚夫種性，愚痴凡夫迷執諸法之性也。是種即能生之種，性即數習之性，非理性之性。</p><p>【名數】一、本性住種性，此自無始以來，依附第八阿賴耶識，法爾所存之大乘無漏法爾種子也，此種性於我等具縛之身中亦自無始備於法爾，假令受六道四生之輪迴，而於阿賴耶識之中，持之而不失壞也。二、習所成種性，聞如來之教法，而起聞思修之三慧，新熏習有漏之善種，依此熏習力增長彼法爾無漏之種子者。具此本有新熏之二種性，而得完全菩提涅槃之妙果也。見百法問答鈔六。</p>

**來源：佛光大辭典**

<p>即指本性住種性及習所成種性二種。種性為梵語gotra 之譯。又作種姓。系唯識系及如來藏系典籍所用之術語。</p><p>瑜伽師地論卷三十五菩薩地初持瑜伽處種性品第一（大三○．四七八下）：‘本性住種姓者，謂諸菩薩六處殊勝，有如是相，從無始世，展轉傳來，法爾所得，是名本性住種姓。習所成種姓者，謂先串習善根所得，是名習所成種姓。’大乘莊嚴經論遂承此說，于種性品第四舉有性種（梵prakṛtistha  ）與習種（梵samudānīta  ）二種。且依其機能復別舉所依自性（梵āśrita -svabhāva ）與能依自性（梵āśraya - svabhāva ），合以上二種為四種種性之特質，然基本上仍為二種性說。</p><p>以上二例，乃對菩薩種性而言。此外，引用莊嚴經論之究竟一乘寶性論，則解種性為如來性（梵tathāgata-gotra ），認為此系一切眾生所具有之性質，故稱一切眾生為‘如來藏’（梵tathāgatagarbha  ，含有如來胎者）。﹝瑜伽論研究（宇井伯壽）、大乘莊嚴經論研究（宇井伯壽）、寶性論研究（宇井伯壽）﹞</p>
