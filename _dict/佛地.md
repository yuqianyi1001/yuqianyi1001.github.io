---
title: 佛地
source: deerpark.app
---
### 三藏法數

佛，梵語具云佛陀，華言覺。謂佛有大功德力，資利智慧，而與一念相應，觀真諦究竟，習氣亦究竟，覺果圓滿，故名佛地。（究竟，即畢盡之義也。）



### 法相辭典

★瑜伽七十八卷四頁雲：永斷最極微細煩惱及所知障；無著無礙，于一切種所知境界，現正等覺。故第十一，說名佛地。

★二解　佛地經論一卷一頁雲：具一切智，一切種智；離煩惱障，及所知障；于一切法，一切種相，能自開覺；亦能開覺一切有情；如睡夢覺，如蓮華開；故名為佛地。地、謂所依所行所攝。即當所說清淨法界，大圓鏡智，平等性智，妙觀察智，成所作智，受用和合一味事等，是佛所依所行所攝，故名佛地。



### 陳義孝佛學常見辭彙

達到成佛的地位。



### 丁福保佛學大辭典

【術語】通教十地之第十位。謂第九地之菩薩最後頓斷煩惱所知二障之習氣而成道之位也。



