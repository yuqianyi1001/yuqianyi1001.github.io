---
title: 衣那
source: deerpark.app
---
### 丁福保佛學大辭典

【雜名】俗云為臍帶者，資道什記上曰：「九界袈裟者，尋其根元，宿胎內時，自臍生物，猶如海草，本小末大也。譬如袋中納物，自面前覆背邊，而禦寒熱，令赤子生長。正垂出胎，乃向產門，逆頭而生。爾時身先生，衣那後出，故謂後物。於是量赤子臂長，切其臍尾，而以吉酒洗見之時。於其衣那，有松文者，長命富貴之相也。若有竹文者，雖長命而貧窮也。或有龜文者，最短命不吉之相也。如是能見之已。以其臍尾埋清淨處，供五節供等，成大黑氏神，是於我等大恩德者也。若致不法，令大鳥等食之，則成障礙神，頻為禍祟矣。是名衣那荒神，故為報此恩，正稱袈裟。而掛體上，修驗行者結袈裟者，全是彼衣那形也。」（結袈裟即九界袈裟）。



