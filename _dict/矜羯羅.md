---
title: 矜羯羅
source: deerpark.app
---
### 丁福保佛學大辭典

【天名】又作金伽羅Kiṁkara，不動明王八大童子之第七，與制吒迦侍不動明王之左右者。不動使者陀羅尼秘密法曰：「矜者問事也，羯邏者驅使也。（中略）此神作小童子形，有兩種：一名矜羯邏，恭敬小心者是。一名制吒伽，難共語惡性者是。」聖無動尊一字出生八大童子秘要法品曰：「法波羅蜜慈悲心行，所以出現使者名矜羯羅，此云隨順。業波羅蜜即方便心行，所以出生使者名制多迦，此云息災也。菩薩方便現瞋形故也。」

數名。俱舍論十二曰：「十大鉢羅度多為矜羯羅，十矜羯羅為大矜羯羅。」見甄迦羅條。

參照：<a href="/dict/甄迦羅">甄迦羅</a>



