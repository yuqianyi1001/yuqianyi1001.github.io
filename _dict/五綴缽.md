---
title: 五綴缽
source: deerpark.app
---
### 佛光大辭典

其義有三：(一)指修補五處缺損之缽。法苑珠林卷九十八載，羅侯羅洗佛缽于龍池，缽碎為五片，佛乃親為補綴，稱五綴缽。(二)指補綴一尺以下之缽。依四分律卷九，‘綴’乃補綴之長度單位，以相去兩指間之距離為一綴，相當于今之二寸，故五綴即約當一尺（即三十二公分）。若比丘之缽破損未達五綴而求新缽者，犯尼薩耆波逸提。若已滿五綴，不漏而更求新缽者，犯突吉羅。(三)指五種修補鐵缽之法。據根本薩婆多部律攝卷七乞學處之記載，修補鐵缽之法有五，即：(1)以細釘塞孔。(2)安小鐵片，打入使其牢固。(3)如魚齒四邊鉸破，內外相夾。(4)以鐵片掩孔，週圓釘之。 (5)用屑末，有碎鐵末、磨石末二種。依補綴有五種方法，故稱為五綴缽。﹝釋氏要覽卷中、四分律含注戒本卷三下﹞



### 丁福保佛學大辭典

【物名】補綴五處缺損之鐵缽也。戒律之制，過五綴則不許用之，又不至五綴則不許更新。四分律九曰：「若比丘缽破減五綴不漏，更求新缽，尼薩耆波逸提。若滿五綴不漏，更求新缽者，突吉羅。」



