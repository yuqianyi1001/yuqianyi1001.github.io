---
title: 二種超越三昧
source: deerpark.app
---

**來源：三藏法數**

<p>﹝出法界次第﹞ 超越者，謂能超過諸地，自在入出，而具二義焉。 〔一、超入三昧〕，超入三昧者，謂離欲界不善法，有覺有觀，入色界初禪，從初禪起，超入無色界非有想非無想處。非有想非無想處起，入滅受想定。滅受想定起，還入初禪。從初禪起，入滅受想定。滅受想定起，入二禪。二禪起，入滅受想定。滅受想定起，入三禪。三禪起，入滅受想定。滅受想定起，入四禪。四禪起，入滅受想定。滅受想定起，入空處。空處起，入滅受想定。滅受想定起，入識處。識處起，入滅受想定。滅受想定起，入不用處。不用處起，入滅受想定。滅受想定起，入非有想非無想處。非有想非無想處起，入滅受想定，是為諸佛菩薩超入三昧之相。若聲聞之人，但能超入一定，而不能超入二定，況能如上所明，自在超入也。（不用處，即無所有處也。） 〔二、超出三昧〕，超出三昧者，謂從滅受想定起，入散心中。散心中起，入滅受想定。滅受想定起，還入散心中。散心中起，入非有想非無想處。非有想非無想處起，住散心中。散心中起，入無所有處。無所有處起，住散心中。散心中起，入識處。識處起，住散心中。散心中起，入空處。空處起，住散心中。散心中起，入四禪。四禪起，住散心中。散心中起，入三禪。三禪起，住散心中。散心中起，入二禪。二禪起，住散心中。散心中起，入初禪。初禪起，住散心中，是為諸佛菩薩超出三昧之相。若聲聞之人，但能超出一定，而不能超出二定，何況如上所明自在超出也。</p>

**來源：丁福保佛學大辭典**

<p>【名數】超入三昧，超出三昧之稱。</p>

**來源：佛光大辭典**

<p>指超入三昧（定）與超出三昧。蓋散心之人的禪定深淺次第為四禪、四無色、滅盡定，出入禪定時皆須順此次第。即其必先入初禪定，順次入第四禪，後入四無色之初定等，出定時則逆此次第而出，此為聲聞人之法。然佛及深位菩薩，不必依此次第出入，而可由散心直接超入滅盡定，稱為超入三昧，亦可由滅盡定直接超出散心，稱為超出三昧。上述超入、超出三昧之法，稱為超越三昧。﹝大智度論卷八十一﹞</p>
