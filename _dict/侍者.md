---
title: 侍者
source: deerpark.app
---

### 丁福保佛學大辭典

【職位】親炙於長老左右而任其使喚者也。阿難為釋尊侍者，是為僧家侍者之嚆矢。國語曰：「展禽曰：夏父弗忌必有殃。侍者曰：若有殃焉在。」漢書外戚傳有「侍者李平」，西域傳有「侍者馮嫽」。按，此為凡卑幼之通稱。觀無量壽經曰：「一一化佛有五百化菩薩無量諸天以為侍者。」



### 佛光大辭典

梵語ante-vāsin，巴利語同。為僧職名稱之一。指隨侍師父、長老之側，聽從其令，予以服侍者。據北本大般涅經卷四十載，過去七佛中，毗婆屍佛之侍者弟子名為阿叔迦，屍棄如來之侍者弟子名為差摩迦羅，毗舍浮佛之侍者弟子名為優波扇陀迦羅，鳩村馱佛之侍者弟子名為跋提，迦那含牟尼佛之侍者弟子名為蘇坻，迦葉佛之侍者弟子名為葉婆蜜多，釋迦佛之侍者弟子名為阿難。同經又舉出上記七佛之侍者弟子均具足信根堅固、其心質直等八法，故能護持十二部經，堪任侍者之職。

在叢林職位中，侍者通常由利根之沙彌或下臘之比丘任之，其與長老（或師父，或住持）之關系最為密切，除處理雜事外，朝夕既聽其教誨，復觀長老道德于前後，故特受長老重視，常被視為衣缽或法席之傳承者。又侍者依其職務之不同，可分為多種。據禪苑清規載，侍者分為內侍、外侍二種。另據敕修百丈清規載，侍者分為五種：其于佛前隨侍住持者，稱燒香侍者，或稱侍香，亦即住持行上堂、小參、普說、開室、念誦、放參等時，在旁點香、記錄法語等，然清規中僅列出‘燒香侍者’之稱及其所司之職務，無‘侍香’之職稱；代替住持負責書信往來及山門中一切文書者，稱書狀侍者，或稱侍狀；負責接待賓客者，稱請客侍者，或稱侍客，然限于接待住持之內客，外客則由知客接待；供奉住持湯藥者，稱湯藥侍者，或稱侍藥，多由年壯、謹慎者任之；管理住持衣缽資具者，稱衣缽侍者，或稱侍衣，多由老成而忠勤權巧者任之，能令內外庶務通利達便。此稱五侍者。上記之內侍，相當于衣缽侍者等；外侍，相當于請客侍者等。又燒香、書狀、請客等三侍者稱為山門三大侍者。另有分別負責巾瓶、應客、書錄、衣缽、茶飯、幹辦等六類事務之侍者，稱為六侍者。

此外，隨侍于長老之側，稱侍立。侍奉僧堂中之聖僧者，稱聖僧侍者，並兼掌秉拂侍者。侍者之住處，稱侍者寮、侍司、擇木寮；住于侍者寮而不掌理侍者之職者，稱不釐務侍者。又除聖僧侍者、衣缽侍者之外，五侍者中之其他侍者，日後得繼任西序六頭首中之立班頭首，故亦稱立班小頭首。﹝長阿含卷一大本經、中阿含卷八侍者經、七佛父母姓字經、敕修百丈清規卷四西序頭首侍者條、禪苑清規卷四、禪林象器箋職位門﹞


