---
title: 四大海
source: deerpark.app
---
### 佛光大辭典

(一)指須彌山四週之大海。于古代印度之世界觀中，須彌山位于世界之中間，其週圍有四大海，四大海中各有一大洲，四大海外則為鐵圍山。

(二)指環繞國土四週之海。大海為眾河所歸，乃水之積聚，其量為最。稱四大海者，非指大海之部分，乃指其全部而言。如觀無量壽經以四大海一詞形容阿彌陀佛眼量之縱廣。觀無量壽經之第九觀佛身（大一二·三四三中）：‘佛眼清淨，如四大海水，清白分明。’據觀無量壽經義疏卷末載，一大海縱廣為八萬四千由旬，合四倍之大海則為三十三萬六千由旬，而阿彌陀佛之眼量猶超過之，故稱四大海，非指四種不同之大海。﹝觀無量壽經疏（智）﹞

(三)指有情眾生之身體。有情之身由地、水、火、風四大所組成，猶如苦海，故稱四大海。宋朝擇英法師作贊佛偈：‘阿彌陀佛身金色，相好光明無等倫，白毫宛轉五須彌，紺目澄清四大海，光中化佛無數億，化菩薩眾亦無邊，四十八願度眾生，九品鹹令登彼岸，南無西方極樂世界阿彌陀佛。’偈中之‘五須彌’乃指眾生由五蘊色心相聚而成之我慢山，高如五須彌；‘四大海’則指由地、水、火、風四大所組成之身，為一切苦之本。阿彌陀佛以白毫相光宛轉于眾生五蘊須彌我慢之山，令眾生破除八萬四千煩惱，去除我、法二執；又以紺青慈目照見眾生，令悟四大皆空，苦海澄清，歸于極樂。﹝淨業綱要（靈源）﹞



### 丁福保佛學大辭典

【名數】在須彌山四方之大海也，須彌山在四大海之中央，四大海中各有一大洲，四大海外，則鐵圍山圍繞之。參照九山八海條。

參照：<a href="/dict/九山八海">九山八海</a>



