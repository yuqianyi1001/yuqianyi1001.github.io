---
title: 不空
source: deerpark.app
---

### 丁福保佛學大辭典

【人名】三藏法師之名。梵名阿目佉跋折羅AmoghaΛajra，此言不空金剛，略云不空。北天竺之婆羅門族，幼失父，隨叔父來住東海，年十五，師事金剛智三藏，遂受五部之灌頂。及開元二十年，金剛智示寂，奉遺旨往五天并師子國，廣求密藏，天寶五年還京，入內立壇，為帝灌頂。後祈雨止風有驗，賜號曰智藏。天寶八年許還國，至南海郡，有勅再留。十五年，有詔還京，使住大興善寺。自天寶至大曆六年譯出密部之經軌，凡七十七部，一百二十余卷，密教之盛，此時為最。代宗永泰元年特進試授鴻臚卿，加號大廣智三藏。大曆九年示疾，勅使勞問，加開府儀同三司，封肅國公，食邑三千戶。六月十五日寂，壽七十，贈司空，謚大辯正廣智三藏。詳見宋僧傳一，不空傳。



### 佛光大辭典

（705～774）梵名Amoghavajra  。又作不空金剛。為唐代譯經家、密教付法第六祖。南印度師子國人。天資聰明，幼從叔父遊南海諸國，其後出家，十四歲從金剛智三藏學悉曇章，誦持梵經。尋渡南海，唐玄宗開元八年（720）抵洛陽，時年十六。一說系北天竺婆羅門之子，少孤，隨叔父至武威、太原，後師事金剛智。二十歲（開元十二年）于洛陽廣福寺受具足戒。師聰敏過人，深獲三藏器重，盡得五部三密之法。及金剛智示寂，師遵遺命，往印度求法，偕同含光、慧辯等浮海西遊，經廣府、訶陵而達錫蘭，從普賢阿^梨（一說龍智阿^梨）受十八會金剛頂瑜伽及大毗盧遮那大悲胎藏各十萬頌、五部灌頂、真言秘典、經論梵夾五百餘部，並蒙指授諸尊密印、文義性相等。又遍遊五印度，于天寶五年（746）還京師，為玄宗灌頂，住淨影寺。以祈雨靈驗，賜號智藏，並賜紫袈裟等。安史亂起，住長安大興善寺行禳災之法。及長安陷，玄宗于成都蒙塵，肅宗即位靈武，其時師雖陷身亂軍之中，仍屢次秘密遣使致書肅宗，傳達日常起居與竭誠效忠之意，肅宗亦遣使密求大法。代宗時，制授特進試鴻臚卿，加號大廣智三藏，曾于太原五台山造密教道場，展開宣教活動。大歷六年（771）表進開元以來所譯經七十七部一○一卷及目錄一卷，並請入藏。大歷九年六月中，師預知時至，上表辭別，獻五鈷金剛鈴杵等，倚臥而入寂，享年七十。追贈司空，謚號‘大辯正’，于大興善寺造塔安置舍利。與鳩摩羅什、真諦、玄奘等並稱c 大翻譯家，對確立梵語與漢字間嚴密的音韻對照組織之功甚鉅。又與善無畏、金剛智並稱開元三大士。付法弟子有含光、慧超、惠果、慧朗、元皎、覺超等，而以嫡傳之惠果稱真言付法第七祖。﹝宋高僧傳卷一、表制集卷一至卷六、兩部大法相承師資付法記卷上、卷下、大唐貞元續開元釋教錄卷上﹞


