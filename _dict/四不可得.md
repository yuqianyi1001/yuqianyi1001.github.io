---
title: 四不可得
source: deerpark.app
---

**來源：陳義孝佛學常見辭彙**

<p>常少不可得、無病不可得、長壽不可得、不死不可得。</p>

**來源：三藏法數**

<p>﹝出諸經要集﹞ 佛告諸比丘：世有四事不可得免，古今已來，天地成立，無免此苦。以斯四苦，佛興于世，令諸眾生，咸得脫離。（梵語比丘，華言乞士。） 〔一、常少不可得〕，謂年幼之時，髮黑齒白，形貌光澤，眾人瞻戴，莫不愛敬；一旦老耄，頭白齒落，短氣呻吟，欲使常少，不至老者，終不可得。 〔二、無病不可得〕，謂身體強健，行步輕便，一旦疾病，伏著床枕，不能動轉，欲使常安無病，終不可得。 〔三、長壽不可得〕，謂欲求長壽，五欲自恣，放心逸意，將期永久，無常卒至，忽然命終，欲求長壽，終不可得。（五欲者，色欲、聲欲、香欲、味欲、觸欲也。） 〔四、不死不可得〕，謂父母兄弟妻妾子息歡娛笑樂，意可常得，無常卒至，魂神獨逝，欲求不死，終不可得。</p>

**來源：丁福保佛學大辭典**

<p>【名數】一常少不可得，二無病不可得。三長壽不可得，四不死不可得。見四不可得經。</p>

**來源：佛光大辭典**

<p>(一)謂世間有四種不可能達成之事，即：(一)常少不可得，無法達到常為年少之願望。(二)無病不可得，無法達到永保健康之願望。(三)長壽不可得，無法達到長生不老之願望。(四)不死不可得，無法達到永生不死之願望。此說見于西晉竺法護所譯之四不可得經。﹝增一阿含經卷十八、大明三藏法數卷十六﹞</p><p>(二)于四念處作觀，則可了知吾人之身、受、心、法等四者皆如虛空，了不可得。據諸法無行經卷上載，佛嘗對文殊菩薩宣說，當來世之比丘，若于身、受、心、法等四者，了知不淨、苦、無常、無我之理，則為如實修達四念處之觀法。</p>
