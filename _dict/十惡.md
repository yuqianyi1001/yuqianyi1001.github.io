---
title: 十惡
source: deerpark.app
---

### 陳義孝佛學常見辭彙

又名十不善，即殺生、偷盜、邪淫、妄語、惡口、兩舌、貪欲、瞋恚、愚痴。



**來源：三藏法數**

﹝出法界次第﹞ 惡即乖理之行。謂眾生觸境顛倒，縱此惑情，於身口意，動與理乖，成此十惡也。 〔一、殺生〕，殺生者，謂自殺，亦教人殺，斷害一切眾生之物命也。 〔二、偷盜〕，偷盜者，謂竊取他人一切財物也。 〔三、邪婬〕，邪婬者，謂非己妻妾，而行欲事也。 〔四、妄語〕，妄語者，謂好造虛言誑惑他人也。 〔五、兩舌〕，兩舌者，謂向此說是，向彼說非；或向彼說此，向此說彼，而使彼此乖諍也。 〔六、惡口〕，惡口者，謂言語麤獷，毀辱他人，令其受惱也。 〔七、綺語〕，綺語者，謂乖背真實，巧飾言辭，令人好樂也。 〔八、貪欲〕，貪欲者，謂於順情之境，貪著樂欲，心無猒足也。 〔九、瞋恚〕，瞋恚者，謂於違情之境，不順己意，心生忿怒也。 〔十、邪見〕，邪見者，謂撥無因果，行邪見道心，無正信也。（撥者，絕也。）



### 丁福保佛學大辭典

【術語】又曰十不善。見善惡條。

參照：<a href="/dict/善惡">善惡</a>


