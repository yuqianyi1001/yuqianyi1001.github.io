---
title: 瞿沙
source: deerpark.app
---
### 丁福保佛學大辭典

【人名】Ghoṣa，比丘名。譯曰妙音。美音。阿育王時，住菩提樹伽藍，醫王太子拘浪拏之盲目者。西域記三曰：「時菩提樹伽藍有瞿沙（唐言妙音）大阿羅漢者，四辯無礙，三明具足。王將盲子陳告其事，（中略）眼得復明，明視如昔。」

婆沙四評家之一。俱舍光記二十曰：「音聲妙故，名曰妙音，梵云懼沙，舊云瞿沙，訛也。」

甘露味阿毘曇論之著者。開元錄十三曰：「甘露味阿毘曇論二卷，尊者瞿沙（唐言妙音）造，曹魏代譯。」



