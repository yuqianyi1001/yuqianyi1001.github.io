---
title: 大壇
source: deerpark.app
---
### 佛光大辭典

為密教道場中心之本壇。即選擇與悉地相應之地，開掘、除去穢物，埋置五寶、五藥、五谷、五香等，其上再覆以淨土造壇，稱為大壇，亦即本尊壇。又相對于正覺壇（小壇）而言，兩部大曼荼羅之供養壇亦稱大壇。此外，相對于護摩壇、聖天壇等，而特指本尊壇為大壇。壇通常又有土壇、木壇兩種。土壇又分為七日作業壇與一日事業之水壇兩種。于印度，一般多用土壇，諸經軌中詳載其造壇之法，而木壇之記載僅見于善無畏所譯之虛空藏求聞持法。﹝大日經疏卷六、法曼荼羅略詮﹞（參閱‘修法壇’4045、‘華形壇’5231、‘護摩壇’6872）



### 丁福保佛學大辭典

【術語】對於灌頂壇護摩壇等而名本尊壇曰大壇。寂然護摩以<img src="gaiji/DF-876D.png"/>奢字為字體，以此字本性為寂義之故。大疏八曰：「若行者住奢字門而觀諸供常寂然，疑悔永盡蓋障淨除，即是寂然護摩之本意也。」



