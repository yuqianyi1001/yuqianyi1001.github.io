---
title: 具足
source: deerpark.app
---

**來源：法相辭典**

<p>★此釋受具足戒之具足。瑜伽八十三卷八頁雲：言具足者：謂正攝受無悔等故。</p>

**來源：丁福保佛學大辭典**

<p>【雜語】具備滿足也金剛經曰：「如來具足五眼。」無量壽經上曰：「具足五劫思惟。」法華經曰：「此大良藥，色香美味皆悉具足。」</p>

**來源：佛光大辭典**

<p>(一)具備滿足之略稱。法華經普門品（大九·五八上）：‘觀音妙智力，能救世間苦；具足神通力，廣修智方便。’此外，具足依義，謂如來具足世間、出世間法，為眾生之所依。又具足三千，乃一毫之內具足三千之略稱，謂一即一切，一切即一之相即相入。楞伽師資記序（大八五·一二八三中）：‘一毫之內具足三千大千，一塵之中容受無邊世界。’﹝無量壽經卷上、六十華嚴經性起品、大乘義章卷十四﹞</p><p>(二)梵名Purṇaka  。音譯富蘭那迦。意譯滿足、具足。乃佛陀弟子之一。為波羅奈城之長者，與耶舍長者、離垢、善實、牛王等為友。後聞耶舍歸佛出家修行，乃與離垢等相攜詣佛所出家，終成阿羅漢。﹝佛本行集經卷三十六﹞</p>
