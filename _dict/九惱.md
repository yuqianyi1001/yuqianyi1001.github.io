---
title: 九惱
source: deerpark.app
---

**來源：陳義孝佛學常見辭彙**

<p>又名九難，或九橫，即佛在此世間成道及在成道之後所遭遇的九種災難。一、梵志女孫陀利謗，五百阿羅漢亦被謗。二、旃遮婆羅門女繫木盂作腹謗佛。三、提婆達多推山壓佛，傷足大指。四、逆木剌腳。五、毘琉璃王興兵殺諸釋子，佛時頭痛。六、受阿耆達多婆羅門請而食馬麥。七、冷風動故脊痛。八、六年苦行。九、入婆羅門聚落，乞食不得，空而回。</p>

**來源：丁福保佛學大辭典**

<p>【名數】又云九難，亦云九橫，亦云九罪報。佛現生所受之九種災難也。智度論九曰：「一者梵志女孫陀利謗，五百阿羅漢亦被謗。二者旃遮婆羅門女，繫木盂作腹謗佛。三者提婆達，推山壓佛，傷足大指。四者逆木刺腳。五者毘琉璃王興兵殺諸釋子，佛時頭痛。六者受阿耆達多婆羅門請而食馬麥。七者冷風動故脊痛。八者六年苦行。九者入婆羅門聚落，乞食不得，空缽而還。復有冬至前後八夜寒風破竹，索三衣禦寒。又復患熱，阿難在後扇佛。如是等世界小事，佛皆受之。」興起行經舉十惱一一釋之，省乞食不得，而加奢彌跋謗與骨節飾之二事。法苑珠林七十三，大部補註八，詳興起行經之說。</p><p>（CBETA註：亦可參考《長阿含經》「九惱法」－－《長阿含經》卷9：「有人已侵惱我、今侵惱我、當侵惱我；我所愛者，已侵惱、今侵惱、當侵惱；我所憎者，已愛敬、今愛敬、當愛敬。」(CBETA, T01, no. 1, p. 56, b12-14 及卷 10 p. 60, a6-8)）</p>

**來源：佛光大辭典**

<p>又作佛九惱、九厄、九橫、九難、九罪報。指佛因過去世之業障，而于成道後所受因果報應之九種災難，即：(一)佛昔為婆羅門之子火N，與瓦師之子護喜相善，護喜曾數邀火N拜見迦葉如來，然火N以‘何用見此髡道人’之惡言三拒，由此因緣受‘六年苦行’之報應。(二)佛昔為博戲浪人，曾誘淫女鹿相至闢支佛日常修道之園中娛樂，後殺鹿相女而嫁禍闢支佛，故受‘孫陀利謗’之報應。(三)佛昔為部主商客，因爭船格戰，以矛■穿另一部主腳致命終，故于乞食時受‘木槍穿徹足趺’之報應。 (四)佛昔為婆羅門時，曾妒比婆葉如來及比丘眾受頭王供養，遂發惡言，並教其五百童子罵彼等須食馬麥，故佛及五百羅漢于毗蘭邑時受‘食馬麥九十日’之報應。(五)昔時釋種族捕殺池中之魚，佛為一童子，曾以杖打魚頭，故受‘琉璃王殺釋種’之報應，且于其時，佛感頭痛。(六)乞食空缽，佛曾入婆羅門聚落乞食不得，空缽而返。(七)佛昔為一比丘，因妒無勝比丘受善幻婦之供養，遂謗無勝與善幻通，由此佛說法時受‘旃荼女系盂于腹毀謗誣賴’之報應。(八)佛昔為須摩提，因不欲與其異母弟分財產，遂于高崖推落其弟，投石擊殺，故遭‘提婆達多以石擊佛’之報應。(九)佛于阿羅婆伽林中，冬至前後八夜，凍寒不堪，曾索三衣禦寒。﹝大智度論卷九、大明三藏法數卷三十三﹞</p>
