---
title: 恒河沙
source: deerpark.app
---
### 丁福保佛學大辭典

【譬喻】Gangā－nad－vālukā，略稱恒沙。恒河沙之數，譬物之多也。智度論七曰：「問曰：如閻浮提中，種種大河亦有過恒河者，何故常言恒河沙等？答曰：恒河沙多，餘河不爾。復次是恒河是佛生處，遊行處，弟子現見，故以為喻。復次諸人經書皆以恒河為福德吉河，若入中洗者，諸罪垢惡皆悉除盡。以人敬事此河，皆共識知，故以恒河沙為喻。復次餘河名字屢轉，此恒河世世不轉，以是故以恒河沙為喻，不取餘河。」



