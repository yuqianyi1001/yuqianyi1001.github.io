---
title: 刀風
source: deerpark.app
---
### 丁福保佛學大辭典

【術語】人命欲終時，有風氣，解支節如刀，名為刀風，所謂斷末魔之苦也。正法念經六十六曰：「見命終時刀風皆動，皮肉筋骨脂髓精血一切解截。」五王經曰：「欲死時刀風解形，無處不痛。」安樂集上曰：「若刀風一至，百苦輳身。」行事鈔資持記上一之下曰：「能解支節故喻如刀。」



