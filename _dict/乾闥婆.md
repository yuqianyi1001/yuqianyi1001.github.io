---
title: 乾闥婆
source: deerpark.app
---

**來源：三藏法數**

梵語乾闥婆，華言香陰。謂不噉酒肉，唯香資陰，是帝釋天樂神也。（陰，即身也。帝釋，梵語釋提桓因，華言能天主。言帝釋者，華梵雙舉也。）

梵語乾闥婆，華言香陰。陰，即身也。不噉酒肉，惟香資陰，故名香陰。是帝釋天主樂神，在須彌山南，金剛窟住。天主欲作樂時，即上天也。（梵語須彌，華言妙高。）



### 丁福保佛學大辭典

【天名】Gandharva，又作健達婆、犍達縛、健闥婆、乾沓和、乾沓婆、彥達縛、犍陀羅等。譯曰香神、嗅香、香陰、尋香行。樂人之稱。又八部眾之一。樂神名。不食酒肉，唯求香以資陰身，又自其陰身出香，故有香神乃至尋香行之稱。與緊那羅同，奉侍帝釋而司奏伎樂。緊那羅者法樂，乾闥婆者修樂。注維摩經一曰：「什曰：乾闥婆，天樂神也。處地十寶山中，天欲作樂時，此神體上有相出，然後上天也。」天台淨名疏二曰：「乾闥婆，此云香陰。此亦陵空之神，不噉酒肉唯香資陰。」文句二下曰：「乾闥婆，此云嗅香，以香為食，亦云香陰，其身出香，此是天帝俗樂之神也。」嘉祥法華義疏二曰：「犍撻婆，此云香陰，以其清虛食香。又身唯恒出香，故名香陰。」玄應音義三曰：「犍沓和。又云犍陀羅，或作乾沓婆，或云犍達婆，或云乾闥婆。舊名也。今正言犍達縛，皆國音之不同也。此云嗅香，亦云樂神，一云食香，舊云香神，亦近也。經中亦作香音神也。」

參照：<a href="/dict/緊那羅">緊那羅</a>

【雜名】西域之俗，俳優謂之乾闥婆。彼等不事生業，只尋飲食之氣，作樂而乞求，故名。二十唯識述記上曰：「西域呼俳優亦云尋香。此等不事王侯，不作生業，唯尋諸家飲食等香氣，便往其門作諸伎樂，而求飲食。」玄贊二曰：「梵云健闥縛。此云尋香行。即作樂神。乾闥婆，訛也。西域由此呼散樂為健闥縛，專尋香氣作樂乞求故。」

【術語】中有之稱，死於此而生於彼之中間身也。彼亦以香為食。二十唯識述記上曰：「梵云健達縛，此云尋香，謂中有能尋當生處香即往生，亦名健達縛。」俱舍論光記八曰：「健達名香，縛名食，即中有名。」



### 佛光大辭典

梵語gandharva，巴利語 gandhabba，西藏語 dri-za。又作健達縛、犍闥婆、彥達婆、幹沓婆、幹沓和、t沓縛。意譯為食香、尋香行、香陰、香神、尋香主。

(一)指與緊那羅同奉侍帝釋天而司奏雅樂之神。又作尋香神、樂神、執樂天。八部眾之一。傳說不食酒肉，唯以香氣為食。此類神有眾多之王及眷屬，法華經序品載有四乾闥婆王；大寶積經卷十三律儀會則謂有十億乾闥婆王；新華嚴經卷一世主妙莊嚴品中亦揭出二十餘乾闥婆王之名。蓋乾闥婆原為婆羅門教崇拜之群神，于夜柔吠陀舉出二十七、阿闥婆吠陀亦舉出六三三三之多。有關之神話甚多，其狀貌說法不一，或謂身上多毛，半人半獸，或謂豐姿極美。印度古神話謂，吠陀時代之乾闥婆奉侍帝釋天之宴席，專事歌唱奏樂。據大智度論卷十所載，犍闥婆王至佛所彈琴贊佛，三千世界皆為震動，乃至摩訶迦葉不安其坐。諸經中多以之為東方持國天之眷屬，為守護東方之神。又為觀音三十三應化身之一。補陀落海會軌載，其形像為身赤肉色，如大牛王，左手執簫笛，右手持寶劍，具大威力相，發髻有燄N冠。﹝長阿含卷十八世記經閻浮提品、大智度論卷五十四、維摩經玄疏卷五﹞

(二)指欲界‘中有’之身。多用音譯健達縛。欲界眾生肉體死後，神識尚未覓得另一新肉體之中間時期（中有），唯以香為食，故有此稱。大毗婆沙論卷六十九、俱舍論卷九等載，入母胎時須有三事合會，即：(一)母體調適，(二)父母交愛和合，(三)健達縛正好現前。故知其為入母胎三種條件之一。其入胎前，必起顛倒心，馳于欲境。即先憑其業力所起之眼根，雖在遠方，能見所將投生處之父母交會，若此健達縛為男者，則緣其母而起男欲，生愛染心，若為女者，則緣其父起女欲；反之，若違逆此二緣，便起嗔恚心。或謂此類說法，乃由印度神話中之好色神（常窺新婚夫妻之閨房）轉變而來者。又健達縛中，少福者食惡香，多福者食好香。﹝中阿含卷五十四荼帝經、俱舍論光記卷九、唯識二十論述記卷上﹞

(三)西域之習俗，稱呼藝人為乾闥婆。彼等不事王侯，不營生業，唯尋諸家飲食之香氣，便往其門作諸伎樂而乞求，故有此稱。﹝法華經玄贊卷二、唯識二十論述記卷上﹞

(四)全稱釤辭□似派褳酢Ｄ聳縛彌酬迦等十五鬼神，守護胎兒及孩童之神。又以此神王為本尊所修之法，稱為童子經法、乾闥婆法。﹝護諸童子陀羅尼經、童子經念誦法﹞（參閱‘童子經法’5169）


