---
title: 裙
source: deerpark.app
---

**來源：丁福保佛學大辭典**

<p>【衣服】舊稱泥洹僧，涅槃僧。新稱泥縛些那，泥伐散那Nivāsana，譯作裙。比丘穿於腰部者。十三資具之一。西域記二曰：「泥縛些那，唐言裙，舊曰涅槃僧，訛也。既無帶襻，其將服也。集衣為襵，束帶以緇，襵則諸部各異，色乃黃赤不同。」百一羯磨曰：「泥伐散那，唐言裙。」寄歸傳二曰：「四部之殊，以著裙表異。一切有部則兩邊向外雙襵，大眾部則右裙蹙在左邊，向內插之，不令其墮。西方婦女著裙，與大眾部無別。上座正量制亦同之，但以向外直翻傍插為異，腰絛之製，亦復不同。」比丘尼之裙，梵名俱蘇洛迦，譯曰篅衣。縫兩端而為圓形者。見俱蘇洛迦條。</p><p>參照：<a href="/dict/俱蘇洛迦">俱蘇洛迦</a></p>
