---
title: 小乘四部
source: deerpark.app
---

**來源：丁福保佛學大辭典**

<p>【名數】義淨三藏渡天時，天竺之小乘宗唯有四部。寄歸傳一曰：「諸部流派，生起不同，西國相承大綱唯四。註云：一、阿難耶莫訶僧祇尼迦耶，周云聖大眾部。分出七部，三藏各有十萬頌，合三十萬頌，周譯可成千卷。二、阿離耶悉他陛攞尼迦耶，周云聖上座部。分出三部，三藏多少同前。三、阿離耶慕攞薩婆悉底婆拖尼迦耶，周云聖根本說一切有部。分出四部，三藏多少同前。四、阿離耶三蜜栗底尼迦耶，周云聖正量部。分出四部，三藏三十萬頌。然而部執所傳多有同異，且依現事言共十八，分為五部，不聞西國耳。」</p>
