---
title: 無為
source: deerpark.app
---
### 佛光大辭典

梵語asaṃskṛta。無造作之意。為‘有為’之對稱。即非由因緣所造作，離生滅變化而絕對常住之法。又作無為法（梵asaṃskṛta-dharma ）。原系涅之異名，後世更于涅以外立種種無為，于是產生三無為、六無為、九無為等諸說。于小乘各部派中，說一切有部立擇滅無為、非擇滅無為、虛空無為，合為三無為。大眾部、一說部、說出世部于三無為之外，立空無邊處、識無邊處、無所有處、非想非非想處等四無色處，及緣起支性（十二緣起之理）、聖道支性（八聖道之理）等，總為九無為。化地部則以不動、善法真如、不善法真如、無記法真如取代四無色處，亦作九無為之說。大乘唯識家于三無為外，別立不動、想受滅、真如，合為六無為；或開立真如為善法、不善法、無記法，而為八無為。然無論開立為六無為或八無為，非謂無為有多種別體，而系斷除我、法二執所顯之一種法性；復以此一法性從所顯之諸緣而稱種種之名。準此而言，真如、法性、法界、實相等亦皆為無為法。又以涅而言，上記三無為中之擇滅無為、六無為中之真如無為即涅；而涅乃一切無為法中之最殊勝者。

又關于無為法之體，說一切有部主張其為有體，經量部及大乘唯識家以其為無體，不承認其實相。其中，唯識家依‘識變’與‘法性’假立六種無為，即：(一)指遠離煩惱所知障之真如，以其無有障礙，恰如虛空，稱為虛空無為。(二)指遠離一切有漏之系縛而顯之真理，稱為擇滅無為。(三)指本來自性清淨之真如，以其非由無漏智之簡擇力而來，稱為非擇滅無為。(四)指顯現于第四靜慮（第四禪）之真如，以第四靜慮已滅苦、樂二受，寂靜不動，稱為不動無為。(五)指顯現于滅盡定之真如，以滅盡定已滅六識心想與苦、樂二受，稱為想受滅無為。(六)指真實如常，無有絲毫虛妄變異之法性真如，稱為真如無為。﹝品類足論卷一、大毗婆沙論卷二十一、卷三十九、俱舍論卷一、卷六﹞（參閱‘有為’2445）



### 法相辭典

★如八種無為中說。

★二解　集論二卷五頁雲：雲何無為？幾是無為？為何義故，觀無為耶？謂有為相違，是無為義。法界法處一分是無為。為舍執著常住我故；觀察無為。

★三解　成唯識論二卷三頁雲：諸無為法，離色心等決定實有，理不可得。且定有法，略有三種。一、現所所知法。如色心等。二、現受用法。如瓶衣等。如是二法，世共知有，不待因成。三、有作用法。如眼耳等。由彼彼用，證知是有。無為非世共知定有；又無作用如眼耳等。設許有用；應是無常。故不可執無為定有。然諸無為，所知性故；或色心等所顯性故；如色心等，不應執為離色心等實無為性。又虛空等，為一為多？若體是一，遍一切處；虛空容受色等法故；隨能合法，體應成多。一所合處，餘不合故。不爾；諸法應互相遍。若謂虛空不與法合；應非容受，如餘無為。又色等中有虛空不？有應相雜。無應不遍。一部一品結法斷時，應得餘部餘品擇滅。一法緣闕得不生時，應于一切得非擇滅。執彼體一，理應爾故。若體是多；便有品類；應如色等，非實無為。虛空又應非遍容受。餘部所執離心心所，實有無為，準前應破。又諸無為，許無因果故；應如兔角，非異心等有。然契經說有虛空等諸無為法，略有二種。一、依識變假施設有。謂曾聞說虛空等名，隨分別有虛空等相。數習力故；心等生時，似虛空等，無為相現。此所現相，前後相似，無有變易，假說為常。二、依法性假施設有。謂空無我所顯真如，有無俱非，心言路絕，與一切法非一異等。是法真理，故名法性。離諸障礙，故名虛空。由簡擇力，滅諸雜染，究立證會；故名擇滅。不由擇力，本性清淨；或緣闕所顯；故名非擇滅。苦樂受滅，故名不動。想受不行，名想受滅。此五皆依真如假立。真如亦是假施設名。遮撥為無，故說為有。遮執為有，故說為空。勿謂虛幻，故說為實。理非妄倒，故名真如。不同餘宗離色心等有實常法名曰真如。故諸無為，非定實有。

★四解　雜集論八卷十五頁雲：何故此滅，復名無為？離三相故。生滅住異三有為相，究竟相違，故名無為。

★五解　五蘊論七頁雲：雲何無為？謂虛空無為，非擇滅無為，及真如等。雲何虛空？謂若容受諸色。雲何非擇滅？謂若滅，非離系。此復雲何？謂離煩惱對治，而諸蘊畢竟不生。雲何擇滅？謂若滅，是離系。此復雲何？謂由煩惱對治故；諸蘊畢竟不生。雲何真如？謂諸法法性，法無我性。

★六解　廣五蘊論十五頁雲：雲何無為？謂虛空無為，非擇滅無為，擇滅無為，及真如等。虛空者：謂容受諸色。非擇滅者：謂若滅，非離系。雲何非離系？謂離煩惱對治，諸蘊畢竟不生。雲何擇滅？謂若滅，是離系。雲何離系？謂煩惱對治，諸蘊畢竟不生。雲何真如？謂諸法法性，法無我性。



### 陳義孝佛學常見辭彙

無因緣的造作，即真理的別名。



### 丁福保佛學大辭典

【術語】梵語Asaṁskṛta。為者造作之義，無因緣造作，曰無為，又無生住異滅四相之造作曰無為，即真理之異名也。此無為法有三種六種之別，三無為中之擇滅無為，六無為中之真如無為，是正為聖智所證之真理。曰涅槃，曰法性，曰實相，曰法界，皆無為之異名也。無量壽經上曰：「無為泥洹之道。」清信士度人經曰：「棄恩入無為，真實報恩者。」肇論曰：「無為者，取乎虛無寂寞，妙絕於有為。」探玄記四曰：「緣所起法名曰有為，無性真理名曰無為。」華嚴大疏十六曰：「以有所作為，故名有為。有為是無常，無所作為，故名無為。無為即是常也。」大乘義章二曰：「釋有二：一對法外四相以釋，色心等法為彼法外四相所為，虛空等三不同彼故，名曰無為。二對法體四相以釋，色心等法一切皆有初生次住終異後滅前後集起，評之曰為，虛空等三無彼為故，名曰無為。」



