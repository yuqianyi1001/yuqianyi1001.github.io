---
title: 戰捺羅野
source: deerpark.app
---
### 佛光大辭典

梵語candrāya。為月天子（梵Candra  ，音譯戰捺羅）之真言。又作戰捺羅也。以月能息除一切世間之毒熱煩惱，施予清涼之樂，故稱之為甘露。戰，為真言之體，義謂不死，于一切甘露味中，以淨月三昧最為殊勝，服此三昧者，即能遠離諸種變遷而不死不生；捺，為施與之義；羅，為無塵之義，又為淨月之作用；末尾加野字之聲，意即月天乘。又據大日經卷二真言藏品所載，月天子之完整真言為：南麼三曼多勃馱喃戰捺羅也娑訶。﹝大日經疏卷十、大日經義釋卷七﹞



### 丁福保佛學大辭典

【真言】Candrāya，是月天子之名，即其真言也。息除一切世間之熱惱，施以清涼之樂，故謂之為甘露。今以最初之戰字為真言之體，戰是不死之義，一切甘露味中無過於淨月三昧，其服之者，即離諸變遷而不死不生也。捺是施與之義，囉是無塵之義，又為淨月之用，以加曳字之聲，即名月天乘。見大日經義釋七。



