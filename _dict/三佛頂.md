---
title: 三佛頂
source: deerpark.app
---

**來源：丁福保佛學大辭典**

<p>【名數】在釋尊之右方，表胎藏界三部之眾德，而立三佛頂。大日經一曰：「於毫相之右，復畫三佛頂。初名廣大頂，次名極廣大，及無邊音聲，皆應善安立。」一、廣大佛頂，又作廣生佛頂、極廣生佛頂、黃色佛頂、高佛頂、大轉輪佛頂。秘藏記末曰：「大轉輪佛頂，黃色，右手持蓮華，上有一股跋折羅。」二極廣大佛頂，又作發生佛頂、廣大發生佛頂、阿毘發生佛頂、發生一切佛頂、光聚佛頂。秘藏記末曰：「光聚佛頂，黃色，左手持蓮華，上有寶。」三無邊音聲佛頂，又作無量音聲佛頂，無邊聲佛頂。秘藏記末曰：「無量音聲佛頂，黃色，左手持蓮華，上有螺貝。」此三佛頂之形相如前之五佛頂。大日經疏五曰：「第一名廣大佛頂，第二名極廣大佛頂，第三名無邊音聲佛頂。其形相皆同五頂，是如來三部眾德之頂也。」</p><p>【名數】謂發生，廣生，無量聲之三佛頂也。分掌如來三部之德。大疏謂發生白色（息炎），廣生黃色（增益），無量聲赤色（降伏）。</p>

**來源：佛光大辭典**

<p>指密教胎藏界曼荼羅釋迦院中之三佛頂，表示如來三部眾德之頂。佛頂，乃如來無見頂相，于諸佛中最為尊勝。三佛頂即：(一)廣大佛頂，又作大轉輪佛頂、廣生佛頂、會通大佛頂，或稱黃色佛頂。跏坐于赤蓮花上，右手持蓮花，蓮上立獨股杵，臂當胸前。左手拇中指相捻，豎食指，掌向外，置胸前。密號破魔金剛，三昧耶形為五股金剛杵。(二)極廣大佛頂，又作高佛頂、廣大發生佛頂、極廣生佛頂。形像身黃色，坐赤蓮花上，左手持蓮當腰，蓮上有綠珠。密號難都金剛，三昧耶形為開敷之蓮花。(三)無邊音聲佛頂，又作無量聲轉輪佛頂。如來梵音之說法無量無邊，能契眾機，故稱之。形像黃色，右手豎掌，屈食指、中指，置于胸前，左手持蓮于腰側，蓮上有螺貝。密號妙響金剛，三昧耶形為蓮花上螺貝。﹝大日經具緣品、密印品、秘密漫荼羅品、不空I索神變真言經卷九、大日經疏卷五﹞</p>
