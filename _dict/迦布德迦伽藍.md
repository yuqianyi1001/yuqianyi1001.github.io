---
title: 迦布德迦伽藍
source: deerpark.app
---
### 丁福保佛學大辭典

【地名】Kapotakasaṁghārāma，西域記九曰：「迦布德迦（唐言鴿也），伽藍。昔佛於諸大眾，一宿說法。佛說法時，有羅者。於此林中，網捕羽族，經日不獲。遂作是言：我惟薄福，恒為弊事。來至佛處。揚言唱曰：今日如來，於此說法。我今網捕都無所得，妻孥饑餓，其計安在？如來告曰：汝當蘊火，當與汝食。如來是時，化作大鴿，投火而死。羅者持歸，妻孥共食。其後重往佛所，如來方便攝化，羅者聞法悔過。自斯捨家修學，便證聖果，因名所建為鴿伽藍。」此精舍名之因緣，別有一說，見鴿園條。

參照：<a href="/dict/鴿園">鴿園</a>



