---
title: 密教四波羅夷
source: deerpark.app
---

### 丁福保佛學大辭典

【名數】一不捨正法戒，如來一切之聖教皆當修行。二不捨離菩提心戒，菩提心為菩薩萬行之幢旗，若喪失之則萬行將依何而示導？三不應慳吝法戒，諸勝法為大聖之遺財，若慳吝不與，則與盜三寶物同。四不饒益行戒，於一切眾生不可作不饒益之行，應普攝一切眾生，為入道之因緣。大日經具緣品說此四波羅夷之偈，名三昧耶偈，同學處品云四種根本罪，經疏九謂之四波羅夷。大日經疏九曰：「佛子汝從今，不惜身命故，不應捨正法，捨離菩提心，慳吝一切法，不利眾生行，佛說三昧耶。汝善住戒者，如護自身命，護戒亦如是。（中略）今此四夷戒是真言乘命根。亦是正法命根，若破壞者，於真言藏中猶如死屍，雖具修種種功行不久敗壞也。」又同十七以不捨三寶與不退菩提心為四波羅夷（分不捨三寶為三），「如前三世無障礙中，先令不捨三寶，又令不退菩提之心，此即菩薩真四重禁也。」



### 佛光大辭典

一般比丘戒有殺生、偷盜、淫欲、妄語等四波羅夷罪；于密教則就佛性三昧耶戒，別立四種重禁。即：(一)不舍正法戒，如來之一切聖教皆當修行。(二) 不舍離菩提心戒，菩提心為菩薩萬行之幢旗，若喪失之，則萬行亦無所依循。(三)不應慳吝法戒，諸勝法為大聖之遺財，若慳吝不與，則與盜三寶物同。(四)饒益行戒，于一切眾生不可作不饒益之行，應普攝一切眾生，為入道之因緣。大日經具緣品說此四波羅夷之偈，稱為三昧耶偈，同經學處品則稱為四種根本罪，大日經疏卷九稱為四波羅夷。又大日經疏卷十七（大三九·七五七中）：‘如前三世無障礙戒中，先令不舍三寶，又令不舍菩提之心。此即菩薩真四重禁也。’故以不舍三寶為三，與不退菩提心合稱為四波羅夷。若犯此四種戒，則失真言乘之命根，恰如斷頭首，斷除根本善業，則一切功德皆不生，種種修行遂不得其功。灌頂時，于三昧耶戒壇，由阿^梨傳授此四重戒。（參閱‘四重禁’1740）


