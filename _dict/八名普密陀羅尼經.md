---
title: 八名普密陀羅尼經
source: deerpark.app
---
### 丁福保佛學大辭典

【經名】一卷，唐玄奘譯。有異譯者，謂之秘密八名陀羅尼經。佛告金剛手菩薩，有八名咒，受持之者，廣大之威德易成，秘密之神用無損，故說八名咒。八名者神咒之八種德名也，一功德寶藏，二莊嚴象耳，三善勇猛，四勝諦雲，五成熾然，六微妙色，七嚴飾，八金剛。



