---
title: 一切經音義
source: deerpark.app
---
### 佛光大辭典

(一)原名‘一切經音’，北齊道慧撰，久佚。其書名首見于大唐內典錄，原無‘義’字，然後世如清代阮元之C經室外集等，述及本書時皆誤載為‘一切經音義’。

(二)凡二十五卷。又作大唐眾經音義、玄應音義。唐代玄應撰。現收于中華大藏經第一輯第三十冊。本書所錄，自華嚴經至順正理論，共四五八部，以梵語音譯，凡難解之字句、名相均加注解，為佛教現存音義書中之最古者，其解釋之正確，頗為歷代學者所宗。玄應于貞觀末年奉敕造本書，以避諱故，署名多作‘元應’。與道宣、道世為同時代之人。﹝唐書藝文志第四十九﹞

(三)凡一百卷。又作大藏音義、慧琳音義。唐代慧琳撰于建中末年至元和二年（783～807）。現收于大正藏第五十四冊。本書所錄，自大般若經至護名法，共一二二五部，六十萬言，內分大乘經、大乘律、釋經論、集義論、小乘經、小乘律、小乘論、集傳、集錄等九科。撰者嘗師事不空三藏，能通梵漢二音，故就經律論，以梵音對譯，注釋難解之名相、字句。其後，遼國希麟又續本書，作續一切經音義十卷，亦稱希麟音義。慧琳音義與玄應音義同名，系擴大玄應音義及慧苑華嚴經音義（二卷，亦稱慧苑音義，開元釋教錄卷九有錄）等書而成，凡開元釋教錄入藏之經，悉依次音之，凡有舊音可用者悉用舊音，餘則自創。



### 丁福保佛學大辭典

【書名】唐玄應撰，二十五卷。詳玄應音義條。又，唐慧琳撰，百卷。此書採集玄應音義慧苑音義等而成。中土亡佚已久。日本有單行本。又收入續藏中。近收入頻伽精舍大藏經中。詳慧琳音義條。

參照：<a href="/dict/玄應音義">玄應音義</a>

參照：<a href="/dict/慧琳音義">慧琳音義</a>



