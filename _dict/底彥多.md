---
title: 底彥多
source: deerpark.app
---

**來源：丁福保佛學大辭典**

<p>【術語】又作丁岸哆Tiṅanta，即Tin＋anta，梵語文法二聲之一。示動詞之變化者，有十八轉。彥多者後之義，底字為置於後之聲。是以動詞中第三人稱單數之語尾名，為動詞語尾一般之名目也。唯識樞要上本曰：「底彥多聲有十八囀，辨此聲中底字居後，彥多是後義，則是底字居後聲也。」寄歸傳四曰：「二九韻者，明上中下尊卑彼此之別。言有十八不同，名丁岸哆聲也。」十八轉者，慈恩寺傳三曰：「其底彥多十八囀者有兩：一般羅颯迷（Parasmai），二阿答末埿（Ātmane），各有九囀。故合有十八。」般羅颯迷之九轉者，於一事分當體，自，他之三，於其三各分一言，二言，多言之三也。今就有無之有而示九轉，則如左。阿答末埿聲之九轉者，於前九轉下各置毘耶底之言也：「依阿答末埿九囀者，於前九轉下各置毘耶底言，餘同上。安此者，令文巧妙無別義，亦表極美義也。」此中以毗耶底之有無，分上中下之尊卑，依自他說而見彼此之別也。</p>
