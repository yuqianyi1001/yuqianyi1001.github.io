---
title: 勢至
source: deerpark.app
---
### 陳義孝佛學常見辭彙

大勢至菩薩的簡稱，因此菩薩的大智至一切處，故名大勢至。



### 丁福保佛學大辭典

【菩薩】具名大勢至菩薩，得大勢。梵語摩訶那鉢Mahāsthāmaprāpta，阿彌陀三尊之一。侍於阿彌陀之右脅。主佛之智門者。菩薩之大智至一切處，故名大勢至。真言以為胎藏界觀音院之一尊。觀無量壽經曰：「以智慧光普照一切，令離三塗，得無上力，是故號此菩薩名大勢至。」觀世音菩薩受記經曰：「得大勢。」大日經一曰：「次近毘俱胝，畫得大勢尊，彼服商佉色，大悲蓮華手，滋榮而未敷。」同疏五曰：「如世國王大臣，威勢自在，名為大勢。言此聖者，以至得如是大悲自在之位，故以為名。」



