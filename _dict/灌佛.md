---
title: 灌佛
source: deerpark.app
---
### 陳義孝佛學常見辭彙

又名浴佛，即以水灌浴佛像而拂拭之。



### 丁福保佛學大辭典

【行事】又去浴佛。灌浴佛像而拂拭之，其功德廣大，經說之，西天每作之。寄歸傳四曰：「但西國諸寺，灌沐尊儀，每於禺中（正午）之時，授事（執事）便鳴健椎。寺庭張施寶蓋，殿側羅列香瓶，取金銀銅石之像，置以銅金木石盤，內令諸妓女奏其音樂，塗以磨香，灌以香水，以淨白[(畾/(冗-几+互))*毛]而揩試之，然後安置殿中，布諸華綵，此乃寺眾之儀，令羯磨陀那（譯授事）作之矣。然於房房之內，自浴尊儀，日日皆為要心無闕，（中略）至於銅像，無問小大，須細灰磚末，揩拭光明。清水灌之，澄華若鏡。大者月半月盡合眾共為，小者隨己所能。每須洗沐，斯則所費雖少，而福利尤多。其浴像之水，舉以兩指，瀝自頂上，斯謂吉祥之水，冀求勝利。（中略）曾見有處。四月八日，或道或俗，持像路邊，灌洗隨宜。不知揩拭，風飄日曝，未稱其儀矣。」依此則西天之俗，灌佛為平常之事，依拂說摩訶剎頭經，則特說四月八日佛生日之灌佛，依般泥洹後灌臘經，則說四月八日佛生日與七月十五日夏滿日之灌佛。諸宗行佛生日之灌佛，禪宗於十二月八日之佛成道亦行灌佛式。臘八之浴佛，依譬喻經。見臘八條。秘藏記本說密教之沐像法曰：「即觀以此本來自性清淨水，浴諸佛無垢身。及洗自他眾生界百六十心即浴。」有般泥洹後灌臘經、佛說灌洗佛形像經、摩訶剎頭經、佛說浴像功德經、浴佛功德經、新集浴像儀軌之經軌。

參照：<a href="/dict/臘八">臘八</a>



