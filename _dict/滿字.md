---
title: 滿字
source: deerpark.app
---
### 佛光大辭典

指梵字之摩多（母音）與體文（子音）相合而成之全字，以義理具足，故稱滿字。滿，成就之意。據出三藏記集卷一胡漢譯經音義同異記所載，梵書之制文分為半字、滿字。半字，以義未具足，故字體半偏，猶如漢文之月字，其傍虧；滿字，以理既究竟，故字體圓滿，猶如漢文之日字，其形盈。故半字，惡之義，以煩惱為譬；滿字，善之義，以常住為譬。北本涅經卷五以半字比喻小乘經，以滿字比喻大乘經。此外，南本涅經卷八謂滿字乃一切善法言說之根本，喻世間之惡行者稱為半人，修善行者稱為滿人。﹝北本涅經卷三、法華文句卷三下、大乘法苑義林章卷一、涅經義記卷四上（隋代慧遠）﹞（參閱‘半字滿字’1591）



### 丁福保佛學大辭典

【術語】梵字之摩多與體文各別，未成全字，謂之半字，摩多體文相合而完成全字，謂之滿字。涅槃經以此半滿二字譬小乘經與大乘經。見二字條。

參照：<a href="/dict/二字">二字</a>



