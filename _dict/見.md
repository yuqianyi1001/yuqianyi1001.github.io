---
title: 見
source: deerpark.app
---

**來源：法相辭典**

<p>★瑜伽八十三卷十二頁雲：見者：謂見現見現在前境。</p><p>★二解　瑜伽八十三卷十二頁雲：見者：謂見言說為先慧。</p><p>★三解　瑜伽八十九卷九頁雲：妄觀諸行為我我所；或分別起，或是俱生；說名為見。</p><p>★四解　如五見中說。</p><p>★五解　大毗婆沙論九十五卷一頁雲：雲何為見？答：眼根，五見，世俗正見，學無學見。問：何故眼根說名為見？答：由四事故。一、賢聖說故，二、世俗說故，三、契經說故，四、世現見故。賢聖世俗說故者：謂諸賢聖，及諸世俗，俱作是言：我眼見彼往來行住坐臥等事。又若見人顛蹶迷謬，俱作是說：汝既眼見；何故爾耶。契經說故者：謂契經說：眼見色已；不應取相，及取隨好。復作是說：眼見色已；應觀不淨。如理思惟。復作是說：眼見色已；好不應愛，惡不應憎。復作是說：眼見色已；起喜憂舍三意近行。復作是說：眼見色已；不應歡戚，惟應住舍，正念正知。世現見故者：謂世現見眼明淨者，所見無謬。不明淨者所見有謬。又世現見有眼根者，能見諸色。無眼根者，不能見色。又世現見眼所對方，能見彼色。所不對方，便不能見。又世現見多不能見被障諸色。眼有障故。尊者世友作如是說：何故眼根說名為見？謂世現見有淨眼者，言我見淨。有不淨眼者，言我見不淨。大德說曰：何故眼根說名為見？謂契經說：眼根所得，眼識所了，說名所見。世俗亦然。是故眼根說名為見。五見者：謂有身見，邊執見，邪見，見取，戒禁取。問：何故此五說名為見？答：以四事故，一、觀視故。謂能觀視所應取境。問：此五邪僻，顛倒觀視，如何名見？答：此雖邪僻，顛倒觀視；而是慧性，故名為見。如人眼根，雖不明了；而能觀視，故亦名見。二、決度故。謂能決度所應取境。問：既一剎那；如何決度？答：性猛利故；立決度名。三、堅執故。謂于自境，堅固僻執；非聖道劍不能令舍。佛及弟子，以聖道劍，斷彼見牙，後方舍故。如有海獸，名室獸摩羅；凡所銜物，堅執不舍。要以利劍，斷截其牙，然後乃舍。五見亦然。四、深入故。謂于所緣，銳利深入；如針墮泥。復次以二事故；此五名見。一、照矚故，二、推求故。復次以三事故；此五名見。一、見相相應故，二、能成見事故，三、于緣無礙故。復次以三事故；此五名見。一、意樂故，二、執著故，三、尋求故。復次以三事故；說名為見。一、意樂故，二、加行故，三、無知故。意樂故者：謂得定者見。加行故者：謂尋思者見。無知故者：謂隨聞者見。復次意樂故者：謂意樂壞者見。加行故者：謂加行壞者見。無知故者：謂俱壞者見。是故此五亦說名見。世俗正見者：謂善意識相應慧。是見性故；說名為見。學見者：謂學無漏慧。無學見者：謂無學正見。此二亦俱是見性，故名為見；應知。此中五見，于境，如陰夜見色。世俗正見于境，如晴夜見色。學見，于境，如陰晝見色。無學見，于境，如晴晝見色。</p><p>★六解　大毗婆沙論一百四十五卷五頁雲：問：何故名見？見是何義？答：由四緣故名見。一、能觀故，二、推決故，三、堅執故，四、深入所緣故。能觀故者：謂見自性。問：邪見，顛倒見，彼何所觀？答：是故說見自性。謂雖邪顛倒見；而是見慧自性；故說能觀。如人隨有所見，即名能觀。非如盲者。推決定者：謂能推求決定。問：一剎那頃，如何推求？答：性猛利故；說名推求。堅執故者：謂諸見趣，僻執堅牢。非聖道力，無由令舍。深入所緣者：謂于境猛入，如針墮泥。有說：由二緣故名見。一、照了性故，二、推度性故。有說：由三緣故名見。一、有見相故，二、成見事故，三、于境無礙故。有說：由三緣故名見。一、意樂故，二、執著故，三、推決故。有說：由三緣故名見。一、意樂故，二、加行故，三、無智故。意樂故者：謂意樂壞者。加行故者：謂加行壞者。無智故者：謂俱壞者。復次意樂故者：謂修定者。加行故者；謂尋思者。無智故者：謂隨聞者。</p><p>★七解　發智論七卷四頁雲：雲何為見？答：眼根，五見，世俗正見學無學見。</p>

**來源：丁福保佛學大辭典**

<p>【術語】梵名捺喇捨曩Darśana，思慮推求審詳而決擇事理也。通於正邪。止觀五下曰：「一切凡夫未階聖道，介爾起計，悉皆是見。」俱舍論二曰：「審慮為先決擇名見。」大乘義章五本曰：「推求說之為見。」止觀十上曰：「作決定解，名之為見。」</p>

**來源：佛光大辭典**

<p>梵語dṛṣṭi 或 darśana。音譯達利瑟致。觀視、推度之義。指由眼所見或推想，而對某事產生一定之見解。意謂見解、思想、主義、主張。有正見、邪見等。</p><p>大毗婆沙論卷九十五謂‘見’有觀視、決度、堅執、深入四義，及照矚、推求二義。又依俱舍論卷二、卷二十六所載，‘見’分五染污見、世間正見、有學正見、無學正見等八種。五染污見指身見、邊見、邪見、見取見、戒禁取見；世間正見指生得慧、聞慧、思慧、修慧等有漏慧；有學正見指有學身中之各種無漏見；無學正見指無學身中之各種無漏見。蓋俱舍宗以此等皆為慧之性，先審慮而後決度，故稱為見。其中，五染污見為不正見，其餘皆屬正見；前者系由上舉見之四義及二義，故稱為見。</p><p>又世友論師以眼取色境，有觀照之作用，故主張眼根能見，稱為根見家，是說一切有部之正義。大眾部及成實論卷四主張眼識能見，稱為識見家，大乘則取根識和合見之義。復次，唯識家廣稱八識心王及心所能緣之行相為見分，或相當于觀視之義。</p><p>經論中多依推度之義，將‘見’分為二見、七見、十見等各種類別。(一)二見：有見與無見，或斷見與常見。此乃五見中之邊見。(二)七見：(1)邪見，否定因果之理。(2)我見，執實我之見。(3)常見，執于身心常住不變。(4)斷見，執于身心斷滅。(5)戒盜見，又作戒禁取見，執著不正確之戒律。(6)果盜見，執著由邪行所得之結果為正確。(7)疑見，懷疑真理。(三)十見：五見加貪見、恚見、慢見、無明見、疑見等，則成為十見。</p><p>此外，非佛教之錯誤見解，有四見、六十二見（梵網經所說）等。四見，乃網羅一切外道之說，即所謂四句分別。如：世界是常住、世界是無常、亦常住亦無常、非常住非無常等四者，此皆錯誤之見解。又主張邪因邪果、無因有果、有因無果、無因無果等四種錯誤之見解，亦稱四見。﹝北本大般涅經卷二十五、卷二十七、十卷本楞伽經卷一、大智度論卷七、大乘起信論、品類足論卷三、大毗婆沙論卷十三、卷四十九、成實論卷十、雜阿毗曇心論卷一、成唯識論卷六、成唯識論述記卷三上、大乘義章卷六、華嚴孔目章卷二﹞（參閱‘一水四見’27、‘二見’198、‘十隨眠’499、‘五見’1099、‘因果’2293）</p>
