---
title: 邪行
source: deerpark.app
---
### 佛光大辭典

(一)全稱欲邪行。又作邪淫。為十惡之一。于非境、非道、非處、非時行淫，概稱為邪行。（參閱‘十善十惡’468）

(二)邪語、邪業、邪命或身邪行、口邪形、意邪形等合稱‘三邪形’。前三者為八邪支之部分，系屬于色業（即身業、語業）而別立者。後三者為違背正道之三業之行，包括殺、盜、邪淫、鞭杖、系縛、自淫妻、誑他、貪、恚、邪見等。（參閱‘三邪行’558）

(三)印度九十六種外道之行法，亦總稱為邪行。（參閱‘九十六種外道’126）



### 法相辭典

★瑜伽八十六卷二十三頁雲：復次由四種相，能令彼人雖入聖教，而行邪行。一、由微劣不淨意樂故。二、由伺求聖教瑕隙，為正法賊故。三、由專為飲食衣服活命因緣故。四、由怖畏王賊債主所加迫切故。

★二解　瑜伽八十九卷十八頁雲：雲何邪行？謂如有一、不能了知自業雜染；不能了知彼業對治；又于前後所證差別，不如實知。彼成如是愚癡法故；于其師所、得無根信；于非信處，妄生真實聖教勝解。彼由墜墮非實非理邪論朋黨他回動時，于可疑處、而不生疑；不尋求師、躬往請問、為能正記、為不能記，為能淨疑、為不能淨，為一切智、非一切智。大師去世，于所疑處，畢竟隨轉。何以故？大師住世，能為決了此一切智、非一切智。大師滅後，何所請問。雲何決了。是名邪行。



### 丁福保佛學大辭典

【術語】總稱九十六種外道之行法。瑜伽倫記六上曰：「邪行九十六種外道等。」



