---
title: 六忍
source: deerpark.app
---

### 陳義孝佛學常見辭彙

一、信忍，別教之菩薩於十住位中信一切心皆悉空寂，能於空法忍可信證，故名為信忍；二、法忍，於十行位中修習假觀，知一切法空無所有，而能假立一切法，以化諸眾生，於假法中忍可信證，故名為法忍；三、修忍，於十迴向位中修習中觀，知一切法事理和融，於中道忍可信證，故名為修忍；四、正忍，於十地位中次第正破十品無明之惑，於中道之理忍可信證，故名為正忍；五、無垢忍，於等覺位中更斷除一品之無明，於無垢之自性清淨心忍可信證，故名為無垢忍；六、一切智忍，於妙覺更斷一品之無明，得一切智，遍知一切中道之法，於此法忍可信證，故名為一切智忍。



### 丁福保佛學大辭典

【名數】一信忍，別教之菩薩於十住位中信一切心皆悉空寂，能於空法忍可信證，故名為信忍。二法忍，於十行位中修習假觀，知一切法空無所有，而能假立一切法，以化諸眾生，於假法中忍可信證，故名為法忍。三修忍，於十迴向位中修習中觀，知一切法事理和融，於中道忍可信證，故名為修忍。四正忍，於十地位中次第正破十品無明之惑，於中道之理忍可信證，故名為正忍。五無垢忍，於等覺位中更斷除一品之無明，於無垢之自性清淨心忍可信證，故名為無垢忍。六一切智忍，於妙覺更斷一品之無明，得一切智。徧知一切中道之法，於此法忍可信證，故名為一切智忍。見菩薩本業經上。

【名數】菩薩本業瓔珞經就菩薩之所位說六位之法忍。



### 佛光大辭典

相應于菩薩階位之六種法忍。即：(一)信忍，別教菩薩于十住位中修習空觀，信一切法悉皆空寂，能于空法忍可忍證，故稱信忍。(二)法忍，別教菩薩于十行位中修習假觀，雖知一切法空無所有，而能假立一切法，化諸眾生，于假法中忍可忍證，故稱法忍。(三)修忍，別教菩薩于十回向位中修習中觀，知一切法事理融和，于中道中忍可忍證，故稱修忍。(四)正忍，別教菩薩于十地位中次第正破十品無明之惑，于中道之理忍可忍證，故稱正忍。(五)無垢忍，別教菩薩于等覺位中斷除無明惑染，而于自性清淨心體忍可忍證，故稱無垢忍。(六)一切智忍，別教妙覺果佛，斷十二品無明惑盡，遍知一切中道之法，而于此法忍可忍證，故稱一切智忍。又智，知之意。十二品，謂十地等覺妙覺所斷之惑，各有一品。﹝菩薩瓔珞本業經卷上﹞（參閱‘忍’2889）


