---
title: 兩展三禮
source: deerpark.app
---

**來源：丁福保佛學大辭典**

<p>【術語】展者，將作禮，初欲展坐具（坐具即尼師檀），師家止之，乃作摺勢，鞠躬敘事情，是為一展。復欲重展，復被止，乃作摺勢敘寒暖，是為兩展。然不拜則情不足，故不展坐具以手持之觸地三拜也。勅修清規遊方參請曰：「起至爐前，兩展三禮謝茶。初展云：某等重承煎點，特此拜謝，下情不勝感激之至。再展云：即日時令謹時，恭惟堂頭和尚，尊候起居多福。退身觸禮三拜。」</p>
