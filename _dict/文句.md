---
title: 文句
source: deerpark.app
---
### 佛光大辭典

(一)指解釋經文。又稱章、疏、述義、記、釋解等。以文句為題之書名有天台智者之妙法蓮華經文句、金光明經文句等。一般文句系以釋者之句，分別解析本經經文之義。

(二)凡十卷，或作二十卷。為妙法蓮華經文句之略稱，通稱法華文句。隋代智說，灌頂筆錄。今收于大正藏第三十四冊。為法華三大部之一。（參閱‘法華文句’3399）



### 三藏法數

文即字也。依類象形為字，形聲相稱曰文。謂一切契經，皆以文為身，文成語為句，詮顯其義，必藉於文，是為文句。



### 丁福保佛學大辭典

【術語】解釋經文，謂之文句，或云章，疏，述義，記，釋解等。文句之題，如天台智者之妙法蓮華經文句，金光明經文句是也，文句者，以釋者之句，分別本經之文之義也。又解釋經之文文句句，故名文句，有財釋是也。但常言文句者，指妙法蓮華經文句而言。總即別名也。文句記一曰：「言文句者，文謂文字，一部始終。句謂句讀，義通長短。今但以句而分其文，故云文句。」



