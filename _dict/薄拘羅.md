---
title: 薄拘羅
source: deerpark.app
---

### 丁福保佛學大辭典

【人名】Vakkula，又作薄矩羅，薄俱羅，薄羅婆拘羅，縛矩羅，波鳩蠡。羅漢名。譯曰善容，或偉形。法華文句二曰：「薄拘羅者，此云善容，或偉形，或大肥盛。（中略）色貌端正，故言善容也。」玄應音義二十五曰：「薄俱羅，舊言薄俱羅，此云善容，持一不殺戒得五不死者也。」俱舍寶疏二十二曰：「縛矩羅，舊云薄羅。」可洪音義二曰：「波鳩蠡，即薄拘羅也。」薄拘羅經曰：「我於此正法律中學道以來八十年，未曾有病乃至彈指頃頭痛者，未曾憶服藥乃至一片訶梨勒。」



### 佛光大辭典

梵名Vakkula， Bakkula， Bakula， Vakula  ，巴利名Bakkula， Bākula 。為佛弟子之一。又作婆拘羅、波拘盧、縛矩羅、薄羅。意譯作重姓、賣姓、善容。幼時，繼母五度殺害不果。出家之後，畢生無病苦，世壽一六○，世稱長壽第一。﹝中阿含卷八薄拘羅經、增一阿含經卷十三、大智度論卷二十二、卷二十九、法華經文句卷二、中論疏卷十末﹞


