---
title: 報土
source: deerpark.app
---

### 陳義孝佛學常見辭彙

四土之一。見四土條。



### 丁福保佛學大辭典

【術語】四土之一。酬萬行之因而得之萬德莊嚴淨土也。見四土條。

參照：<a href="/dict/四土">四土</a>



### 佛光大辭典

謂酬報因業之土。即由眾生自業所感之依報之國土，及為酬報菩薩因位之願行所得清淨之佛土。

(一)眾生自業所感之報土。又作果報土。據仁王般若波羅蜜經卷上教化品、菩薩瓔珞本業經卷上賢聖學觀品載，佛所居之土為淨土，其餘三賢、十聖乃至一切眾生所居之土，皆為惑業所感，故總稱為果報土。又據吉藏淨名玄論卷八、大乘玄論卷五之說，果報土有淨土、不淨土、不淨淨土、淨不淨土、雜土等五種之別，佛因無三界內外之惑業，故無土，但佛入于眾生之報土中施化，故稱為應土。又因報土有五種，故應土亦隨之而有淨土、不淨土等五種，加上報土，共計十土。

此外，慧遠大乘義章卷十九舉出事淨、相淨、真淨三種淨土，智維摩經略疏卷一舉出凡聖同居土、方便有餘土、實報無障礙土、常寂光土四種，吉藏大乘玄論卷五舉出凡聖同居土、大小同住土、獨菩薩所住土、諸佛獨居土四種，新羅僧元曉之兩卷無量壽經宗要舉出因果相對、一向不一向相對、純雜相對、正定非正定相對四種淨土，凡此，皆就所住之人而對淨土加以分類。其中，智與吉藏之前三土、元曉之後三土、慧遠之前二土及真淨土中之離妄真土，相當于果報土；慧遠真淨土中之純淨真土、智與吉藏之第四土、元曉之初土等，則為佛一人所住之真淨土。﹝觀無量壽佛經疏（智）、觀無量壽經義疏（吉藏）、法華義疏卷十、維摩經疏庵羅記卷七、卷八﹞

(二)佛之報身所居之土。又作實報土、真實報土。與‘受用土’同義。即酬報佛于過去因位之願行所成之淨土。故佛之報土，乃由因位無漏之行業所燻發而顯現無量莊嚴之清淨剎土；此土為第一義諦所攝，能不被劫火等所燒盡。如極樂淨土即為法藏比丘（阿彌陀佛因地之名）四十八願所成之報土。

佛地經論卷一謂佛之報身有自受用身、他受用身二種，隨之，其所居之土亦分為自受用身土及他受用身土。吉藏于法華義疏卷十謂應身（即報身）有內應身及外應身，土亦有內應身土、外應身土。此內應、外應二土，相當于佛地經論所說之自受用土、他受用土；其中，內應自受用身土為常住而不毀壞，外應他受用身土則為無常，終將盡滅。迦才之淨土論卷上亦舉出報土有實報土、事用土二種，前者人土同體，唯佛能見，後者為人土別體，初地以上之菩薩隨分得見，其所見隨其階位而有粗妙之異。此外，智儼之華嚴經孔目章卷一之十種淨土章及法苑珠林卷十五、遊心安樂道等，皆舉出報土有實報土、事用土二種。但慧遠于所立事淨、相淨、真淨三種淨土中，將真淨土區別為菩薩所感之離妄真土，及佛所得之純淨真土二種；又將後者分為法性、實報、圓應等三土。智維摩經略疏卷一則認為在菩薩所感之實報土外，別無報佛所居之淨土；即于所立四土中，以凡聖同居土及方便有餘土為應佛所居，實報無障礙土為報佛所居（即斷無明之菩薩所居），常寂光土則為法身所居（即諸佛如來所居）。又吉藏于淨名玄論卷八之中，亦主張應土即報土之說。﹝金剛仙論卷五、成唯識論卷十、大乘玄論卷五、梁譯攝大乘論釋卷十三、大乘義章卷十九、略論安樂淨土義、法華經玄義卷七上、法華文句卷十上、仁王經疏卷三、大乘法苑義林章卷七末、釋淨土群疑論卷一、維摩經疏庵羅記卷七﹞（參閱‘四土’1647、‘受用土’3100）


