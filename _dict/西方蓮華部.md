---
title: 西方蓮華部
source: deerpark.app
---

**來源：三藏法數**

蓮華部者，謂如來得自性清淨法身，而住雜染濁惡世界，不被一切煩惱染汙，猶如蓮華。入清淨三摩地，以妙觀察智，說諸陀羅尼，令諸眾生證悟清淨法界，如蓮華不染諸垢，具足一切無漏善法，是為蓮華部。亦名法部，謂以此法門，加持極樂世界，水鳥樹林，皆演法音。故西方以阿彌阤佛為教主也。（無漏者，不漏落三界生死也。梵語阿彌阤，華言無量壽。）



### 丁福保佛學大辭典

【術語】以金剛界之五部，配於五方，則西方為蓮華部，妙觀察智之無量壽如來也。


