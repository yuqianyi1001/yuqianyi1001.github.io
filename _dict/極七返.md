---
title: 極七返
source: deerpark.app
---
### 法相辭典

★顯揚三卷十一頁雲：一、極七返。謂即預流果、由善修聖道故；或于天上，或于人間，或天上人間，受七有生己；得盡苦際。

★二解如預流中說。



### 丁福保佛學大辭典

【術語】又作極七有，極七生。預流之聖者，不斷修惑者。於欲界之人與天，七返往來受生中，必聖道成就，證羅漢果，故謂之極七返。此七往來中，於人中有七度之中有，七度之生有，於天中有七度之中有，七度之生有。合有二十八生，而七之數同，故略云極七生。猶言七處善，七葉樹。但云二十八生者，除最初得道之身，蓋若於人趣得預流果者，七生天上，有七之中有與生有，又七生人中，有七中有，七生有，於其最後之人中生有入於涅槃，又於天趣得預流果者，下生於人，有七中有，七生有。上生於天，有七中有，七生有，於其最後之天上入於涅槃。故知除最初得道之身也。若取之，則為二十九生。問：何故限於七生而無第八生？答曰：是以身之相續限於七生而所有之聖道成就故也。聖道之力，法爾而然，猶如七步蛇，第四日瘧。而此極七生乃言預流果之最鈍根者，至其利根者，有一生而直證阿羅漢果者。俱舍論二十三曰：「頌曰：未斷修斷失，住果極七返。論曰：諸住果者，於一切地修所斷失都未斷時，名為預流生極七返。七返言顯七往返生，是人天中各七生義，極言為顯受生最多，非諸預流皆往七返故。（中略）彼從此後別於人中極多，結七中有生有，天中亦然，總二十八。皆七等故說極七生，如七處善，及七葉樹。（中略）若於人趣得預流果，彼還人趣得般涅槃。於天趣得，還於天趣。何緣彼無受第八有？相續齊此，必成熟故。聖道種類，法應如是，如七步蛇，第四日瘧。」十住論曰：「初果聖者，睡眠懶惰，不至二十九有。」



