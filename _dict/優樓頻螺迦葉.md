---
title: 優樓頻螺迦葉
source: deerpark.app
---

**來源：三藏法數**

<p>梵語優樓頻螺，華言木瓜林；謂其居處，近於此林，故以名之。將護四眾，供給四事，令無所乏，最為第一。（四眾者，一比丘、二比丘尼、三優婆塞、四優婆夷也。四事者，一飲食、二衣服、三臥具、四醫藥也。）</p>

**來源：丁福保佛學大辭典**

<p>【人名】Uruvilvā－kāśyapa，又作優樓頻蠃迦葉，優盧頻螺迦葉，優樓頻蠡迦葉，優留毘迦葉。烏盧頻螺迦葉波。羅漢名。譯曰木瓜林。三迦葉之第一。玄應音義二十五曰：「烏盧頻螺，此云木瓜林，在此林下修道，故以名焉。迦葉波是姓，舊言優樓頻螺。正法華經云：上時迦葉，兄弟三人，居長者也。」玄贊一曰：「迦葉波者姓也，此云飲光，婆羅門姓。上古有仙，身有光明，飲蔽日月之光。（中略）三迦葉，皆飲光種。兄弟三人，梵云鄔盧頻螺，言優樓，訛也。此云木瓜，當其胸前，有一癃起，猶如木瓜。又池中龍亦名木瓜，從彼為稱，故以為名。」為歸佛前有五百弟子之外道論師。導佛於毒蛇窟，不得害。與二弟及弟子共歸佛出家。見四分律三十二。</p>

**來源：佛光大辭典**

<p>梵名Uruvilvā -kāśyapa ，巴利名Uruvela-kass=apa  。佛陀弟子三迦葉之一。優樓頻螺（梵Uruvilvā  ）為位于佛陀伽耶南方尼連禪河畔之地名，迦葉（梵Kāś=yapa  ）為其姓。又稱耆年迦葉、上時迦葉。未歸依佛陀之前，與二位胞弟伽耶迦葉（梵Gayā -kāśyapa ）、那提迦葉（梵Nadī -kāśyapa ）皆信奉事火?外道；以其頭上結發如螺髻形，故又稱螺發梵志（梵Jaṭila  ）。</p><p>三兄弟領弟子千人住于摩揭陀國時，為有名望之長老，故四方歸信雲集。後佛陀示現種種神通度化，遂成為佛弟子，將祭火器具皆投入尼連禪河。今印度山琦（Sanchī）大塔塔門之浮雕中，即有佛陀教化三迦葉之事蹟。</p><p>在密教中，位居胎藏界曼荼羅遍知院之三角智印左方。形像為全身肉色，現比丘形，合掌坐于座具上。密號善巧金剛。﹝中阿含經卷十一、普曜經卷八、中本起經卷上、佛所行贊卷四、五分律卷十六、四分律卷三十二、青龍寺儀軌卷中、大唐西域記卷八、玄應音義卷二十五、慧琳音義卷二十六﹞</p>
