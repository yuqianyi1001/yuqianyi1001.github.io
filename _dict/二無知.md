---
title: 二無知
source: deerpark.app
---

**來源：丁福保佛學大辭典**

<p>【名數】小乘有部所說，一、染污無知，即一切之煩惱。台家所謂見思二惑也。以無明為體，無明執著於事理之法，其性分不淨，故曰染污，其體昏闇，不知四諦之真理，故曰無知。此無明俱起一切之餘惑，故舉無明，即攝一切之煩惱也。二、不染污無知，以劣慧為體，劣慧為無始以來怠於學問研究之結果，不解事物義理之下劣智慧也。是非執著於物之不淨性分，故謂之不染污，不知事物之義理，故謂之無知，台家所謂塵沙之惑也。不染污無知不執著於事物，不能為出生死之障，故聲聞緣覺之二乘不斷之，佛於濟度眾生上有知一切事物之必要，故斷此劣慧而成一切種智也。俱舍光記一曰：「問染污無知何為體？解云：以無明為體，所以不言餘煩惱者，無明通與諸惑相應。若說無明亦顯餘惑。（中略）不染無知，以未成佛來所有一切有漏無染劣慧為體。」</p>

**來源：佛光大辭典**

<p>乃小乘有部所立之染污無知與不染污無知。(一)染污無知，即一切之煩惱。天台家所謂之見思二惑。以無明為體，無明執著于事理之法，其性分不淨，故稱染污；其體昏，不知四諦之真理，故稱無知。此無明俱起一切之餘惑，故舉無明，即攝一切之煩惱。(二)不染污無知，即天台家所謂之塵沙惑。以劣慧為體，根性昧，不知事物之理、法門之義，是為無始以來不學之果。此無知非執著于事物之不淨性分，故稱為不染污；以其不知事理，故稱為無知。此無知非為悟諦理、離生死之自行障，但為了知一切法、成一切智人，普教化人之化他障，故亦謂之化導障之惑。阿羅漢獨斷染污無知，不斷不染污無知，故有赤鹽亦不知之愚者；佛兼斷兩者，故稱為一切智人。﹝俱舍論光記卷一、俱舍頌疏卷一﹞</p>
