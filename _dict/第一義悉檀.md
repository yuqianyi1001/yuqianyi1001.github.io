---
title: 第一義悉檀
source: deerpark.app
---

### 三藏法數

第一義，即理也。謂佛知眾生善根已熟，即為說法，令其得悟聖道，是名第一義悉檀。



### 丁福保佛學大辭典

【術語】四悉檀之一。說一實中道之理，使眾生斷惑證理，佛之善巧也。



### 佛光大辭典

大智度論卷一所說四悉檀之第四。又作入理悉檀。佛以善巧，依第一義來詮明一實中道之理，令眾生斷惑證理，稱為第一義悉檀。即諸佛化導眾生之法，計有四種範疇，各成就其義，互不違背。其中第一義悉檀，即一切論議語言悉可破散，諸佛及闢支佛、阿羅漢等所行之法則真實而不可破散，超過語言之道，心行處滅。第一義悉檀又分為可說、不可說二種：(一)以諸佛等所得之法為不可說。(二)以‘一切實、一切非實、一切實亦非實、一切非實非不實’等四句闡說諸法實相，是為可說。若配天台宗化法四教之四諦，第一義悉檀可配于圓教之無作四諦。﹝法華經玄義卷一下﹞（參閱‘四悉檀’1758）


