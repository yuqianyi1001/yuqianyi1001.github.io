---
title: 白蓮社
source: deerpark.app
---
### 佛光大辭典

為念佛修行之結社。全稱白蓮華社。略稱蓮社。源于東晉慧遠所創之結社念佛，今為此類結社之通稱。東晉太元九年（384），慧遠入廬山，住虎溪東林寺，四方求道緇素望風雲集。元興元年（402）七月，集慧永、慧持、道生、劉遺民、宗炳、雷次宗等一百二十三人，于東林寺般若台無量壽佛像前建齋立誓，精修念佛三昧，以期往生西方。以寺之淨池多植白蓮，又為願求蓮邦之社團，故稱白蓮社。其後追隨者漸多，開淨土教興盛之端緒。唐末宋初，尤為盛行。每結同志共建淨土道場，勤修淨業；乃以慧遠為蓮社之始祖，依般舟三昧經為蓮社念佛之主要思想，以見佛往生為目的。元代至大元年（1308）蓮社被禁，其時，東林寺優曇普度（？～1330）上‘廬山蓮宗寶鑑’十卷闡明蓮宗義旨，乃獲解禁，並受命為教主。其後，歷明、清至今，猶有結社念佛者。又結社念佛之風亦傳至日本、朝鮮而盛行。﹝釋氏要覽卷上、出三藏記集卷十五、梁高僧傳卷六、佛祖統紀卷九、卷十二、卷四十五、卷四十七﹞



### 丁福保佛學大辭典

【雜名】見白蓮華社條。

參照：<a href="/dict/白蓮華社">白蓮華社</a>



