---
title: 靜慮
source: deerpark.app
---

### 陳義孝佛學常見辭彙

靜坐思惟，亦即禪定。



### 法相辭典

★瑜伽三十三卷十頁雲：言靜慮者，于一所緣，系念寂靜，正審思慮；故名靜慮。

★二解　攝論二卷二十五頁雲：又能消除所有散動；及能引得內心安住；故名靜慮。

★三解　俱舍論二十八卷二頁雲：依何義故，立靜慮名？由此寂靜，能審慮故。審慮即是實了知義。如說心在定，能如實了知。審慮義中，置地界故。此宗審慮，以慧為體。若爾；諸等持皆應名靜慮？不爾。唯勝方立此名。如世間言，發光名日；非螢燭等，亦得日名。靜慮如何獨名為勝？諸等持內，唯此攝支。止觀均行，最能審慮；得現法樂住，及樂通行名。故此等持，獨名靜慮。若爾；染污寧得此名；由彼亦能邪審慮故。是則應有大過之失？無太過失。要相似中，方立名故。如敗種等。世尊亦說有惡靜慮。



### 丁福保佛學大辭典

【術語】梵語駄耶演那Dhyāna，譯為靜慮。七種定命之一。見三昧條。此靜慮有生定之二種，為生於色界四禪天，修其禪定，謂之四種定靜慮（見四禪定條）。其所生之天處，謂之四種生靜慮。見四禪天條。

參照：<a href="/dict/三昧">三昧</a>

參照：<a href="/dict/四禪定">四禪定</a>

參照：<a href="/dict/四禪天">四禪天</a>


