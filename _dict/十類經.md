---
title: 十類經
source: deerpark.app
---
### 佛光大辭典

華嚴經教海難思，無可限量，從狹至寬，略分十類。即：(一)略本經，指現今所傳八十卷本及舊譯六十卷，皆為下本十萬偈中之部分，故稱略本經。(二)下本經，指摩訶衍藏。龍樹菩薩入龍宮，見華嚴經上、中、下三本，下本十萬偈，四十八品，龍樹誦得流傳于世，故稱下本經。(三)中本經，龍樹于龍宮所見者，凡四十九萬八千八百偈，一千二百品，故稱中本經。(四)上本經，亦龍樹于龍宮所見者，凡十倍三千大千世界微塵數偈，四天下微塵數品，故稱上本經。(五)普眼經，即海雲比丘（善財童子所參第三位善知識）所持之經。若以大海為墨，須彌聚筆，書此普眼法門一品中之一門，一門中之一法，一法中之一義，一義中之一句，猶不能盡，故稱普眼經。(六)同說經，佛就百億同類世界，遍于虛空，皆有主伴，同說無盡法輪，故稱同說經。(七)異說經，樹形等異類世界，其中眾生報類亦別，佛于彼現身說法，而施設不同，故稱異說經。(八)主伴經，毗盧遮那佛與十方佛互為主伴，重重無盡而說此經，故稱主伴經。(九) 眷屬經，下劣之機不能聞圓頓一乘大法，故佛隨宜說三乘教，引入此門，皆為此經勝方便，故稱眷屬經。(十)圓滿經，圓融以上諸本為一無盡大修多羅海，隨一會一品、一句一文，皆攝一切，無有分限，故稱圓滿經。﹝華嚴經疏卷三﹞



### 丁福保佛學大辭典

【雜語】華嚴經有廣略十種。見華嚴經條。

參照：<a href="/dict/華嚴經">華嚴經</a>



