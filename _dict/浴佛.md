---
title: 浴佛
source: deerpark.app
---

**來源：丁福保佛學大辭典**

<p>【行事】與灌佛同。西天於平常行之。中日諸宗於四月八日之佛生日行之。禪家更於十二月八日之佛成道日行之。後漢書陶謙傳曰：「每浴佛輒多設飲飯，布席於路。」荊楚歲時記曰：「荊楚以四月八日諸寺各設會，香湯浴佛，共作龍華會。以為彌勒下生之徵也。」吳志劉繇傳曰：「笮融督廣陵彭城，大起浮圖祠。以銅為人，黃金塗身，衣以錦采，垂銅槃九重。下為重樓閣道，可容三千餘人，悉課讀佛經。令界內及旁郡人有好佛者，聽受道，復其他役，以招致之。由此遠近前後至者，五千餘人戶。每浴佛多設酒飯，布席於路，經數十里。民人來觀及就食，且萬人，費以巨億。」宋書劉敬宣傳曰：「八歲喪母。四月八日，敬宣見眾人灌佛，乃下頭上金鏡以為母灌。因悲泣不自勝。」僧史略上曰：「浴佛者，唐義淨三藏躬游西域，見印度每日禺中，維那鳴鐘，寺庭取銅石等像，於盤內磨香或泥，灌水以[(畾/(冗-几+互))*毛]揩之。舉兩指灌水於自頂之上，謂之吉祥之水，冀求勝利焉。問：浴佛表何？通曰：象佛生時龍噴香雨，浴佛身也。然彼日日灌洗，則非生日之意。疑五竺多熱，僧既頻浴，佛亦勤灌耳。東夏尚臘八，或二月四月八日，乃是為佛生日也。」參照灌佛條。</p><p>參照：<a href="/dict/灌佛">灌佛</a></p><p>參照：<a href="/dict/灌佛">灌佛</a></p>

**來源：佛光大辭典**

<p>又作灌佛。乃為紀念釋尊誕生，佛寺舉行誦經法會之儀式。佛陀降生後，天降香水為之沐浴。根據此一傳說，于每年四月八日舉行法會，用花草作一花亭、亭中置誕生佛像，以香湯、水、甘茶、五色水等物，從頂灌浴，此外還舉行拜佛祭祖、供養僧侶等慶祝活動。此一法會，即稱</p><p>灌佛會，亦稱佛生會、浴化齋。佛誕節因此又稱浴佛節。在印度及西域則是將誕生佛像置于車內，遊行市區。我國唐、宋時代亦盛行此種法會。傳到日本後，日本亦從承和七年（840）開始，每年四月八日均在皇宮中舉行灌佛，此種浴佛法會，稱為花祭，以後一般寺廟亦廣為流行。又浴佛時所唱之頌文稱為浴佛偈。</p><p>此外，依般泥洹後灌臘經載，以佛誕日及七月十五夏滿日舉行灌佛，稱為灌臘。或依譬喻經，而有臘八之浴佛。禪林中，于十二月初八佛成道日亦行灌佛儀式。浴佛所用之香湯，其內應以牛頭釤礎□鹹礎□嗄β尷恪□仕傘□核、白檀、鬱金、龍腦、沈香、麝香、丁香等種種妙香互滲而成，其後置于淨器。浴佛儀式中，既以香湯灌灑佛頂，應以淨水繼灌浴之。有關浴佛之由來，在印度一般寺廟每天均舉行浴佛，此乃起因于印度氣候炎熱，需每日淋水，故南海寄歸內法傳卷四、大宋僧史略卷上均謂浴佛原非僅行于佛之誕生日，然至後世漸成一年一度之儀式。﹝浴佛功德經、釋氏要覽卷中、敕修百丈清規卷二佛降誕條、禪林象器箋報禱門﹞</p>
