---
title: 練根
source: deerpark.app
---

### 法相辭典

★瑜伽五十七卷二十一頁雲：問：幾補特伽羅，有練根耶？答：一切有學及無學五退思護住堪達種姓。非諸獨覺，亦非菩薩。性利根故。問：若預流者，修練根時，既得練根；亦證一來果耶？答：證。問：亦證不還果耶？答：不證。對治難得故。所應得義，極廣大故。問：若不還者，修練根時，既得練根；亦進離欲耶？答：進。問：亦證阿羅漢果耶？答：不證。由前因故。轉根已後，一切皆證。

★二解雜集論十四卷二十二頁雲：復次若諸菩薩性是利根；雲何復令修練根耶？謂令依利軟根，引發利中根；復依利中根，引發利利根故。前已說一切菩薩性是利根，而復說于時時中應修練根者；由于自種類，復有軟等三品，後後相引發故；說名練根。若異此者；諸利根種姓補特伽羅應，根唯一品。諸菩薩等，根品差別，應不可得。然有可得。是故利根，復有差別。

★三解俱舍論二十五卷八頁雲：如上所言有練根得，無學有學，正練根時，各幾無間，幾解脫道？何性攝，何所依？頌曰：練根無學位，九無間解脫。久習故學一。無漏依人三。無迷依九地。有學但依六。舍果勝果道，唯得果道故。論曰：求勝種姓修練根諸，無學位中，轉一一性，各九無間九解脫道，如得應果。所以者何？彼鈍根性，由久慣習，非少功力可能令轉。學無學道所成堅故。有學位中，轉一一性。各一無間一解脫道。如得初果，上相違故。彼加行道，諸位各一。如是無間及解脫道，一切唯是無漏性攝。聖者必無用有漏道而轉根理。非增上故。依、謂身地。此所依身，唯人三洲。餘無退故。此所依地，無學通九。謂未至，中間，四定，三無色。有學唯六。謂除後三。所以者何？夫轉根者，容有舍果及勝果道。所得唯果，非向道故。無有學果，無色地攝。故學練根，但依六地。



### 丁福保佛學大辭典

【術語】在加行位中修行者，訓練諸根，捨鈍根而就利根也。



### 佛光大辭典

指在加行位中之修行者，調練其根性，使成勝根。與轉根、增進根（梵indriya -vivṛddhi ）同義。即藉由道力之故，令根相續，或舍下而得中，或舍中而得上，漸次增勝，稱為練根。依阿毗達磨順正理論卷七十之意，遮遣見、修所斷之惑所引發之不染污無知之現行，以成勝根，稱為練根。其中，在學位者，以一加行、一無間、一解脫道，正遮見惑所發之無知；在無學位者，以一加行、九無間、九解脫道，除遣修惑所發之無知，以此轉根。異生及信解、無學六種性中之前五種性，皆修練根，然見道及不還果之人之‘欲界經生’者等，則無練根之義。此因見道系速疾而不修加行，故不須修練根；而‘欲界經生’之聖者等既已究極其根性而熟習，故亦不修練根。又據瑜伽師地論卷五十七之說，謂獨覺及菩薩，其性利根，故不修練根。﹝阿毗達磨順正理論卷五十六、大毗婆沙論卷六十七、卷六十八、俱舍論卷二十一、卷二十四、大乘阿毗達磨雜集論卷十三﹞（參閱‘轉根’6621）


