---
title: 地神護法
source: deerpark.app
---

### 丁福保佛學大辭典

【術語】金光明經堅牢地神品曰：「隨是經典所流布處，是地分由敷師子座令說法者宣說，我當在中，常作宿衛，隱蔽其身，於法座下頂戴其足。而此大地眾味增長，藥草華果皆悉具足，眾生食已，增長壽命。」地藏本願經地神護法品曰：「佛告堅牢地神：汝大神力諸神莫及，閻浮土地，悉蒙汝護，乃至草木穀米從地有，皆由汝力。若未來世中依地藏本願經修行者，以汝神力擁護之，勿令一切災害及不如意事聞於耳。」


