---
title: 圓測
source: deerpark.app
---

### 丁福保佛學大辭典

【人名】唐京師西明寺圓測，慧解縱橫，玄奘三藏為慈恩基師講新翻之唯識論時，測賂守門者隱而聽之。歸則緝綴義章。將欲罷講，測於西明寺鳴鐘集眾，稱講唯識。基嫌其有奪人之心，遂讓測講訓。三藏講瑜伽論。還同前盜聽而受之。亦不後基也。迨天后初，選入譯場為證義。所著之唯識疏鈔，天下分行焉。見宋高僧傳四。



### 佛光大辭典

（613～696）唐代法相宗僧。新羅（朝鮮）王族出身，俗姓金。名文雅，以字行世。隋大業九年生。十五歲遊學我國，歷事京師法常、僧辯等，博通毗曇、成實、俱舍、毗婆娑等論。貞觀年間，敕住京邑西明寺，世稱西明圓測。後值玄奘歸返，開設譯場，奉旨參與其事，與窺基（慈恩大師）、普光並肩齊轡，競芳一時。據宋高僧傳卷四載，玄奘為窺基講新譯成唯識論，師乃賄賂守門者而盜聽，歸西明寺緝綴義章，而先于窺基講之。其後，玄奘講瑜伽師地論，師復同前盜聽受之，亦先窺基而講之。其後，武後禮之為師，信崇逾恆，新羅遣使請歸，武後不允。歷參日照、提雲之譯事，任證義。後于萬歲通天元年入寂，世壽八十四。著有成唯識論疏、解深密經疏、仁王經疏、心經疏、因明正理門論疏等。弟子有道證、勝莊、慈善等，均為當世著名學僧，蔚為慈恩系之亞流。﹝六學僧傳卷二十三﹞


