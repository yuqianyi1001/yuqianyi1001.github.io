---
title: 同體慈悲
source: deerpark.app
---
### 丁福保佛學大辭典

【術語】觀一切眾生之身與己身同體一身，而起拔苦與樂之心，謂之同體之慈悲。起信論曰：「一切諸佛菩薩，皆願度脫一切眾生，自然熏習常恒不捨，以同體智力故，隨應見聞而現作業。」又曰：「以取一切眾生如己身故，而亦不取眾生相，此以何義故？謂如實知一切眾生及與己身真如平等無別異故。」



