---
title: 空無邊處定
source: deerpark.app
---
### 佛光大辭典

梵語ākāśānantyāyatana dhyāna。乃四無色定之一。又作空處定。意指超越色界之第四禪，滅除與眼識相應之諸色想、與耳、鼻、舌、身等四識相應之有對想及所有不善想，乃至滅除障礙定之一切想而思惟空無邊之定相。若于人界修得此定，死後當生于空無邊處。

法蘊足論卷八無色品（大二六·四八八下）：‘初修業者，先應思惟，第四靜慮為粗苦障；次應思惟空無邊處，為靜妙離（中略）。彼若爾時，攝錄自心，令不散亂，馳流餘境，能令一趣，住念一緣，思惟修習空無邊處定相，如是思惟，發勤精進，勇健勢猛，熾盛難制，勵意不息，是名空無邊處定加行，亦名入空無邊處定。彼于此道，生已修習多修習故。（中略）又此定中，若受若想，乃至若慧等，名空無邊處定俱有諸法，如是諸法，亦名空無邊處定。’

又因四無色定之每一定，以其自體而言，皆稱為根本定；接近根本定前之預備階段，稱為近分定，或加行定。加行，事先的加功用行之意。故知空無邊處定可分為加行、根本二定，尚存對‘有’與‘空’無邊之知解者，即是加行定；若已發得根本定，而入于空無邊之境界者，則無知亦無解。﹝坐禪三昧經卷下、大智度論卷二十、禪法要解卷下、大乘義章卷十三、法界次第初門卷上之下﹞（參閱‘空無邊處’3481）



### 陳義孝佛學常見辭彙

修空無邊處的禪定。在人間修得這種禪定的人，死後便生到無色界的空無邊處去。



### 丁福保佛學大辭典

【術語】Akaśanantāyatana dhyana，於人界修得此定者，死後生於空無邊處也。此定有加行根本之二，有空無邊之知解者，加行定之分也，發得根本定，則惟空無邊之境界而已，無知亦無解。



