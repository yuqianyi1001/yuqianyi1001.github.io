---
title: 慧布
source: deerpark.app
---

### 丁福保佛學大辭典

【人名】廣陵人。姓郝氏。二十一歲出家。初就楊都建初寺瓊法師學成實。尋就[山*聶]山止觀寺僧詮聽三論講。洞達清玄，妙知論旨。後遊北鄴，訪可禪師寫章疏六馱，負之還江表。又往齊國，廣寫錄闕書。嘗見西方往生行人告云：如我所願，在眾生化度。如何在蓮華中受十劫樂耶？未若於三途處救濟苦也。可以見其志矣。年七十，自絕穀粒，遂寂。終時手屈三指云。見續高僧傳七等。



### 佛光大辭典

（518～587）南朝陳代僧。廣陵（江蘇江都）人，俗姓郝。二十一歲出家，初從楊都建初寺瓊法師學成實論；後從攝山止觀寺僧詮聽中論、百論、十二門論等三論，均能洞達玄旨，故時人稱其為得意布、思玄布。常樂坐禪，誓不講話，端坐如木。後北遊訪鄴都慧可禪師，又遊學齊國，寫章疏六馱，攜還江南。返楊都後，適侯景作亂，雖受困厄，而弘濟之業不為稍減。至德年中（583～586），迎請恭禪師，建立攝山棲霞寺，名聞遠馳，陳主諸王並受皈戒，奉之如佛。禎明元年，絕谷不食而寂，世壽七十。法苑珠林卷八十二謂世壽七十餘。﹝續高僧傳卷七、釋氏稽古略卷二﹞


