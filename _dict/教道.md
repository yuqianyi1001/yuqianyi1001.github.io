---
title: 教道
source: deerpark.app
---

**來源：三藏法數**

教道有二：一謂別教菩薩，於十住、十行、十回向位中，依憑佛教方便修行，是名約行教道。二謂如來與住行向諸位菩薩說登十地之法，是名約說教道。（十住者，發心住、治地住、修行住、生貴住、方便具足住、正心住、不退住、童真住、法王子住、灌頂住也。十行者，歡喜行、饒益行、無瞋恨行、無盡行、離癡亂行、善現行、無著行、尊重行、善法行、真實行也。十回向者，救一切眾生離眾生相回向、不壞回向、等一切佛回向、至一切處回向、無盡功德藏回向、隨順平等善根回向、隨順等觀一切眾生回向、真如相回向、無縛解脫回向、法界無量回向也。十地者，歡喜地、離垢地、發光地、焰慧地、難勝地、現前地、遠行地、不動地、善慧地、法雲地也。）



### 丁福保佛學大辭典

【術語】地論說二道：一教道，依如來之教法而方便修行也。二證道，斷妄惑而證悟真實之理也。見二道條。

參照：<a href="/dict/二道">二道</a>


