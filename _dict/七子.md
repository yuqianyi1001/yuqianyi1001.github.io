---
title: 七子
source: deerpark.app
---

**來源：丁福保佛學大辭典**

<p>【名數】父母有七子，於病子慈心最深。七子譬人，天，二乘，藏通別三教之菩薩也。涅槃經二十曰：「譬如一人而有七子，是七子中一子遇病，父母之心非不平等，然於病子心則偏多。大王！如來亦爾，於諸眾生非不平等，然於罪者心則偏重。」章安疏曰：「或以七方便根性為七子，謂人天二乘三乘菩薩，是七子中有起過者，心則偏重。」</p>

**來源：佛光大辭典**

<p>乃佛陀慈悲之喻。謂一人有七子，于患病之子慈心最深。‘七子’之說法不一，一說系六道眾生六者與有罪之人，或謂六住之菩薩與十信之外凡，或四果、緣覺、聲聞與外凡人。大般涅經（北本）卷二十（大一二·四八一上）：‘譬如一人而有七子，是七子中一子遇病，父母之心非不平等，然于病子心則偏多。大王！如來亦爾，于諸眾生非不平等，然于罪者，心則偏重。’</p>
