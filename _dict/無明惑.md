---
title: 無明惑
source: deerpark.app
---
### 佛光大辭典

天台宗所立三惑之一。指迷于中道第一義諦之煩惱。即障覆中道之根本無明，為一切生死煩惱之根本。以其不了一法界之微細煩惱，遂成法性之障。此無明惑，聲聞、緣覺不知其名，僅菩薩能了知、斷盡，故又稱別惑。又此惑乃由于受界外生死而有煩惱，故屬界外之惑。別教菩薩從初地起漸斷此惑；而圓教菩薩則從初住起漸斷之，而證中道實相之理。﹝法華玄義卷三、卷五、摩訶止觀卷三上﹞（參閱‘三惑’624、‘無明’5094）



### 三藏法數

無明惑者，謂於一切法無所明了，故曰無明。此惑乃業識之種子，煩惱之根本。聲聞、緣覺不知其名；別在大乘菩薩，定慧雙修，萬行具足，方斷此惑。故亦名別惑也。



### 陳義孝佛學常見辭彙

天台宗所立三惑之一。見三惑條。



### 丁福保佛學大辭典

【術語】台家所立三惑之一。為障覆中道之理之根本無明，別教之菩薩從初地斷之，圓教之菩薩，從初住斷之，而證中道之理也。



