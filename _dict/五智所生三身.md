---
title: 五智所生三身
source: deerpark.app
---

**來源：丁福保佛學大辭典**

<p>【術語】蓮華三昧經謂依五智而生三身：一、法界體性智之身業為毘廬遮那佛，口業為普賢菩薩，意業為不動金剛。二、大圓鏡智之身業為阿閦佛，口業為文殊師利菩薩，意業為降三世金剛。三、平等性智之身業為寶生佛，口業為虛空藏菩薩，意業為軍荼利金剛。四、妙觀察智之身業為阿彌陀佛，口業為觀自在菩薩，意業為六足金剛。五、成所作智之身業為釋迦文佛，或不空成就佛，口業為金剛業菩薩，意業為摩訶藥叉金剛。此三者即如其次第為自性正法教令之三輪身也。瑜祇經曰：「金剛界徧照如來以五智所成四種法身，於本有金剛界。（中略）光明心殿中，云云。」十住心廣名目六曰：「以上五智，一切佛具之。然而約別相云之者，如次大日阿閦寶生彌陀不空五佛也，自家不二實義可思之。」</p>
