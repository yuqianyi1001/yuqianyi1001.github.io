---
title: 法塵
source: deerpark.app
---

**來源：陳義孝佛學常見辭彙**

<p>六塵之一，法塵是意根所緣的境界，意根對前五根所緣的境界，分別好醜，而起善惡諸法，是名法塵。吾人日常動作，雖已過去，而前塵影事，憶念不忘，即是法塵的作用。</p>

**來源：三藏法數**

<p>謂意根對前五塵分別好醜，而起善惡諸法，是名法塵。</p>

**來源：丁福保佛學大辭典**

<p>【術語】六塵之一。一切之法，為意識之所緣者謂之法塵。在十二處中，謂之法處，在十八界中謂之法界，於根境相對之語，則曰法境。楞嚴經一曰：「縱滅一切見聞覺知，內守幽閉，猶為分別影事。」行宗記二下曰：「法塵一界，兼通色心。」</p>

**來源：佛光大辭典**

<p>(一)六塵之一。指為意識所緣之諸法。經中常將煩惱比喻為塵垢，因此等諸法能染污情識，故稱法塵。楞嚴經卷一（大一九·一○九上）：‘縱滅一切見聞覺知，內守幽閒，猶為法塵分別影事。’又法塵相當于十二處中之法處，十八界中之法界。或指使人起執著心之現象。（參閱‘六境’1298）</p><p>(二)修行者執著于佛法，而生起迷妄心，此佛法于其人，亦稱為法塵。碧岩錄第八十三則（大四八·二○九上）：‘殊不知宗師家說話，絕意識，絕情量，絕生死，絕法塵，入正位，更不存一法。’</p>
