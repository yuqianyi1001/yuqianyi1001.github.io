---
title: 不定種性
source: deerpark.app
---
### 佛光大辭典

梵語aniyataikatara-gotra。又作不定性、三乘不定性。法相宗所立五種性之一。指由本有無漏種子之差別，而于聲聞、獨覺、菩薩等三乘種性尚未決定之機類。即具有聲聞、獨覺、菩薩三乘之種子，可為阿羅漢、闢支佛乃至成佛，以其性向不定，故稱不定種性。分為四類：(一)菩薩聲聞二性不定，具菩薩、聲聞二性，而所得之果不定。(二)菩薩獨覺二性不定，具菩薩、獨覺二性，而所得之果不定。(三)聲聞獨覺二性不定，具聲聞、獨覺二性，而所得之果不定。(四)聲聞獨覺菩薩三性不定，具聲聞、獨覺、菩薩等三性，而所得之果不定。其中除第三者永無成佛之期外，其他時至皆可成佛。﹝入楞伽經卷二、解深密經卷二無自相性品、佛地經論卷二﹞（參閱‘五種性’1179）



### 丁福保佛學大辭典

【術語】與不定性同。

參照：<a href="/dict/不定性">不定性</a>



