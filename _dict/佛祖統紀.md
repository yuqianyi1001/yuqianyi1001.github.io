---
title: 佛祖統紀
source: deerpark.app
---
### 佛光大辭典

凡五十四卷。南宋志磐著。略稱統紀。收于大正藏第四十九冊。全書主要闡明天台教學之傳統，以南宋景遷之宗源錄、宗鑑之釋門正統二書為基礎，仿史書紀傳體及編年體增編而成。分為本紀八卷、世家二卷、列傳十二卷、表二卷、志三十卷。

本紀記載釋迦成道、益物與天台宗所奉西土二十四祖、東土九祖、興道以下八祖之傳。世家收錄南岳、天台等一九八人之傳記。列傳收錄慈雲至廣智、神照、南屏等三七八人之傳記（十九、二十兩卷五十五人之傳已佚）。表有二：(一)列出梁武帝天監元年（502）至宋仁宗明道二年（1033），五百三十餘年間之歷代傳教表。(二)圖示西土與東土之佛祖系譜。志則有九種：山家教典志一卷，錄天台宗著作；淨土立教志三卷，記述淨土宗僧俗傳；諸家立教志一卷，記述禪、華嚴、法相、密教、律諸宗創教簡史；三世出興志一卷，略說過去、現在、未來諸佛大小三災；世界名體志二卷，記述世界八方諸天通論；法門光顯志一卷，列記有關像塔、佛事諸錄；法運通塞志十五卷，篇幅最大，編年記載歷代佛教史蹟；歷代會要志四卷，輯歷代興廢佛教事例；名文光教志二卷，載贊頌天台宗之志記碑文等。

本書奉天台宗為正統，雖編述偏重天台宗，但因採擇史料豐富，編選精審，不失為研究中國佛教史之重要參考資料。其中第十九、二十兩卷僅存目錄而缺傳文，然d續藏本法運通塞志之末段有所補錄，此或為後人所增補。此外，繼本書之後，另有續佛祖統紀一書之刊行，計二卷。收于d續藏第一三一冊。其內僅增補列傳部分，所增補者為三十人之傳記，然編者、編時不詳。﹝閱藏知津卷四十三﹞



### 丁福保佛學大辭典

【書名】五十四卷，宋志磐撰。天台一家之正史也。等不等觀雜錄四曰：「宋僧志磐所作佛祖統紀，收入大藏，流傳已久。予閱之，覺其尊崇本宗，實有違乎佛祖之本意也。夫瞿曇捨金輪王位而作沙門，是棄世間之榮，而就山林之寂也。傳其道者，莫不皆然。而志磐立一派以為正宗，作本紀，尊之為帝王。近支謂之旁出，作世家，尊之為諸侯。遠支作列傳，等之於士大夫。佛祖世繫表內之祖，十四祖以下，反同旁出，全是世俗知見。自迦葉受佛囑付而為初祖，歷代傳衣，至曹溪而止，此三十三代，皆從靈山會上一時印定。法身大士應運而出，主持正法也。今志磐以慧文大師遙宗龍樹一語，遂將後之十九祖判為旁出，稍知佛法者斷不出此。近聞台家後裔欲續統紀，自四明以下，立一正宗，接至近代，以本紀尊之。無知妄作，至於如此，尚得謂之如來真子乎？」又曰：「其眨賢宗，則曰有教無觀。其眨慈恩，則曰立義疏闊。自口口以降，四明以還，其中平平無奇者，亦尊為正統。」云云。



