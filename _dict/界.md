---
title: 界
source: deerpark.app
---

### 陳義孝佛學常見辭彙

１．差別的意思，亦即事物彼此差別而無混雜。２．性的意思，亦即事物固有的本體。



### 丁福保佛學大辭典

【術語】梵語駄都Dhātu，譯曰界。差別之義。彼此之事物，差別而無混濫也。大乘義章八末曰：「界別為界，諸法性別，故名為界。」止觀五上曰：「界名界別。」

性之義。謂事物固有之體性。大乘義章八末曰：「經名為界，亦名為性。」止觀五上曰：「界名界別，亦名性分。」俱舍光記一曰：「族義持義性義為界。」

因之義。生他物之原因也。唯識論十曰：「界是藏義，或是因義。」起信論義記中本曰：「中邊論云：法界者，聖法因為義故，是故名法界。此中因義，是界義故也。」百法疏曰：「界是因義，中間六識，藉六根發。六境牽生，為識為因，故名為界。」

種族之義。於事物有種族也。俱舍論一曰：「法種族義，是界義，如一山中有多銅鐵金銀等族說名多界。如是一身或一相續有十八類諸法種族，名十八界。」案此義可解為三界十八界等多界之界，不可釋為法界之界。

持之義。謂事物各維持自相也。俱舍論八曰：「能持自相，故名為界。」俱舍光記一曰：「持義為界。」

語根之義。總稱語根語幹謂之界。



### 佛光大辭典

梵語dhātu 之意譯。音譯為馱都，含有層、根基、要素、基礎、種族諸義。(一)界為各種分類範疇之稱呼，如：眼、耳、鼻、舌、身、意等六根，對色、聲、香、味、觸、法等六境，而產生眼識、耳識、鼻識、舌識、身識、意識等六識，合稱為十八界。又如地、水、火、風、空、識稱為六界。此外，欲界、色界、無色界稱為三界；此‘界’有接近于‘境界’之意。唯識宗即將一切法之種子稱為‘界’，有要素、因之意。﹝雜阿含經卷十二、相應部因緣篇第一、六十華嚴經卷五十八、法苑義林章卷五本﹞

(二)梵語動詞之語根，稱為字界。


