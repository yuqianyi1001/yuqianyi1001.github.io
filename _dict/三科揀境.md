---
title: 三科揀境
source: deerpark.app
---

### 丁福保佛學大辭典

【術語】天台以為觀心之境，於五陰，十二入，十八界之三科中，捨入與界而取五陰。於五陰中捨色，受，想，行，之前四者而取第五識。於識中捨見行，發得二種能招報之心，而取正對外境所分別之心。為外觀之境。



### 佛光大辭典

即天台宗論觀心之境，于圓頓止觀十境中之第一種陰入界境，揀五陰、十二入、十八界等三科之境而指示觀境。其揀境之次第，先揀舍十八界與十二入，而取五陰；繼于五陰中揀舍色、受、想、行等前四陰，而取第五識陰。又于識陰之中揀舍眼、耳、鼻、舌、身等前五識，而取第六識，于第六識中揀舍善惡之識，而取悠悠之無記識，後復揀舍心王、心所中之心所，取心王，以為觀境。此乃觀境之要法，亦四明知禮主張妄心觀最有力證據之一。﹝止觀輔行傳弘決卷五之二、摩訶止觀卷五上﹞


