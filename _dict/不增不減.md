---
title: 不增不減
source: deerpark.app
---

### 丁福保佛學大辭典

【術語】凡佛教說不增不減，有二門：一就實相之空理而言。一就法之無盡而言。如般若經，即就空理者，如不增不減經，即就無盡者般若心經曰：「諸法空相，不生不滅，不垢不淨，不增不減。」是諸法即真空也，真空無增減也。然如說生佛二界之不增不減，就生界之無盡佛界之無盡而言，二界無增減也。起信論義記上曰：「況眾生界如虛空界，設如一鳥飛於虛空，從西向東，經百千年終不得說東近而西遠，何以故？以虛空無分齊故。」



### 佛光大辭典

指常存，即真如、法性，或法界。法身乃不變、常住、遍一切處者，無一法增，亦無一法減。舊華嚴經卷三十四寶王如來性起品第三十二之二謂（大九·六一四下）：‘譬如如如性，離虛妄寂滅，亦無有生者，亦無有滅者。如是諸如來，及一切境界，亦同如如性，不增亦不減。’于大乘起信論中亦有（大三二·五七九上）‘真如自體相者，一切凡夫、聲聞、緣覺、菩薩、諸佛，無有增減，非前際生，非後際滅，畢竟常恆’之說。﹝不增不減經、佛性論卷四、寶性論卷二、梵文本中邊分別論釋（Madhyānta-vibhāga-vyākhyā）；Louis de la Vallée Poussin： Mélanges chinois et bouddhiques，1， 394﹞


