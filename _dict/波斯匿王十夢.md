---
title: 波斯匿王十夢
source: deerpark.app
---
### 丁福保佛學大辭典

【故事】舍衛國王夢見十事經說：「舍衛國波斯匿王得十夢，以問佛：一有二瓶，一空，一滿，其水往來，不入空瓶，表當來富者相送遺而不給貧者。二於馬口尻置食，表大臣食於官與民。三小樹生花，表後世人三十頭白。四小樹結實，表女子小即生子。五有羊食繩，表夫出賈販，婦在家與他男共住，食夫之財。六有狐坐於金床，表賤人之富。七有大牛隨小犢子而乳，表貨女使與他男子共住，己守門，食於女之婬錢。八四牛自四面來欲鬥，未鬥而去，表後世人主放逸不畏天，雨師祈雨，祇有雲自四方來，須臾雲四散。九大陂之水，中央濁，四邊清，表後世閻浮國土，八方安而中土亂。十大溪水赤，表後世國王興兵殺戮，流血赤。」



