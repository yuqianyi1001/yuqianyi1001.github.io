---
title: 支提
source: deerpark.app
---
### 佛光大辭典

梵語caitya，巴利語cetiya。又作支帝、枝提、支陀、支征、脂帝、制多、制底、制底耶。積集之義。又譯聚相。釋尊荼毗時，曾積聚香柴而成大積，此為‘支提’一名之起因，其後于佛陀之靈蹟等堆積磚土而營造之，又謂世尊無量之福德積集于此，故舉凡塔廟、靈廟、廟、方墳等，皆稱支提。此外，穿鑿石窟之特殊構造，亦稱支提。

塔（梵stūpa  ，音譯@堵波）與支提有別，依摩訶僧o律之說，有舍利者為塔，無舍利者為支提。後世多混用之，地持經論即主張不論有無舍利，皆稱支提。又據阿育王經卷七載，佛之生處、成道處、轉法輪處、涅處，稱四支征，而世所廣知者則為‘四大靈塔’，亦是混用之例。另有說總稱為‘塔’，別稱‘支提’者。

現今印度稱為支提之石窟頗多，其中，七葉窟（梵Sapta -parṇa-guhā ），及史達瑪（Sudāma）、洛馬斯利

夕（Lomas Rishi）等窟，被視作原始支提。又如帕賈（Bhāja）及貝達沙（Bedsā）等窟，則被視為支提之大成。﹝起世經卷七、摩訶僧o律卷三十三、有部目得迦卷十、法華經文句卷八下、法華義疏卷十一、玄應音義卷三、南海寄歸內法傳卷三﹞



### 丁福保佛學大辭典

【術語】Caitya，又作支帝，脂帝，支徵。新作制多，制底，制底耶。積聚之義。以積聚土石而成之也。又謂世尊無量之福德積集於此也。義翻云靈廟。或言有舍利云塔婆，無舍利云制底。或謂總云塔，別云制底。或謂制底與塔婆其義同，無有無總別之差。寄歸傳三曰：「大師世尊既涅槃後，人天共集以火焚之。眾聚香柴遂成大[卄/積]，即名此處以為制底，是積聚義。（中略）又釋：一想世尊眾德俱聚於此。二乃積磚土而成之。詳傳字義如是，或名窣覩波，義亦同此。舊總云塔，別道支提，斯皆訛矣。」玄應音義三曰：「支提，或言脂帝，或言脂帝浮都，此云聚相，謂集寶及石等高以為相也。」宗輪論述記曰：「制多者，即先云支提，訛也，此云靈廟。」法華義疏十一曰：「依僧祇律：有舍利名塔婆，無舍利名支提。地持云：莫問有無，皆名支提。」大日經疏五曰：「制底，翻為福聚，謂諸佛一切功德聚在其中，是故世人為求福故，悉皆供養恭敬。」同六曰：「復次梵音制底與質多體同，此中秘密謂心為佛塔也。」阿育王經七曰：「四支徵（音知荷反）處，成道處，轉法輪處，涅槃處。」



