---
title: 三不護
source: deerpark.app
---

**來源：法相辭典**

<p>★瑜伽五十卷十一頁雲：如來所有三不護文，如契經說，應知其相。謂諸如來，以要言之，于一切種鄙惡所作覆藏永斷，由三不護之所顯示。諸阿羅漢，由忘念故，于時時間，片有無記鄙惡所作。如來于此，一切一切，皆無所有。是故如來，于諸弟子，如所立要，即如自性，切切誡勗，顯顯呵擯；時復現行率爾敦逼。于諸弟子，無所防慮。所謂勿彼共住多時，知我所行三業不淨；因于前事，意懷不悅，由斯不順，乃事乖違；或面譏我；或向他說。</p><p>★二解　顯揚四卷九頁雲：不護者：謂三不護。廣說如經。一、如來現行身業，妙善清淨；無不清淨現行身業，可須覆藏；是故不護。謂如來一切種一切時身業妙善清淨故；為所化有情正說法時，能以勝力，折伏攝受一切徒眾。如身業不護，如是第二語業不護，第三意業不護，應知。</p><p>★三解　雜集論十四卷八頁雲：不護者：即三不護。謂大師禦眾時，于隨所欲教授教誡方便具足中若定若慧。乃至廣說。何等為三？如經言：如來身業，清淨現行；無不清淨現行身業可須覆藏。謂勿他知我之所有。語業、意業、現行亦爾。由彼大師，心無懼慮，善禦所化一切大眾，隨其所欲，自然強力折伏攝受，教誡教授方便具足。又雲：不護作何業？謂能無間斷教授教誡所化徒眾。由無藏護自過，慮顯彰故。</p><p>★四解　無性釋九卷二十頁雲：三不護者：謂諸如來所有身業，清淨現行；無不清淨。現行身業，慮恐他知，可須藏護。如是名為第一不護。如說身業，語業意業，亦如是說。是三不護。</p><p>★五解　集異門論四卷九頁雲：三不護者：謂諸如來，三業無失，可有隱藏恐他覺知，故名不護。何等為三？一者、如來所有身業，清淨現行；無不清淨現行身業，恐他覺知，須有藏護。二者、如來所有語業，清淨現行；無不清淨現行語業，恐他覺知，須有藏護。三者、如來所有意業，清淨現行；無不清淨現行意業，恐他覺知，須有藏護。雲何如來所有身業清淨現行？答：身業清淨現行者：謂離斷生命，離不與取，離欲邪行。復次離斷生命，離不與取，離非梵行。復次所有學身業，清淨現行。所有無學身業，清淨現行。所有善非學非無學身業，清淨現行。總名身業清淨現行。于此義中，意說如來所有無學身業清淨現行，及所有善非學非無學身業清淨現行。如來具足圓滿成就如是身業清淨現行，故說如來所有身業，清淨現行。雲何如來無不清淨現行身業？答：不清淨現行身業者：謂斷生命，不與取，欲邪行。復次斷生命，不與取，非梵行。復次所有不善身業，所有非理所引身業，所有身業能障礙定，總名不清淨現行身業。如來于此不清淨現行身業，已斷，已遍知。如斷草根，多羅樹頭，令永于後，成不生法。由此如來無可隱匿覆蔽藏護，勿他見我此穢身業。故說如來無不清淨現行身業。雲何如來所有語業清淨現行？答：語業清淨現行者：謂離虛誑語，離離間語，離粗惡語，離雜穢語。復次所有學語業，清淨現行。所有無學語業，清淨現行。所有善非學非無學語業，清淨現行。總名語業清淨現行。于此義中，意說如來所有無學語業清淨現行，及所有善非學非無學語業清淨現行。如來具足圓滿成就如是語業清淨現行，故說如來所有語業清淨現行。雲何如來無不清淨現行語業？答：不清淨現行語業者：謂虛誑語，離間語，粗惡語，雜穢語。復次所有不善語業，所有非理所引語業，所有語業能障礙定，總名不清淨現行語業。如來于此不清淨現行語業，已斷、已遍知；如斷草根，多羅樹頭，令永于後，成不生法。由此如來無可隱匿覆蔽藏護，勿他見我此穢語業。故說如來無不清淨現行語業。雲何如來所有意業清淨現行？答：意業清淨現行者：謂無貪、無嗔、正見。復次所有學意業，清淨現行；所有無學意業，清淨現行；所有善非學非無學意業，清淨現行；總名意業清淨現行。于此義中，意說如來所有無學意業清淨現行，及所有善非學非無學意業清淨現行。如來具足圓滿成就如是意業清淨現行，故說如來所有意業清淨現行。雲何如來無不清淨現行意業？答：不清淨現行意業者：謂貪、嗔、邪見。復次所有不善意業，所有非理所引意業，所有意業能障礙定，總名不清淨現行意業。如來于此不清淨現行意業，已斷、已遍知；如斷草根，多羅樹頭，令永于後，成不生法。由此如來無可隱匿覆蔽藏護，勿他見我此穢意業。故說如來無不清淨現行意業。</p>

**來源：丁福保佛學大辭典**

<p>【名數】大乘義章十九曰：「如來之三業，純淨離過，不須防護，名為三不護。諸羅漢之三業雖淨而常須防護，方能離過，如來與彼異，故立三不護。」法華經藥草喻品曰：「知道者，開道者，說道者。」文句七曰：「知道謂意不護，開道謂身不護，說道謂口不護。」同記曰：「三不護者，常與智俱。」</p>

**來源：佛光大辭典**

<p>梵語trīṇi tathāgatasyārakṣyāni，巴利語tīṇi tathāgatassārakkheyyāni。即：身不護、語不護、意不護。意謂如來之身、口、意三業，本來清淨無過失，不須特加防護。若加上命不護（如來之生活本自清淨，不須特加防護），則稱為四不護。佛陀之此等特性，與阿羅漢不同。阿羅漢之三業雖然清淨，然仍須常加防護，方能離過。﹝集異門足論卷四、瑜伽師地論卷八十三、顯揚聖教論卷四、大乘義章卷十九﹞（參閱‘四不護’1663）</p>
