---
title: 未來
source: deerpark.app
---
### 佛光大辭典

梵語anāgata，巴利語同。三世之一。又作當來、將來、未來世（梵anāgatādhvan  ，巴anāgataddhan  ）。即未起作用時之法，如事物之作用、眾生之果報等之當來而尚未來者。

一切有為諸法之生滅變化過程可分三種時限，即過去世、現在世、未來世三世，略稱過去、現在、未來，或過現未。此系就現在之一剎那為中心，及其前後，而立為三世。另有就一個人之現世、前世、來世，而說三世。或以劫為單位，建立三世者。茲就‘現在即是一剎那’之說，以法之作用為衡量標準，謂未起作用時之法，稱未來法；現在正起作用者，稱為現在法；而已起作用者，則稱過去法。又無論就時間或諸有為法之體性而言，‘未來’本無邊際，然為言詮思辨之方便，遂假說為有邊際，即稱盡未來際。﹝集異門足論卷三、大毗婆沙論卷七十六、卷七十七、俱舍論卷二十、瑜伽師地論卷五十一、卷五十二、大乘阿毗達磨雜集論卷三﹞（參閱‘三世’536）



### 法相辭典

★瑜伽五十六卷四頁雲：問：何義、幾蘊、是未來？答：未受用因果義。一切是未來。

★二解　顯揚五卷十六頁雲：問：何義、幾種、是未來？答：因果未受用盡義故。一切少分，是未來。

★三解　雜集論三卷十五頁雲：雲何未來？幾是未來？為何義故觀未來耶？謂有因非已生故，未得自相故，因果未受用故，雜染清淨性未現前故，因果自相有非有故，希為雜染相故，不希為清淨相故；是未來義。有因非已生者：為簡無為。彼雖非已生；而無因故。未得自相者：自體未生故。因果未受用者：謂彼種子，未作所作故。彼性未生故。一切一分是未來。為舍執著流轉我故，觀察未來。



### 丁福保佛學大辭典

【術語】又云當來。謂事物之作用，眾生之果報等之當來而未來者。



