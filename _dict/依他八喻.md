---
title: 依他八喻
source: deerpark.app
---

**來源：丁福保佛學大辭典**

<p>【譬喻】依他十喻中幻事，陽焰，夢境，鏡像，光影，谷響。水月之八喻也。見攝大乘論五之「依他十喻」。</p>

**來源：佛光大辭典**

<p>唯識宗為彰顯諸法乃依于眾緣和合而成，一切為假有，無有實體，故立八種譬喻，以示此‘非有似有’之義。八喻即：(一)幻事喻，謂色等所緣之六處，其體雖無，遍計度時，所緣六處似又顯現，猶如幻事之實無似有。(二)陽燄喻，謂器世間實無，而系心、心所之所現，猶如陽光照射飄動之沙塵，閃耀如火燄，口渴之人視此幻境，以為前有流水。(三)夢境喻，謂外在器世間之愛、非愛之受用差別，猶如夢中本無男、女等種種外境，而起愛、非愛境界之受用。(四)鏡像喻，謂諸法無實體，以善惡之思業為緣，而生愛、非愛之果，此果虛幻，猶如鏡中所現之影像。(五)光影喻，謂諸法本無實體，而因諸識之轉起，猶如由弄影而起種種之影像。(六)谷響喻，謂諸法本無實體，而轉起種種言說戲論之相，猶如空谷回響，無實音聲。(七)水月喻，謂諸法所緣之境無實體，而定心能起如實知、如實見之心法，恰如水中之月非實存，然因其性澄清乃能顯現月相。(八)變化喻，謂遍計所執之有情雖無，然證真之諸菩薩為哀愍利樂依他所起之諸有情類而受生其中，恰如變化實不存，而能成一切事。﹝唐譯攝大乘論卷五、成唯識論卷八、成唯識論述記卷九﹞</p>
