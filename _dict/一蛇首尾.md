---
title: 一蛇首尾
source: deerpark.app
---

### 丁福保佛學大辭典

【譬喻】雜譬喻經曰：「昔有一蛇，頭尾自諍，頭語尾曰：我應大。尾語頭曰：我應大。頭曰：我有耳能聽，有目能視，有口能食，行時在前，故應大。汝無此術。尾曰：我使汝去，故得去，若我不去，則汝不得去。以身繞木三匝，三日不已，求食不得，饑餓垂死。頭語尾曰：汝放我，聽汝為大。尾聞其言，即時放之。後語尾曰：聽汝前行。尾在前行，未數步，墮大深坑而死。喻眾生無智，為人我，終墮於三途也。」



### 佛光大辭典

乃譬喻眾生愚癡，常為人我之爭，而墮于三途惡道。據雜譬喻經載，昔時有一蛇，其頭尾自諍不已，皆以己為大。頭言：‘我有耳能聽，有眼能看，有口能食，行時在前，故應為大。’尾道：‘我使汝去，故汝得去；若我不去，則汝不得去。’于是以蛇身繞木三匝，三日不已，飢餓垂死。頭告尾：‘汝放我，聽你為大。’尾聞其言，即時放身。後頭告尾：‘聽你前行。’于是尾在前行，未數步，即墮大深坑而亡。


