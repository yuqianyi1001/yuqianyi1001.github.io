---
title: 金剛山
source: deerpark.app
---

### 陳義孝佛學常見辭彙

１．環繞世界的鐵圍山。２．須彌山。



### 丁福保佛學大辭典

【雜名】又曰金剛圍山，金剛輪山。周繞世界之鐵圍山也。起世經二曰：「諸餘大山及須彌山王之外，別有一山，名斫迦羅（前代舊譯云鐵圍山）。高六百八十萬由旬，縱廣亦六百八十萬由旬。彌密牢固金剛所成，難可破壞。」無量壽經上曰：「須彌山，及金剛鐵圍一切諸山。」同下曰：「金剛圍山，須彌山王。」

指須彌山言：註維摩經一：「肇曰：須彌山，天帝釋所住，金剛山也。」探玄記十九曰：「住金剛山頂者，即是此光明山也。」（光明山為須彌山之別名）。

【地名】長阿含經十八曰：「南州有金剛山，中有修羅宮，所治有六千由旬。」八十華嚴經四十五菩薩住處品曰：「東北方有處，名清涼山。（中略）海中有處，名金剛山。從昔以來，諸菩薩眾，於中止住。現有菩薩，名曰法起，與其眷屬諸菩薩眾千二百人俱，常在其中而演說法。」此清涼山，即我國之五臺山，金剛山，即日本河內之金剛山云。



### 佛光大辭典

位于韓國江原道淮陽府

東方，臨日本海，為韓國第一名勝。相傳為華嚴經中法起菩薩之住處，故世人尊為靈山。全山分內、外、海、新等四金剛區，山中有數十寺。內金剛有高麗太祖所創正陽寺、新羅文武王所創表訓寺、新羅法興王時真表所創長安寺。外金剛有神溪寺，系新羅時代之古塔，亦為本山最早之寺。全山以朝鮮三十一本山之榆□寺（新金剛）為最著名。


