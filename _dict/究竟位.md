---
title: 究竟位
source: deerpark.app
---

### 法相辭典

★成唯識論十卷十二頁雲：後究竟位、其相雲何？頌曰：此即無漏界，不思議善常，安樂解脫身，大牟尼名法。論曰：前修習位所得轉依，應知即是究竟位相。此、謂此前二轉依果。即是究竟無漏界攝。諸漏永盡，非漏隨增，性淨圓明，故名無漏界、是藏義。此中含容無邊希有大功德故。或是因義。能生五乘世出世間利樂事故。如彼卷十二頁至十九頁廣說。



**來源：三藏法數**

謂妙覺，佛證此果位，最極清淨，更無有上，故名究竟位。（妙覺者，自覺覺他，覺行圓滿，不可思議也。）



### 丁福保佛學大辭典

【術語】大乘五位之一。以佛果為究竟至極之位，故謂之究竟位。唯識論九曰：「究竟位，謂住無上正等菩提。」述記十末曰：「言究竟者，略有二義：一簡前四位名究竟，二簡二乘名究竟。二乘雖得菩提涅槃，非究竟義，非高勝故。」三藏法數二十一曰：「究竟位，謂妙覺。佛證此果位，最極清淨，更無有上，故名究竟位。」


