---
title: 優婆塞
source: deerpark.app
---

### 陳義孝佛學常見辭彙

華譯為清信士、近事男、善宿男等，即在家親近奉事三寶和受持五戒的男居士，為四眾或七眾之一。



**來源：三藏法數**

梵語優婆塞，華言清淨士。謂雖在家，能持五戒，清淨自守；又云近事男，謂能持戒，可親近承事諸佛法，故名優婆塞。（五戒者，不殺、不盜、不邪婬、不妄語、不飲酒也。）

梵語優婆塞，華言清淨士。梵語舊云鄔波索迦，華言近事男。謂其自行清淨，親近承事佛法也。



### 丁福保佛學大辭典

【術語】Upāsaka，舊稱優婆塞，伊蒲塞。新稱鄔波索迦，優波娑迦，優婆娑柯，鄔波塞迦，鄔波素迦等。譯曰清信士，近事男，善宿男等。親近奉事三寶之義。總稱受五戒之男子。四眾之一。七眾之一。西域記九曰：「鄔波索迦，唐言近事男，舊曰伊蒲塞，又曰優波塞，皆訛也。」玄應音義二十一曰：「鄔波索迦，或言優波娑迦，近侍也，言優婆塞者，訛也。此云近善男，亦云近宿男，謂近三寶而住宿也，或言清信士善宿男者義譯也。」同二十三曰：「鄔波索迦，亦云優婆娑柯，受三歸住五戒者。優婆，此云受。娑柯，此云男。」希麟音義五曰：「烏波塞迦，舊云優婆塞，新云鄔波索迦。鄔波，此云近。迦，此云事。索，即男聲也。即近事男也。謂親近承事三寶者故云。」華嚴疏鈔六十二曰：「親近比丘而承事故。」業疏二下曰：「正音云鄔波塞迦，唐翻善宿也。故成論云：此人善能離破戒宿，古錄以為清信士者。清是離過之名，信為入道之本，士即男子通稱，取意得矣。在言少異。」涅槃經八曰：「歸依於佛者，真名優婆塞。」



### 佛光大辭典

梵語upāsaka 之音譯。又作烏波索迦、優波娑迦、伊蒲塞。意譯為近事、近事男、近善男、信士、信男、清信士。即在家親近奉事三寶、受持五戒之男居士。為在家二眾之一，四眾之一，七眾之一。與優婆夷同系在家之信仰佛法者。依佛本?行集經卷三十二載，佛陀成道後，至差梨尼迦樹林結跏趺坐，其時，來自北天竺之提謂（梵Trapuṣa  ）、波利（梵Bhallika  ）二商主以■、酪，蜜所和之摶供養佛陀，而受三自歸，是為最初之優婆塞。又依優婆塞戒經卷三載，若受三歸並受持一戒者，稱一分優婆塞；受持二戒者，稱少分優婆塞；受持二戒已，若破一戒，稱為無分優婆塞；若受持三、四戒者，稱多分優婆塞；受持五戒者，則稱滿分優婆塞。蓋有部律允許分受五戒，有此五種之別。﹝俱舍論卷十四、大智度論卷十三、大唐西域記卷九、南海寄歸內法傳卷三﹞（參閱‘優婆夷’6407）


