---
title: 乾闥婆身
source: deerpark.app
---

**來源：丁福保佛學大辭典**

<p>【雜語】三十三身之一。乾闥婆者，帝釋執法樂神名。八部眾之一。觀自在菩薩現種種之身，應入諸國土時亦示此身形。法華經普門品所謂「應以天、龍、夜叉、乾闥婆、阿修羅、迦樓羅、緊那羅、摩睺羅伽、人非人等得度者，即皆現之而為說法。」首楞嚴經六所謂「若乾闥婆樂脫其倫，我於彼前現乾闥婆身為說法。」是也。補陀落海會軌說其形像曰：「乾闥婆身，頂上有八角冠，身相赤肉色，身如大牛王，左定執簫笛，右慧持寶劍，具大威力相，髮髻有焰鬘冠。」</p>
