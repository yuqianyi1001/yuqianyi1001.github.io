---
title: 無住
source: deerpark.app
---

**來源：陳義孝佛學常見辭彙**

<p>無所住著的意思。法無自性，無自性故，無所住著，隨緣而生。</p>

**來源：丁福保佛學大辭典**

<p>【術語】法無自性，無自性，故無所住著，隨緣而起，故云無住。故無住者萬有之本也。維摩經觀眾生品曰：「從無住本立一切法。」同註曰：「什曰：法無自性，緣感而起。當其未起，莫知所寄。莫知所寄，故無所住。無所住故，則非有無。非有無而為有無之本。」起信論義記上曰：「夫真心廖廓。（中略）非生非滅，四相之所不遷，無去無來，三際莫之能易。但以無住為性，隨派分岐。逐迷悟而升沈，任因緣而起滅。」宗鏡錄八曰：「文殊師利云：從無住本立一切法。叡公釋云：無住即實相異名，實相即性空異名。」</p>

**來源：佛光大辭典**

<p>(一)梵語aniketa。住，所住之意，意為住著之所。指無固定之實體；或指心不執著于一定之對象，不失其自由無礙之作用者。又稱不住。將無住引申為否定固定狀態之用語，故謂‘一切諸法無自性，故為無所住’。蓋事物不會凝住于自身不變之性質，人之認識亦不應以固定概念作為其固有本質。般若理論據此作為諸法性空之重要內容。摩訶般若波羅蜜序品載，菩薩行般若波羅蜜時，不應色中住，不應受、想、行、識中住。此因諸法均處于因緣聯系與生滅無常中，故不應住。</p><p>又大智度論卷四十七闡釋無住三昧（大二五·三九九下）：‘無住三昧者，是三昧名無住三昧，住是三昧中，觀諸法念念無常，無有住時。’故無住實為現象之共性，但于理論之運用上，亦常作一切現象之本源，成為真如、法性之另一稱謂。維摩詰所說經觀眾生品中之從無住本立一切法，僧肇于注維摩詰經卷六詳釋之（大三八·三八六下）：‘法無自性，緣感而起，當其未起，莫知所寄；莫知所寄，故無所住；無所住故，則非有無，非有無而為有無之本。’中觀學派並以無住之空性作為因果報應一切法得以成立之證明，六祖壇經更進一步認為于諸法念念不住，即可使思想不受束縛，而得解脫。﹝大寶積經卷四、大方等大集經卷二、大品般若經卷五、卷二十一、卷二十六、成唯識論卷十、梁譯攝大乘論釋卷十三﹞</p><p>(二)（714～774）唐代禪僧。鳳翔d縣（陝西）人，俗姓李。又稱李僧、李了法。初修儒術，武藝絕倫。年二十，遇嵩山慧安禪師弟子陳楚璋，默傳心法，遂改歸佛。天寶初年（742頃），往太原參謁自在禪師，從之剃發，八年受具足戒。乾元二年（759），參謁無相禪師于四川成都淨眾寺，並嗣其法。無相示寂後，師于永泰二年（766）入空慧寺，十月與杜鴻漸問答，開演頓教之法，後住保唐寺開法，教化大行，世稱保唐無住。大歷九年六月三日坐化，世壽六十一。後世稱師之法系為保唐宗。﹝禪源諸詮集都序、景德傳燈錄卷四、龍興佛法編年通論卷十七、五燈會元卷二、禪宗史研究（宇井伯壽）﹞（參閱‘保唐宗’3723）</p>
