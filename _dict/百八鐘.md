---
title: 百八鐘
source: deerpark.app
---
### 佛光大辭典

指寺院朝暮擊鐘一百零八下。乃象征破除百八煩惱，故稱百八鐘。此一行事始自我國。據敕修百丈清規卷八法器章載，晨曉鳴鐘以破除長夜而警覺睡眠，晚幕鳴鐘以喚醒世人之昏迷惑。又謂，引持鐘杵宜緩，擊鐘揚聲宜長，分三通各三十六下，起止三下稍緊，總計一百零八下。另據禪林象器箋唄器門載，百八鐘分三轉，一轉三十六下，前十八下之速緩，後十八下之速急。又共敲擊一百零八下系為配合十二月、二十四氣、七十二候。又睡前鳴百八響或稱為幽冥鐘。在日本，歲末夜半時鳴鐘一百零八下，稱為除夕鐘。﹝類聚名物考卷三三四﹞



### 陳義孝佛學常見辭彙

晨昏各打大鐘一百○八下，以驚醒一百○八煩惱。



### 丁福保佛學大辭典

【術語】晨昏大鐘，打之一百八下也。勅修清規法器章曰：「引杵宜緩，揚聲欲長。凡三通，各三十六下，總一百八下。起止三下稍緊。」其百八之數，支那之世典以為合所謂十二月，二十四氣，七十二候而成百八者。群談采餘曰：「鐘聲晨昏叩一百八聲者，一歲之義也。蓋年有十二月，有二十四氣，又有七十二候，正得此數。」或以醒一百八煩惱之睡云。

【儀式】昏曉兩時鳴大鐘一百八聲，自百丈之清規為始。後世略之，有唯於曉時鳴百八聲者，有鳴於昏曉者。但元朝之曉，一般鳴一百八。是稱讚百八尊之功德，又覺醒百八煩惱之迷夢之表示也。勅修清規曰：「大鐘曉擊，則破長夜，警睡眠。暮擊，則覺昏衢，疏冥昧。引杵宜緩，揚聲欲長。凡三通，各三十六下，總一百八下。起止三下稍緊。」然百八之數，謂為醒百八煩惱之睡者，通說也。



