---
title: 六根
source: deerpark.app
---
### 佛光大辭典

梵語ṣaḍ indriyāṇi。又作六情。指六種感覺器官，或認識能力。為十二處之內六處，十八界之六根界。根，為認識器官之意。即眼根（視覺器官與視覺能力）、耳根（聽覺器官及其能力）、鼻根（嗅覺器官及其能力）、舌根（味覺器官及其能力）、身根（觸覺器官及其能力）、意根（思惟器官及其能力）。前五種又稱五根。五根乃物質上存在之色法，即色根。有二種之別，生理器官稱為扶塵根，以四大為體，對取境生識僅起扶助作用；實際起取境生識作用者稱為勝義根，以四大所生淨色為性。對此，意根則為心之所依生起心理作用之心法，即無色根。據有部之說，前剎那之六識落謝于過去，意根即是引起次剎那六識之等無間緣。故六識之作用，須常以意根為所依（通依）。然前五識除依意根之外，另有特定之根為其所依（別依）；意識則僅依意根，並無其他特定之根。瑜伽行派等則由唯識義上說六根，主張六根、六境均為內識所變。又六根可視為我人之身心全體，如法華經說讀誦、書寫經典，六根即可清淨。﹝俱舍論卷一至卷三、成唯識論卷一、順正理論卷六、大乘阿毗達磨雜集論卷一﹞（參閱‘五根’1137、‘六境’1298、‘六識’1312、‘根’4131）



### 三藏法數

﹝出首楞嚴經﹞ 根，即能生之義。謂六根能生六識，故名六根。 〔一、眼根〕，謂眼能於色境盡見諸色。瑜伽論云：能觀眾色。是也。 〔二、耳根〕，謂耳能聽聞眾聲。瑜伽論云：數由此故，聲至能聞。是也。 〔三、鼻根〕，謂鼻能嗅聞香氣。瑜伽論云：數由此故，能嗅於香。是也。 〔四、舌根〕，謂舌能嘗於食味。瑜伽論云：能嘗眾味，數發言論。是也。 〔五、身根〕，謂身為諸根之所依止。瑜伽論云：諸根積聚。是也。 〔六、意根〕，謂意於五塵境界，若好若惡，悉能分別也。（五塵者，色塵、聲塵、香塵、味塵、觸塵也。）



### 陳義孝佛學常見辭彙

眼、耳、鼻、舌、身、意。眼是視根，耳是聽根，鼻是嗅根，舌是味根，身是觸根，意是念慮之根。根者能生之義，如草木有根，能生枝幹，識依根而生，有六根則能生六識，亦復如是。其中何根生何識，各有其界限，不相混，例如眼根只能生眼識，並不能生耳鼻等識，餘可類推。



### 丁福保佛學大辭典

【名數】於眼等之五根，加意根也。據大乘，則第七之末那識名為意根。據小乘，則以前念之意識為意根。此六法有能生六識而使各別緣六境之勝用，故立為六根。俱舍論三曰：「頌曰：了自境增上，總立於六根。論曰：了自境者，謂六識身眼等五根，於能了別各別境識有增上用，第六意根於能了別一切境識有增上用，故眼等六各立為根。」

【名數】眼耳鼻舌身意之六官也，根為能生之義，眼根對于色境而生眼識，乃至意根對于法境而生意識，故名為根。大乘義章四曰：「六根者對色名眼，乃至第六對法名意，此之六能生六識，故名為根。」六根中前五根為四大所成之色法，意根之一為心法。但小乘以前念之意識為意根，大乘以八識中之第七末那識為意根。



