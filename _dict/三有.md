---
title: 三有
source: deerpark.app
---

### 陳義孝佛學常見辭彙

１．三界的生死有因有果，所以叫做三有。一、欲有，即欲界的生死；二、色有，即色界的生死；三、無色有，即無色界的生死。２．本有、當有、中有。本有指現生的身心；當有指未來的身心；中有指本有與當有之間所受的身心。



### 法相辭典

★俱舍論一卷五頁雲：此有漏法，亦名三有。有因有依，三有攝故。

★二解　集異門論四卷十五頁雲：三有者：一、欲有。二、色有。三、無色有。欲有雲何？答：若業、欲界系取為緣，欲感當有。彼業異熟，是謂欲有。色有雲何？答：若業、色界系取為緣，欲感當有。彼業異熟，是謂色有。無色有雲何？答：若業、無色界系取為緣，欲感當有。彼業異熟，是謂無色有。



### 三藏法數

﹝出菩薩善戒經并大智度論﹞ 三有者，謂欲界、色界、無色界六道眾生，各隨所作善惡之業，即感善惡之報。因果不亡，故名為有。（六道者，天道、人道、脩羅道、餓鬼道、畜生道、地獄道也。） 〔一、欲有〕，謂欲界天、人、修羅、畜生、餓鬼、地獄，各各隨其業因而受果報，故名欲有。 〔二、色有〕，謂色界四禪諸天，由昔脩習有漏禪定，報生此天，雖離欲界麤染之身，而有清淨之色，故名色有。（四禪諸天者，初禪天、二禪天、三禪天、四禪天也。） 〔三、無色有〕，謂無色界四空諸天，由昔修習有漏禪定，報生此天，雖無色質為礙，而亦隨其所作之因，受其果報，故名無色有。（四空諸天者，空處天、識處天、無所有處天、非非想處天也。）



### 丁福保佛學大辭典

【名數】三界之異名也。生死之境界，有因有果謂之有。三有者，三界之生死也。一欲有。欲界之生死也。二色有。色界之生死也。三無色有。無色界之生死也。新譯仁王經中曰：「三有業果，一切皆空。」智度論一曰：「三有愛著心。」頌疏界品一曰：「名三有者，欲有、色有、無色有。」遁麟記一曰：「言三有者，即三界之異名。」

一本有，現生之身心。二當有，未來之身心。三中有，本有與當有中間所受之身心。欲界色界之生死，必有中有。

【術語】三界之生死。見有條。

參照：<a href="/dict/有">有</a>



### 佛光大辭典

有，梵語bhava，其義分類如下：(一)欲有、色有、無色有。義同三界。(一) 欲有，欲界天、人、修羅、畜生、餓鬼、地獄，各隨其業因而受果報，稱為欲有。(二) 色有，色界四禪諸天，雖離欲界粗染之身，而有清淨之色，稱為色有。(三)無色有，無色界四空諸天，雖無色質為礙，亦隨所作之因，受其果報，稱為無色有。﹝大智度論卷三、集異門足論卷四、大毗婆沙論卷六十﹞

(二)有情一生之始終分為生有、本有、死有。(一)生有，指託生之最初一剎那。(二)本有，指由生至死之間。(三)死有，指死之瞬間。小乘有部宗則以此三有，加上‘中有’，而主張四有之說。﹝異部宗輪論﹞（參閱‘四有’1688）

(三)有漏之異名。漏，為煩惱之異名。煩惱自有情眾生之六根門漏洩無窮，而令其流轉于生死之間，故謂有漏乃三有之因，為其所依、所攝。（參閱‘有漏’2452）

(四)善成有、性得有、變異有。乃數論外道所立。(一)善成有，如數論之祖迦毗羅仙人，初生時具法、智、離欲、自在等四德，此四德系因善而得成就，故稱善成有。(二)性得有，如昔時梵王生娑那歌、娑難陀那、娑那多那、娑難鳩摩羅等四子，此四子十六歲時自然成就法、智、離欲、自在等四德，以無因而得，故稱自性有。(三)變異有，師身名變異，因師身故，弟子恭敬親近聽聞得智慧，因智慧得離欲，因離欲得善法，因善法得自在；如是，弟子四德從師身得，故稱變異有。此三有相當于佛法之等起善、生得善、加行善。﹝金七十論卷中﹞


