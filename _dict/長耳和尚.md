---
title: 長耳和尚
source: deerpark.app
---

### 丁福保佛學大辭典

【人名】吳越時，杭州法相寺長耳行修和尚，泉南陳氏子。長耳垂肩。七歲猶不言。或問之，忽應聲曰：不遇作家，徒撞破煙樓耳。出家金陵瓦棺寺。參雪峰，得其心印。自是猛獸馴若。靈異益著。僧問如何是長耳？師以手曳耳示之。問南峰難到麼？曰：只為他會不過。曰到後如何？曰孤峰獨宿。吳越王問永明，今有真僧否？曰：長耳和尚，乃定光佛應身也。王禮稱定光出世。師曰：彌陀饒舌。少選而化。宋賜號宗慧大師。



### 佛光大辭典

（？～950）五代僧。泉州（福建晉江）人，俗姓陳。法號行修，世稱長耳和尚。相貌奇偉，長耳垂肩。幼時入北岩院（或謂入金陵之瓦官寺）出家，十三歲剃發，登長樂府（福建閩侯）戒壇受上品律儀。十八歲，參謁雪峰義存，得其心印，此後常現馴服猛獸等靈異。

天成二年（927）入浙中（浙江），諸方皆來歸依，遂于西關之高峰結庵，受教者益眾，且擴建庵堂，稱為‘杭州耳相院’。吳越王曾問永明禪師，當代是否有真僧，永明推舉長耳和尚，謂系定光佛之應身。廣順元年示寂，世壽不詳，亦有謂寂于乾v三年（950）。敕賜號‘宗慧大師’。﹝宋高僧傳卷三十、佛祖綱目卷三十四、六學僧傳卷八、增訂佛祖道影卷四（虛雲）﹞


