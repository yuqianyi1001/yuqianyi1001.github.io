---
title: 典座
source: deerpark.app
---
### 佛光大辭典

禪林中負責大眾齋粥之職稱。東序六知事之一。據敕修百丈清規卷四兩序章典座條載，典座職掌大眾之齋粥，一切供養務須淨潔，物料調配適當，且節用愛惜之。此職務雖系料理飲食之雜役，然自古該職即極受重視，通常推舉志行高潔之僧任之，該項工作猶如一種辦道修持，若以無道心者任之，則僅徒勞辛苦而畢竟無益。

典座之稱系取‘典床座’一語而來，據摩訶僧o律卷六載，佛住舍衛城時，由比丘陀驃摩羅子掌理九事，即：典次付床座、差請會、分房舍、分衣物、分花香、分果z、知暖水人、分雜餅，及典知隨意舉堪事人。典次即次第付與、差擇。其中，付與床座時，該長老自右手小指出示燈明，依品次付與床座。另據大宋僧史略卷中、祖庭事苑卷八、翻譯名義集卷四等載，稱典座為知事，乃取其典知九事等雜役之意。

此外，典座之居室，稱典座寮或典座房。隸屬于典座之下而受其使令之僧職，有飯頭、粥頭、米頭、柴頭、園頭等。據五燈會元所載，昔時雪峰禪師在洞山座下任飯頭，慶諸禪師在溈山座下任米頭，道匡禪師在招慶座下任桶頭，灌溪禪師在末山座下任園頭，紹遠禪師在石門座下任田頭，智通禪師在溈山座下任直歲，曉聰禪師在雲居座下任燈頭，稽山禪師在投子座下任柴頭，義懷禪師在翠峰座下任水頭，佛心禪師在海印座下任淨頭等。﹝景德傳燈錄卷九、禪苑清規卷四、禪林象器箋職位門﹞（參閱‘知事’3461）



### 丁福保佛學大辭典

【職位】禪林主大眾床座及齋粥等雜事之役也。僧史略中曰：「典座者謂典主床座九事，舉座一色以攝之，乃通典雜事也。」僧祇律六曰：「佛住舍衛城，爾時有比丘名陀驃摩羅子，眾僧拜典知九事。九事者：典次付床座，典次差請會，典次分房舍，典次分衣物，典次分花香，典次分果蓏，典次知煖水人，典次分雜餅食，典知隨意舉堪事人。是名僧拜典知九事（次者次第也，次第付與，次第差擇也）。」僧堂清規五曰：「此職主大眾齋食，故時時改變食物，大眾受用安樂為妙，齋料已下，菜蔬鹽醬類，一切保護蓄積，可受用長久，造食時，應自身考熟未熟，飣羹鹽梅亦應自身試，粥飯時，向僧堂九拜發食，祖訓也。」傳燈錄曰：「溈山在百丈會下作典座，又令遵有笊籬木杓分付與典座語。」按，釋家云典座，猶居士云司廚。凡寺院各僧，例分東西兩序，其職麤事者屬於東序。典座等是也。五燈會元：雪峰在洞山為飯頭，慶諸在溈山為米頭，道匡在招慶為桶頭，灌溪在末山為園頭，紹遠在石門為田頭，智通在溈山為直歲，曉聰在雲居為燈頭，嵇山在投子為柴頭，義懷在翠峰為水頭，佛心在海印為淨頭，此類皆東序職。而典座之名，尤著於俗。



