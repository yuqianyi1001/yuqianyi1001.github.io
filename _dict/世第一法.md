---
title: 世第一法
source: deerpark.app
---
### 佛光大辭典

乃四加行位之第四。為有漏智之最極、世俗法中之第一殊勝者。依無間定發上品如實智，觀所取能取之空無，直入見道之位。此位系由‘忍位’所進者，經由此位，即可于次一剎那中進入‘見道位’，故為世間有漏法中之第一位。俱舍論卷二十三（大二九·一一九下）：‘此有漏故名為世間，是最勝故名為第一，此有漏法世間中勝，是故名為世第一法。’（參閱‘四善根位’1767）



### 法相辭典

★瑜伽三十四卷二十頁雲：彼既如是斷能障礙粗品我慢；及于涅，攝受增上意樂適悅；便能舍離後後觀心所有加行，住無加行無分別心。彼于爾時，其心似滅，而非實滅；似無所緣，而非無緣。又于爾時，其心寂靜；雖似遠離，而非遠離。又于爾時，非美睡眠之所覆蓋；唯有分明無高無下奢摩他行。復有一類，昧愚癡，于美睡眠之所覆蓋，其心似滅非實滅中，起增上慢。謂為現觀。此不如是。既得如是趣現觀心；不久當入正性離生。即于如是寂靜心位，最後一念無分別心，從此無間，于前所觀諸聖諦理，起內作意；此即名為世第一法。從此已後，出世心生；非世間心。此是世間諸行最後界畔邊際；是故名為世第一法。

★二解　如四善根中說。

★三解　成唯識論九卷六頁雲：依無間定，發上如實智，印二取空，立世第一法。謂前上忍，唯印能取空。今世第一法，二空雙印。從此無間，必入見道故；立無間名。異生法中，此最勝故；名世第一法。

★四解　雜集論八卷十八頁雲：世第一法者：謂各別內證于諸諦中無間心三摩地缽羅若，及彼相應等法。從此無間，必起最初出世道故。

★五解　俱舍論二十三卷四頁雲：上品忍無間。生世第一法。如上品忍緣欲苦諦，修一行相，生唯一剎那。此有漏故，名為世間。是最勝故，名為第一。此有漏法，世間中勝；是故名為世第一法。有士用力，離同類因，引聖道生；故名最勝。

★六解　大毗婆沙論二卷八頁雲：雲何世第一法？答：若心心所法，為等無間，入正性離生；是謂世第一法。如彼卷一頁至五卷十二頁廣說。

★七解　發智論一卷一頁雲：雲何世第一法？答：若心心所法，為等無間，入正性離生；是謂世第一法。有作是說：若五根為等無間，入正性離生，是謂世第一法。于此義中，若心心所法為等無間入正性離生是謂世第一法，何故名世第一法？答：如是心心所法，于餘世間法，為最為勝為長為尊為上為妙；故名世第一法。復次如是心心所法，為等無間，舍異生性，得聖性；舍邪性，得正性；能入正性離生；故名世第一法。世第一法，當言欲界系、色界系、無色界系耶？答：應言色界系。何故此法不應言欲界系耶？答：非以欲界道，能斷蓋制纏，令欲界纏，不復現起；乃以色界道，能斷蓋制纏，令欲界纏，不復現起。若以欲界道能斷蓋制纏令欲界纏不復現起；如是世第一法，應言欲界系。然非以欲界道能斷蓋制纏令欲界纏不復現起；乃以色界道能斷蓋制纏令欲界纏不復現起；是故世第一法，不應言欲界系。何故此法不應言無色界系耶？答：入正性離生，先現觀欲界苦為苦，後合現觀色無色界苦為苦。聖道起，先辯欲界事，後合辯色無色界事。若入正性離生，先現觀無色界苦為苦，後合現觀欲色界苦為苦；聖道起、先辯無色界事，後合辯欲色界事；如是世第一法，應言無色界系。然入正性離生，先現觀欲界苦為苦，後合現觀色無色界苦為苦；聖道起、先辯欲界事，後合辯色無色界事；是故世第一法，不應言無色界系。復次入無色定，除去色想。非除色想，能知欲界。若緣此法，起苦法智忍；即緣此法，起世第一法。世第一法，當言有尋有伺，無尋唯伺，無尋無伺耶？答：應言或有尋有伺，或無尋唯伺，或無尋無伺。雲何有尋有伺？答：若依有尋有伺三摩地，入正性離生；彼所得世第一法。雲何無尋唯伺？答：若依無尋唯伺三摩地，入正性離生，彼所得世第一法。雲何無尋無伺？答：若依無尋無伺三摩地，入正性離生；彼所得世第一法。世第一法，當言樂根相應，喜根相應，舍根相應耶？答：應言或樂根相應，或喜根相應，或舍根相應。雲何樂根相應？答：若依第三靜慮，入正性離生；彼所得世第一法。雲何喜根相應？答：若依初二靜慮，入正性離生，彼所得世第一法。雲何舍根相應？答：若依未至第四靜慮，入正性離生；彼所得世第一法。世第一法，當言一心，多心耶？答：應言一心。何故此法非多心耶？答：從此心心所法無間，不起餘世間心，唯起出世心。若當起餘世間心者；為劣為等為勝？若當劣者；應不能入正性離生。何以故？非以退道，能入正性離生故。若當等者；亦不能入正性離生。何以故？先以此類道，不能入正性離生故。若當勝者；先應非世第一法，後方是世第一法。世第一法，當言退不退耶？答：應言不退。何故此法，定不退耶？答：世第一法，隨順諦，趣向諦，臨入諦。此彼中間，無容得起不相似心，令不得入聖諦現觀。譬如壯士渡河渡谷渡山渡崖，中間無能回轉彼身，還至本處；或往餘處。先所發起增上身行，未至所趣，必不止息。世第一法，亦復如是。隨順諦，趣向諦，臨入諦；此彼中間，無容得起不相似心，令不得入聖諦現觀。如贍部洲有五大河。一名伽，二名閻母那，三名薩洛逾，四名阿氏羅筏底，五名莫醯。如是五河，隨順大海，趣向大海，臨入大海；中間無能回轉彼流，還至本處；或往餘處。彼決定能流入大海。世第一法，亦復如是。隨順諦，趣向諦，臨入諦；彼此中間，無容得起不相似心，令不得入聖諦現觀。復次世第一法，與苦法智忍作等無間緣，無有一法，速疾回轉過于心者，可于爾時能作障礙，令不得入聖諦現觀。是故此法決定不退。



### 丁福保佛學大辭典

【術語】四加行位之第四。是為有漏智之最極，世俗法中之第一，故名世第一法。俱舍論二十三曰：「此有漏故名為世間，此最勝故名為第一。此有徧法世間中勝，是故名為世第一法。」大乘義章十一本曰：「世第一者顯勝之目，於世間中此善最上故云第一。」



