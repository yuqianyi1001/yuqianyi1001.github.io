---
title: 愛敬
source: deerpark.app
---

### 法相辭典

★大毗婆沙論二十九卷十三頁雲：雲何愛敬？答：如有一類、于佛、法、僧，親教、軌範，及餘隨一有智尊重、同梵行者，愛樂心悅，恭敬而住。若于是處，有愛及敬；是謂愛敬。此中一類者：謂異生，或聖者。異生于佛愛樂心悅恭敬住者、彼作是念：佛威力故；我等解脫災橫王役種種苦事；及得世間諸資生具。聖者于佛愛樂心悅恭敬住者、彼作是念：佛威力故；我等永舍諸惡趣因，斷二十種薩迦耶見，得正決定、見四聖諦；于無邊際生死輪回諸苦事中，已作分限。復次彼二于佛愛樂心悅恭敬住者、俱作是念：佛威力故；我等出家，受具足戒，得芻性；及餘利益安樂資糧。是故尊者鄔陀夷言：世尊于我有大恩德。謂拔我無量苦，與我無量樂；滅我無量惡，生我無量善。復次彼二于佛、俱作是念：世尊開拔我等慧眼，故應愛敬。是故尊者舍利子言：若佛世尊不出于世；我等一切盲生盲死。復次彼二于佛、俱作是念：佛為法王，最初開示無上正法，令諸有情、無倒了達雜染、清淨、系縛、解脫、流轉還滅、生死、涅。餘無此能。故應愛敬。復次彼二于佛、俱作是念：世尊最初出無明[殼-+卵]，宣說正法；亦令無量無邊有情、出無明[殼-幾+卵]。餘無此能。故應愛敬。復次彼二于佛、俱作是念：無始時來，七依勝定，隱蔽不現。佛出世間，無倒開示；令無量眾，依之趣入大涅宮。餘無此能。故應愛敬。復次彼二于佛，俱作是念：佛威力故；能令無量無邊有情、修諸善法。謂從不淨觀、乃至無生智。餘無此力。故應愛敬。復次彼二于佛、俱作是念：佛威力故；令諸有情、種諸善根，成熟解脫。餘無此力。故應愛敬。復次彼二于佛、俱作是念：佛威力故；念住、正斷、神足、根、力、覺支、道支、三十七種菩提分等功德寶藏、出現世間；利益安樂無邊有情。故應愛敬。彼二于法愛樂心悅恭敬住者，俱作是念：我依此法，解脫一切身心苦惱；究竟安樂。彼二于僧愛樂心悅恭敬住者、俱作是念：僧威力故；我于正法毗奈耶中，淨信出家，受具足戒，得芻性。能正受持百一羯磨。無所毀犯，安樂而住；由此速證究竟涅。彼二俱于親教軌範及餘隨一有智尊重同梵行者愛樂心悅恭敬住者、謂作是念，此諸師友、為我伴侶，令我于法、勤修正行，速得成辦。于前所說三寶師友殊勝境中，具起愛敬。餘則不定。應作四句。謂或有境、起愛非敬。如父母于子，師及弟子等。或復有境、起敬非愛。如于有德，非已師長。或復有境、起愛及敬。如有一類、子于父母，弟子于師等。或復有境、不起愛敬。謂除前相。問：如是愛敬、于何處有？答三界五趣、雖皆容有；而此中說殊勝愛敬、唯在欲界人趣，非餘。唯佛法中有此愛敬。

★二解發智論二卷一頁雲：雲何愛敬？答：如有一類、于佛法僧親教軌範、及餘隨一有智尊重同梵行者，愛樂心悅，恭敬而住。若于是處，有愛及敬；是謂愛敬。



### 丁福保佛學大辭典

【術語】愛敬尊貴之人也。無量壽經上曰：「如純孝之子，愛敬父母。」


