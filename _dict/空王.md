---
title: 空王
source: deerpark.app
---
### 佛光大辭典

(一)諸佛之別名。以諸佛親證諸法空性，寂靜無礙，聖果無匹而稱空王。依圓覺經載，佛為萬法之王，故稱空王。﹝諸經要集卷一‘三寶部’敬佛篇念十方佛緣﹞

(二)古佛名。又作空王佛。法華經授學無學人記品（大九·三○上）：‘諸善男子！我與阿難等于空王佛所，同時發阿耨多羅三藐三菩提心。’空王佛乃空劫時期出現之佛，空劫之前則萬物未發生，故禪林中每以‘空王以前’一語表示超越人類生命意識之境界，與‘本來面目’、‘父母未生以前’、‘空劫以前’等為同類用語。



### 陳義孝佛學常見辭彙

佛的別名，因佛空無一切邪執。



### 丁福保佛學大辭典

【術語】佛之異名。法曰空法。佛曰空王。以空無一切邪執，為入涅槃城之要門故也。圓覺經曰：「佛為萬法之王，又曰空王，」沈佺期詩曰：「無言誦居遠，清淨得空王。」頌古聯珠集曰：「空王以此垂洪範，錦上敷華知幾重。」



