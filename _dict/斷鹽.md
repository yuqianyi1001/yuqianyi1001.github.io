---
title: 斷鹽
source: deerpark.app
---

### 丁福保佛學大辭典

【雜語】於神咒之法不食鹽也。五部律二十六曰：「有諸比丘，誦咒時，不噉鹽，不眠床上，稱言南無伽神婆。生疑我將無墮異見受餘師法耶？以是白佛。佛言神咒法爾，但莫墮其見。」穰麌利童女經曰：「修行者欲成就此法者，先斷五辛，亦不食鹽，不食油。斷語。於一靜處，三時澡浴，三時澡衣。結印誦隨心真言滿一萬徧，則行法成就。」蓋斷鹽者減食欲之意也。



### 佛光大辭典

又作鹽斷。亦即禁斷食鹽。密宗行者修驅除諸毒之秘法而持神咒時，依經軌記載，以不食鹽分為成就此修法的要點之一。據穰梨童女經記載，穰梨乃觀自在菩薩化身之一，以此尊為本尊之修法可驅除藥毒、咒毒、蟲毒、魅毒等各種毒害，然行者修此法時，須先禁斷五辛、鹽、油等。其禁斷食鹽，乃欲減低食欲，令身中垢膩減少，而保持體內之清淨。﹝五分律卷二十六、寂照堂谷響集卷九﹞


