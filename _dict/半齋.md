---
title: 半齋
source: deerpark.app
---

**來源：陳義孝佛學常見辭彙**

<p>半日的齋戒。</p>

**來源：丁福保佛學大辭典**

<p>【術語】半日之齋也。齋法，一日一夜以今日之明相至翌日之明相為限。故過今日之正午，至明日之夜明，不可食一物，若至夜分為食事而破齋，曰半齋。自正午至暮持半日之齋。至夜分而破齋也。故就晝食曰半齋。就夜分曰破齋。半齋破齋同意也。經律異相四十四曰：「破齋猶得生天第九。昔有迦羅越，興設大檀請佛及僧。時一人賣酪，主人留食，勸令持齋聽經，至暝乃歸。婦語之言：我朝來不食，相待至今，敗壞夫齋，半齋之福猶生天上。七世生人間常，得自然。一日持齋，六十萬歲自然之糧。」舊雜譬喻經上曰：「昔有四姓請佛飯。時有一人賣牛湩，大姓留止飯，教持齋戒。止聽經，賓乃歸。婦言：我朝相待未飯，便強令夫飯，壞其齋意。雖爾，七生天上，七生世間。」</p><p>禪門之諸規，有半齋之語，諸解多端，或言早朝粥時與正午齋時之中間曰半齋，半齋為時之名。申言之，即於粥齋之中間點心曰半齋之點心，於粥齋之中間為法事曰半齋之諷經。誦半齋亦去，半齋以時而名也。象器箋三曰：「舊說云：在粥與齋之半，故曰半齋。（中略）半齋者，時名也。」或言半齋為正午之齋，以日中午刻為一日之正半也。宋高僧傳一貞誨傳曰：「半齋僧訖，望空合掌而卒。」或言半齋者於午前略用食物也。是與點心混同，此說非也。或言半齋一作判齋。半判音同，故以判齋為半齋也，判即判釋之意，判斷疏通獻齋之意也。然則半齋者，謂禪家所謂獻齋之迴向文。又指獻齋迴向之法事而言。蓋半齋點心云者，獻齋迴向之法事，有點心之饗應也。集古錄有判齋字。曰：綯父子為唐顯人，仍世宰相，而楚尤以文章見稱。世傳綯為文喜以語簡為工，常飯僧。僧判齋，綯於佛前跪爐諦聽。而僧唱言。曰：令狐綯設齋，佛知，蓋以此識其好簡，夷堅志。有一僧人，為人判水陸齋。意半判音同義亦通，故以判齋為半齋，判則與疏相近。</p>

**來源：佛光大辭典**

<p>(一)指持齋半日，亦即破齋之意；蓋持齋之法，宜以一日為定準，若僅持半日，則所持不全，與破齋無異。通常全日之齋法，于一日一夜間，從今日之明相（天大亮）至翌日之明相為止，亦即過今日之正午至翌日之天明，不可進用任何食物。若至入夜時分，因進食而破齋，則稱半齋，以其僅自正午至夜暮持半日齋之故。又破齋之時辰，就晝時而言，稱為半齋；就夜間而言，稱為破齋。其實二者同為破齋之意。于諸經論中，多處記載持齋具有各種殊勝之功德，故持齋半日者，雖有破齋之失，然自功德果報而言，猶有莫大之福德，故經律異相卷四十四破齋猶得生天條謂（大五三·二二九中）：‘半齋之福，猶生天上，七世生人間，常得自然；一日持齋，六十萬歲自然之糧。’</p><p>(二)禪門中，指早粥與午齋之中間時段為半齋。又引申指粥、齋中間之點心為半齋點心；而于此時，在祖師位前獻齋、誦經回向，稱半齋供養或半齋諷經。禪林象器箋卷三節時門：‘舊說雲：在粥與齋之半，故曰半齋。（中略）半齋者，時名也。’此外，半齋又作判齋，因半、判二字相通，半齋即判齋。判有判釋之意，判齋即判釋獻齋之意，故半齋亦指禪家獻齋之回向文，或指獻齋回向之法事。﹝禪林備用清規卷六、諸回向寶鑑卷二、禪林象器箋卷十三諷唱門﹞</p><p>(三)指正午之齋，以日中午時為一日之正中，將一日對半正分，故稱半齋。空華談叢卷二謂，律院及禪院中，稱午齋為半齋。故知半齋亦作午齋之別名。又若過午齋之時限而進食者，稱為非時食，為佛教戒律所不許。此等習慣，稱為過午不食。</p>
