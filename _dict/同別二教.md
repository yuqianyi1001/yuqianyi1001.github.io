---
title: 同別二教
source: deerpark.app
---

**來源：丁福保佛學大辭典**

<p>【術語】華嚴一家之教判，分第五同教為別教一乘，同教一乘。別教一乘者，永別異於二乘三乘等諸乘，一多無盡之一乘法也。五教章上明其十別。同教一乘者，為使二乘三乘等機入於一多無盡之法界，以一乘無盡之法寄顯於始教之三乘法，或終頓之一乘法而說也。然則同教一乘約於所寄之法則為終頓二教之一乘教與始教之三乘教，此中就華嚴本經之說相論之，則彼經所說之同教一乘為終頓二教。經中說一多無盡之法者，是別教一乘也，此名直顯門。又寄於終頓二教之一乘法顯一多無盡之一乘法者，彼經之同教一乘也，此名寄顯門。法華經中亦有同別二教，然彼之同教一乘為開會二乘之機於一乘，故寄於始教之三乘法，而說無盡一乘法，此為本經同教一乘與末經同教一乘之相違。且華嚴法華二經，雖共說同別二教，而華嚴多說別教，少說同教，法華多說同教一乘，少說別教一乘，故又大判二經，華嚴為別教一乘，法華為同教一乘也。見五教章上。其別異之義門有十種：一時異，所說之時異也。二處異，所說之處異也。三主異，所說之佛異也。四眾異，所聞之眾異也。五所依異，所依之三昧異也。六說異，一方說一切方說也。七位異，一位一切位也。八行位，一行一切行也。九法門異，法門之建立廣狹異也。十事異，舍林地山等一一事相盡為甚深之法門也。見五教章上施設異相門。</p>

**來源：佛光大辭典**

<p>為同教與別教之並稱。又作同教別教、二種一乘。指華嚴宗所判之同教一乘與別教一乘。同教一乘，即隨應二乘、三乘等根機而說法，使其入于一多無盡之法界，故將一乘無盡之法，寄顯于始教之三乘法，或終、頓二教之一乘法，以說一乘之義。別教一乘，即別異于二乘、三乘之法，而為一多無盡之一乘法；亦即指華嚴宗獨特之思想。</p><p>此說系由華嚴宗智儼所創，乃依據大智度論共般若、不共般若之說，將如來一代聖教大別為三乘、一乘二種，更將一乘分判為同、別二教，而以法華經會三歸一之說為同教一乘，以華嚴經十十無盡之說為別教一乘。法藏承此說，而成此教判之集大成者，法藏于華嚴五教章卷一中，闡釋同、別二教之義，明示別教一乘有性海果分、緣起因分二門。性海果分門不可言說，以其為十佛自內證之境界；而緣起因分門則可言說，此系普賢之境界。其中，緣起因分門又分為分相、該攝二門：(一)分相門，即別教一乘別異于三乘之說。此一乘、三乘之差別，計有權實、教義、所明、德量、約寄位、付囑、根緣受者、難信易信、約機顯理、本末開合等十種。(二)該攝門，即三乘本系一乘法之說。以上二者互存無礙，不異不一；此不一即分相門，不異即該攝門。</p><p>其次，論同教一乘之七義：(一)法相交參，謂一乘垂于三乘，三乘參于一乘，兩宗交接連綴。(二)攝方便，謂三乘法皆系一乘法之方便法門，故鹹稱一乘。(三)所流，謂三乘悉從一乘而流出。(四)殊勝門，謂以三乘中之大乘為一乘。其權實雖有異，然同為菩薩所乘，故稱一乘。(五)教事深細，謂以所說之法深細，故稱一乘。(六)八義意趣，謂一乘之說與佛密意之說，皆為八義之意趣。(七)十義方便，華嚴經孔目章將一乘分為正乘、方便乘二種，其中，方便乘有十義，即此十義方便。</p><p>蓋同教一乘主要指法華經等所說，別教一乘則指華嚴經所說；然華嚴經中有同教之旨，法華經中亦有別教之旨，故總別‘同別二教’。又立定內、定外之別，即：華嚴經所明示之同別二教，系海印定中所說，故稱為定內同別；法華經所明示之同別二教，不依海印定而說，故稱為定外同別。</p><p>此外，澄觀、宗密等師對同別二教之解釋，與上述稍異。澄觀于其所著華嚴經疏卷二、華嚴經隨疏演義鈔卷十等中，以一乘中之圓融具德法門為別教；而以終、頓二教及別教中之一性一相之教義為同教。宗密于華嚴經行願品別行疏鈔卷一中，則以性起門為別教，以緣起門為同教。﹝華嚴經孔目章卷二、卷四、華嚴五教章卷二、卷三、華嚴五十要問答卷上、華嚴經探玄記卷一、華嚴五教章指事卷上本、華嚴法界義鏡卷下、華嚴五教章通路記卷一至卷十﹞（參閱‘共教’2196、‘因分果分’2274）</p>
