---
title: 九種不還
source: deerpark.app
---

### 法相辭典

★俱舍論二十四卷五頁雲：論曰：即行色界五種不還，總立為三；各分三種，故成九種。何等為三？中、生、上流、有差別故。雲何三種各分為三？且中般涅，分為三種。速、非速、經久、得般涅。由三火星喻所顯故。生般涅，亦分三種。生有行等般涅故。此皆生已得般涅，是故並應名為生般。于上流中，亦分三種。超半超等有差別故。然諸三種，一切皆由速非速經久得般涅故；更互相望，無雜亂失。如是三種九種不還，由業惑根有差別故；有速非速經久不同，且總成三。由造增長順起生後業差別故，如其次第下中上品煩惱現行有差別故；及上中下根差別故。此三一一，如其所應，亦業惑根有差別故；各有三別。故成九種。謂初二三、由惑根別，各成三種。非由業異。後三亦由順後受業有差別故；分成三種。故說如是行色不還，業惑根殊，成三九別。



### 丁福保佛學大辭典

【名數】於前五種不還中，中般生般上流般之三種般，各分三種，為九種不還。是於色界入滅聖者之區別也。中般三種：一、速般，謂於中有斷餘惑而般涅槃也。二、非速般，謂於中有經暫時而般涅槃也。三、經久般，謂於中有經久時而般涅槃也。生般三種：一、生般，謂生於色界速斷餘惑而般涅般也。二、有行般，謂生於色界加行勤修，經幾許之時，而般涅槃也。三、無行般，謂生於色界，懈怠不成加行，經久時而漸般涅槃也。上流般三種：一、全超般，謂先生於色界之最下梵眾天，由梵眾天超中間之十四天，至色究竟天，而般涅槃也。二、半超般，謂先生於梵眾天，後超一天二天乃至十三天，至色究竟天，而般涅槃也。其超不全，故云半，非等分之半也。三、徧沒般，謂徧經歷色界之十六天，而於色究竟天般涅槃也。見俱舍論二十四等。

【名數】從欲界上色界而般涅槃之不還果聖者，分九種。即於中有般涅槃者，有速般，非速般，經久般之三稱。生於色界，不久而般涅槃者，有生般，有行般，無行般之三種。生於色界更上轉生於天而般涅槃者，有全超，半超，徧沒之三種也。



### 佛光大辭典

指九種由欲界往色界而般涅之不還果聖者。即于中般、生般、上流般等三種般各分三種，而成九種不還。九者即：(一)速般，于中有斷除餘惑而般涅。 (二)非速般，于中有經短暫之時而般涅。(三)經久般，于中有經久時而般涅。(四)生般，生于色界，速斷餘惑而般涅。(五)有行般，生于色界，經長時之加行勤修而般涅。(六)無行般，生于色界，未經加行，歷久自然斷除上地之惑而漸般涅。(七)全超般，先生于色界之最下梵眾天，由梵眾天超中間之十四天，至色究竟天而般涅。(八)半超般，先生于梵眾天，後超一天或二天乃至十三天，而至色究竟天般涅。(九)遍沒般，遍經歷色界之十六天，而于色究竟天般涅。﹝俱舍論卷二十四﹞


