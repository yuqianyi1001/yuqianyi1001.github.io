---
title: 但空
source: deerpark.app
---

**來源：陳義孝佛學常見辭彙**

<p>小乘人分析諸法時，但見空而不見不空，叫做但空。大乘菩薩卻說諸法如幻如化，當體即空，但在空中自有不空之理，叫做不但空。</p>

**來源：三藏法數**

<p>謂二乘之人，觀一切法皆悉虛幻，但見於空，不見不空，故名但空。</p>

**來源：丁福保佛學大辭典**

<p>【術語】大小乘所見之空理有二種，小乘分析諸法，但見空而不見不空，故云但空。大乘之菩薩，分析諸法，不使歸空，諸法如幻如夢，其當體見空，空之中自有不空之理，故謂之不但空。天台分配之於二教，以但空為藏教，以不但空為通教。法華玄義一曰：「三藏二乘，明但空為極。譬頗梨珠，一往似真，再研便偽。」</p>

**來源：佛光大辭典**

<p>‘不但空’之對稱。知道一切事物有空理之一面，然不知其反面同時存有不空之意義，稱為但空、偏空。知道空理，同時亦知不空之理，此稱為不但空、不可得空。執著空，稱但空；知空亦不可得而不執空，稱不但空。三論宗吉藏以但空、不但空區別大乘、小乘之教義。天台宗則分配之于二教，以但空為藏教，以不但空為通教；又對觀空之空觀，分為但空觀與不但空觀。﹝大智度論卷三十七、三論玄義、摩訶止觀（會本）卷三之三、天台四教儀﹞（參閱‘三觀’706）</p>
