---
title: 耳根
source: deerpark.app
---

**來源：陳義孝佛學常見辭彙**

<p>六根之一。見六根條。</p>

**來源：法相辭典**

<p>★集論一卷三頁雲：何等耳根？謂四大種所造，耳識所依清淨色。</p><p>★二解　五蘊論一頁雲：雲何耳根？謂聲為境，清淨色。</p><p>★三解　廣五蘊論一頁雲：雲何耳根？謂以聲為境，淨色為性。謂于耳中一分淨色，此性有故；耳識得生。即無不生。</p><p>★四解　法蘊足論九卷二頁雲：雲何耳根？謂耳于聲，已正當聞，及彼同分；是名耳根。又耳增上，發耳識；于聲已正當了別，及彼同分；是名耳根。又耳于聲，已正當礙，及彼同分；是名耳根。又耳于聲，已正當行，及彼同分；是名耳根。如是過去未來現在諸所有耳，名為耳根；亦名所知，乃至所等證。此復雲何？謂四大種所造淨色，或地獄，乃至及修所成所有名號異語增語想等想施設言說，謂名耳，名耳處，名耳界，名耳根，名聞，名道路，乃至名此岸。如是耳根，是內處攝。</p><p>★五解　品類足論一卷二頁雲：耳根雲何？謂耳識所淨色。</p>

**來源：三藏法數**

<p>謂耳能聽聞眾聲。瑜伽論云：數由此故，聲至能聞。是也。</p><p>耳根者，謂觀世音菩薩，往昔劫中，於觀世音佛所，發菩提心。彼佛教其從聞思修入三摩提，於是菩薩即於聞中，入流亡所，所入既寂，動靜二相，了然不生，一念頓空聞性而入圓通矣。經中所謂，生滅既滅，寂滅現前者，即圓通之體也。上合諸佛妙心，下同眾生悲仰，而現乎三十二應，施以十四無畏等者，乃圓通之用也。故云我從耳門，圓照三昧，緣心自在，成就菩提，斯為第一。（聞、思、修，即三慧也。梵語三摩提，即三摩地也。入流亡所者，不隨聲塵，頓入法流，而亡其所入也。三十二應者，佛應、獨學應、緣覺應、聲聞應、梵王應、帝釋應、自在天應、大自在天應、天大將軍應、天王應、四天王太子應、人王應、長者應、居士應、宰官應、婆羅門應、比丘應、比丘尼應、優婆塞應、優婆夷應、女主應、童男應、童女應、諸天應、龍應、藥叉應、乾闥婆應、阿修羅應、緊那羅應、摩呼羅伽應、人應、非人應也。十四無畏者，一、不自觀音以觀觀者；二、知見旋復；三、觀聽旋復；四、斷滅妄想，心無殺害；五、熏聞成聞，六根消復，同於聲聽；六、聞熏精明，明遍法界；七、音性圓消，觀聽返入；八、滅音圓聞，遍生慈力；九、熏聞離塵，色不能劫；十、純音無塵，根境圓融；十一、消塵旋明；十二、融形復聞；十三、六根圓通，明照無二；十四、我一名與六十二恒河沙名，等無有異也。）</p>

**來源：丁福保佛學大辭典**

<p>【術語】六根之一。對於聲境而生耳識者。即耳官也。</p>

**來源：佛光大辭典**

<p>梵語śrotrendriya，巴利語 sotindriya。音譯戍縷多因姓o燄。乃六根之一，十二處之一，十八界之一，二十二根之一。略稱耳。指耳識之所依，由此取聲境無見有對之淨色。依俱舍論卷二所載，耳根之極微在耳穴內旋環而住，恰如卷成筒狀之樺皮，能聽聞遠處之聲響。然聲響若逼近耳根即不能聞，故與眼根同為離中知，均取非至之境。又耳根于十二處中稱為耳處，于十八界中稱為耳界。此外，梵語śrotra，意譯作耳、能聞。音譯除戍縷多外，又作述嚕怛羅、羯賴、羯叻（梵karṇa  ）。﹝大毗婆沙論卷一四二、品類足論卷一、瑜伽師地論卷三、卷五十四、成唯識論卷四、卷八、大乘法苑義林章卷三之五根章、梵語雜名﹞（參閱‘十二處’343、‘十八界’356、‘六根’1284、‘耳識’2510）</p>
