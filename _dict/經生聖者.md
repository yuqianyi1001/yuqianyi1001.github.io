---
title: 經生聖者
source: deerpark.app
---

### 丁福保佛學大辭典

【術語】謂在預流等聖位，經欲界或色界之多生，而後般涅槃者。其中經欲界生之聖者，必不往生於色無色界。證得不還果已，定於現身般涅槃。此以彼聖者，既厭欲界之苦，深恐生於上界，猶有長時之苦，同於欲界故也。經色界生之聖者，於色界無苦，隨而有以厭心劣而上生於無色界之義。大毘婆沙論五十三問答欲界經生之聖者，生於上二界否？評家云：定無復生於上二界者。俱舍論二十四曰：「已經欲界生者，及已從此往上界生諸聖，必無練根並退。」是由凡經生之聖者，不惟習根極為成熟，又得殊勝之所依止也。並見俱舍光記二十四，寶疏二十四等。



### 佛光大辭典

指小乘聖者，彼等須經欲界、色界之生，方能臻至涅之境。此類聖者可分欲界經生、色界經生兩種。(一)欲界經生，例如預流果之極七返有、一來向之家家、一來果等聖者均屬之。此等聖者猶須經歷欲界之生，然目睹欲界苦惱多生，乃起強烈之厭離心，因而得不還果，不必再生于色界、無色界，即可直接般涅。(二)色界經生，此等聖者猶須經歷色界之生，例如七種不還中之上流般之樂定聖者，然因不覺色界之苦，其厭離之心亦低落，故仍須再生于無色界始可般涅。﹝大毗婆沙論卷五十三、俱舍論卷二十四﹞


