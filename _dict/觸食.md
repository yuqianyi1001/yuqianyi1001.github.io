---
title: 觸食
source: deerpark.app
---
### 三藏法數

觸即對也。謂六識所對色等諸塵，柔軟細滑冷煖等觸，而生喜樂，俱能資益諸根，故名觸食。（六識者，眼識、耳識、鼻識、舌識、身識、意識也。按翻譯名義註釋云：見色愛著名食，豈非觸食義耶？設非觸食，何以觀戲劇等，終日不食而不飢也。）

觸即觸對，謂六識所對色等諸塵，柔軟細滑，冷煖等觸，而生喜樂，俱能資益諸根，故名觸食。又第六識觸對可愛之境，而生喜樂，長養諸根，亦名觸食。（六識者，眼識、耳識、鼻識、舌識、身識、意識也。按翻譯名義註釋云：見色愛著名食，豈非觸食義耶？設觸非食，何以觀戲劇等，終日不食，而不飢也。）



### 法相辭典

★成唯識論四卷一頁雲：二者、觸食。觸境為相。謂有漏觸、才取境時，攝受喜等，能為食事。此觸雖與諸識相應；屬六識者，食義偏勝。觸粗顯境，攝受喜樂，及順益舍，資養勝故。

★二解　雜集論五卷十頁雲：二是觸食。由依可愛境，攝益所依故。

★三解　集異門論八卷九頁雲：雲何觸食？答：若有漏觸為緣，能令諸根長養大種增益；又能滋潤，隨滋潤，乃至持隨持；是名觸食。其事如何？答：如鵝雁孔雀鸚鵡[瞿*鳥]鵒春鸚離黃命命鳥等，既生卵已；時時親附，時時覆育，時時溫暖，令生樂觸。若彼諸鳥，于所生卵，不時時親附覆育溫暖，令生樂觸；卵便腐壞。若彼諸鳥，于所生卵，時時親附覆育溫暖，令生樂觸；卵不腐壞。如是等類，說名觸食。

★四解　品類足論七卷五頁雲：觸食雲何？謂緣有漏觸，諸根長養，大種增益，資助、隨資助，充悅、隨充悅，護、隨護，轉、隨轉，益、隨益；是名觸食。



### 陳義孝佛學常見辭彙

四食之一。



### 丁福保佛學大辭典

【術語】四食之一。觸對於六識順情之境而資益心身者。如觀劇而不覺飢。

食物之觸穢不淨者。如觸於他人之手及觸於他未洗淨之器物衣巾等者，或非為受食而觸於自己之手者，又有種種之觸穢。西方道俗，悉決之為不淨而不食也。見行事鈔下一之二，寄歸傳一。



