---
title: 一行
source: deerpark.app
---

### 陳義孝佛學常見辭彙

很專心的做一件事。



### 法相辭典

★雜集論十五卷十頁雲：一行者：即問論法。謂以一法與餘法，一一互相問已；除此法，更以第二法、與餘法互相問。如是一一問一切法。



### 三藏法數

﹝出涅槃經﹞ 一行者，如來所行之行也。行以進趣為義。能行此行，則能趣向佛果。雖名一行，而具足五行。故經明五行之後，乃云：復有一行，是如來行。謂能於一心中行於五行，具足而無缺也。（五行者，聖行、梵行、天行、病行、嬰兒行也。）



### 丁福保佛學大辭典

【人名】直隸鉅鹿人，姓張，本名遂，初就普寂出家。強記非凡，遊諸方究律藏。又得歷數算法之秘訣。唐玄宗聞其名，開元三年，勅入禁廷。九年，撰大衍歷九卷。十一年，製黃道儀。善無畏來，師就習密教。參與譯經。且撰大日經疏。又遇金剛智，受秘密灌頂。十五年，寂於華嚴寺。年四十五。諡大慧禪師。所著有大日經疏二十卷，七曜星辰別行法一卷，北斗七星護摩法一卷，梵天火羅九曜一卷，大毘盧遮那佛眼修行儀軌一卷，宿曜儀軌一卷，華嚴海印懺儀四十二卷等。見宋高僧傳五，佛祖通載十六。

【術語】專於一事也。善導之觀經疏一曰：「成佛之法，要須萬行圓備方乃剋成，豈將念佛一行即望成。」



### 佛光大辭典

(一)專注于一事之謂；特指念佛修行。善導觀經疏卷一（大三七·二四九下）：‘成佛之法，要須萬行圓備方乃克成，豈將念佛一行即望成者？’

(二)（683～727）又稱一行阿^梨。為我國密教高僧及天文歷算家，乃密教五祖之一。唐代鉅鹿（河北鉅鹿縣）人，俗姓張。出身顯宦世家，雅好經史，初就荊州景禪師出家，後隨嵩山普寂禪師學禪，又從當陽真纂習律。曾採集律部及諸經論中之要文，成攝調伏藏十卷。嘗師事印度高僧善無畏、金剛智；與善無畏共譯密教根本聖典大日經，受金剛智秘密灌頂。此外，又精于禪、道、數學、歷法之學。開元九年（721），帝命其訂正傳統歷法頒行天下，所著大衍歷共五十二卷（此歷法自七六三年迄今廣受日本四方所採用），其後與梁令瓚同制黃道遊儀，用以重新測定一百五十餘顆恆星位置，並算出相當于子午線緯度之長度。又由其筆錄編纂而成之大日經疏二十卷，至今亦為密教界所重視。開元十五年示寂，享年四十五。謚號大慧禪師。另著有宿曜儀軌、梵天火羅儀軌、七曜星辰別行法、藥師琉璃光如來消災除難念誦儀軌等各一卷，並與弟子慧覺共撰華嚴經海印道場懺儀四十二卷。﹝宋高僧傳卷五、釋門正統卷三、佛祖歷代通載卷二十六、舊唐書方技傳﹞


