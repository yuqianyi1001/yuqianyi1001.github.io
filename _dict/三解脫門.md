---
title: 三解脫門
source: deerpark.app
---

### 陳義孝佛學常見辭彙

三種進入解脫境界的智門。一、空解脫門，是了達諸法本空，而不著於空；二、無願解脫門，是了知諸法幻有，而無所願求；三、無相解脫門，是了知諸法無相，而無不相，入於中道。



### 法相辭典

★瑜伽二十八卷三頁雲：復有三解脫門。一、空解脫門。二、無願解脫門。三、無相解脫門。雲何建立三解脫門？謂所知境，略有二種。有、及非有。有、有二種。一者、有為。二者、無為。于有為中，且說三界所系五蘊。于無為中，且說涅。如是二種，有為無為，合說名有。若說于我，或說有情，命者、生者等；是名非有。于有為中，見過失故；見過患故；無所祈願。無祈願故；依此建立無願解脫門。于有為中，無祈願故；便于涅，深生祈願，見極寂靜，見甚微妙，見永出離。由于中見永出離故；依此建立無相解脫門。于其非有無所有中，非有祈願，非無祈願。如其非有，還則如是知為非有，見為非有。依此建立空解脫門。是名建立三解脫門。

★二解　顯揚二卷十六頁雲：解脫門者：謂三解脫門。一、空解脫門。二、無相解脫門。三、無願解脫門。空有二種。一、所知。二、智。所知者：謂于眾生遍計性所執法中，及法遍計性所執法中，此二遍計性，俱離無性；及彼所餘無我有性。于諸法中遍計性無。即是無我性有。于諸法中無我性有，即是遍計性無。即于此中有及非有無二之性，無分別境。智者：謂緣彼境，如實了知。無相亦有二種。一、所知。二、智。所知者：謂即所知空境。由此境相，一切諸相之所不行。智者：謂如前說。無願亦有二種。一、所知。二、智。所知者：謂由無智故，顛倒所起諸行相貌。智者：謂緣彼境，厭惡了知。空行者：謂于諸行，我不可得；及諸相中，世俗分別法不可得。無相行者：謂即于諸行中，眾生無我性可得；及諸相中，世俗分別法無我性可得；及于滅中，滅靜妙離行。無願行者：謂無常、苦、不淨、如病、如癰、如箭、因、集、生、緣行。緣智空道，作道如行出行，此亦是空行。緣智無相道，作道如行出行，此亦是無相行。緣智無願道，作道如行出行，此亦是無願行。若無差別，總名空無相無願者：此通聞思修所生之慧，世、及出世，應知。若名空無相無願三摩地者；唯是修所生慧，通世出世，應知。若名空無相無願解脫門者；此唯出世應知。

★三解　顯揚六卷六頁雲：問：如經中說三解脫門。彼雲何建立？答：由三自性故。謂由遍計所執自性故；建立空解脫門。由依他起自性故；建立無願解脫門。由圓成實自性故；建立無相解脫門。

★四解　大毗婆沙論一百四卷十二頁雲：此三三摩地，亦名三解脫門。問：三摩地與解脫門有何差別？答：三摩地通有漏無漏。解脫門唯無漏。問：何故解脫門唯無漏耶？答：有漏有縛，為解脫門，不應理故。問：依何義立解脫門耶？為依入正性離生？為依盡漏？設爾；何失？若依入正性離生，立解脫門者；則應唯苦法智忍相應定，名解脫門。若依盡漏，立解脫門者；則應唯金剛喻定名解脫門。答：應作是說：俱依二義，立解脫門。然解脫門，總攝一切無漏定。謂一切聖道，皆名正性離生。得一切聖道時，皆名為入。斷諸漏時，皆名盡漏。四道俱定，皆有盡義。如世第一法無間，苦法智忍現在前時，得空三摩地；名入正性離生。苦現觀無間，集現觀現在前時，得無願三摩地；亦名入正性離生。集現觀無間，滅現觀現在前時，得無相三摩地；亦名入正性離生。餘位無間，起無漏定時，應知亦爾。見道位中，別起無漏三三摩地，別盡諸漏。修道位中，總起無漏三三摩地，總盡諸漏。無學位中，總起無漏三三摩地，總遮諸漏，亦名盡漏。是故三解脫門，總攝諸無漏定。問：何故名解脫門？答：涅，名解脫。依此三三摩地，能趣證解脫；故名解脫門。復次如排J故，名解脫門。如鬥戰時，先以排J，防捍怨敵；後以利劍，斷怨家頭，令墮戰場；隨意所趣。如是行者，與煩惱怨敵共鬥戰時，先以三解脫門，排J防捍煩惱怨敵；後以無漏慧劍，斷煩惱成就性頭，令墮不成就性地；如本所願，趣向涅。如契經說：定、是正道，不定、是邪道。定心、得解脫，非不定心。是故無漏三三摩地，是解脫門。非有漏定。如彼廣說。



**來源：三藏法數**

﹝出法界次第﹞ 解脫，即自在之義也。門，即能通之義。謂由此三解脫門，則能通至涅槃，故名三解脫門。（梵語涅槃，華言滅度。） 〔一、空解脫門〕，謂觀一切法，皆從因緣和合而生，自性本空，無我、我所，若能如是通達，則於諸法而得自在，故名空解脫門。（我者，眾生於五陰身中，強立主宰，名之為我。我所者，眾生妄執五陰之身及男女、資生等物，皆名我所。五陰者，色陰、受陰、想陰、行陰、識陰也。） 〔二、無相解脫門〕，謂既知一切法空，故觀男女、一異等相，實不可得；若能如是通達諸法無相，即得自在，故名無相解脫門。 〔三、無作解脫門〕，無作，又云無願。謂若知一切法無相，則於三界無所願求；若無願求，則不造作生死之業；若無生死之業，即無果報之苦而得自在，故名無作解脫門。（三界者，欲界、色界、無色界也。）



### 丁福保佛學大辭典

【術語】又云三三昧。有單重二種。見三三昧條。

參照：<a href="/dict/三三昧">三三昧</a>



### 佛光大辭典

梵語trīṇi vimokṣa-mukhāni。指得解脫到涅之三種法門。略稱三解脫、三脫門、三門。即：(一)空門（梵śūnyatā  ），觀一切法皆無自性，由因緣和合而生；若能如此通達，則于諸法而得自在。(二)無相門（梵animitta  ），又稱無想門。謂既知一切法空，乃觀男女一異等相實不可得；若能如此通達諸法無相，即離差別相而得自在。(三)無願門（梵apraṇihita  ），又作無作門、無欲門。謂若知一切法無相，則于三界無所願求；若無願求，則不造作生死之業；若無生死之業，則無果報之苦而得自在。

三解脫門乃依無漏之空、無相、無願等三三昧而入，此三昧猶如門戶之能入解脫，故稱三解脫門。然三昧通有漏、無漏，三解脫門唯通無漏。以其具有淨及無漏等世、出世間之特別法，故為涅之入門。又瑜伽師地論卷七十四謂，三解脫門系依三自性而建立，即由遍計所執之自性而立空解脫門，由依他起之自性而立無願解脫門，由圓成實之自性而立無相解脫門。﹝俱舍論卷二十八、大毗婆沙論卷一○四、十地經論卷八、大乘義章卷二、摩訶止觀卷七上﹞（參閱‘三三昧’521）


