---
title: 緣緣
source: deerpark.app
---

### 陳義孝佛學常見辭彙

又名所緣緣，即所緣之緣，為四緣之一。



### 三藏法數

謂心、心所法由託緣而生，還是自心之所緣慮，名為緣緣。（託緣者，謂依託色聲香味觸法之緣也。）



### 丁福保佛學大辭典

【術語】舊曰緣緣。新曰所緣緣。所緣之緣也。四緣之一。心識對於境界時（如眼之於色），心識謂之能緣，境界謂之所緣。緣為攀緣，心識各自攀緣境界之義也。因而境界於心識為所緣之緣，即心識緣其所緣而起者，稱之為緣之緣或所緣之緣，與他之諸緣別異。見大乘義章三本，三藏法數十五。


