---
title: 二種本覺
source: deerpark.app
---

### 丁福保佛學大辭典

【名數】一隨染本覺，依真如內熏之力與如來教法外緣之力，而如實修行。方便滿足，故破妄心而顯現法身，使始覺之智淳淨，與本覺一致，又依始覺究竟與本覺一致，而無量功德之相常無斷絕，隨眾相之根，自然相應，現種種為利益，此二者，前曰本覺之智淨相，後曰本覺之不思議業相，此二相若離染緣，則不得成，前者依自己之染緣所成，後者依他之染緣所成。故曰隨染本覺。二性淨本覺，本覺之真如，遠離一切染法，具足一切性德，體相二大，為內熏之因，用大為外緣之資，是性淨本覺也。



### 佛光大辭典

大乘起信論立隨染、性淨二義以明本覺之相。(一)隨染本覺，乃依妄染之污穢，顯示本覺之體相。分智淨相、不思議業相二種：(1)本覺之智淨相，即本覺隨染還淨之相，乃依真如內燻之力與如來教法外緣之力，而如實修行，以方便滿足，故破妄心而現法身，使始覺之智淳淨，與本覺合一。(2)本覺之不思議業相，即還淨本覺業用之相，乃依智淨相故，無量功德之相常無斷絕，隨眾相之根自然相應，而現為種種利益。故知智淨相乃依自己之染緣而成，不思議業相則依他之染緣所成，兩者皆不離染緣，故稱隨染本覺。(二)性淨本覺，本覺之真如，遠離一切染法，具足一切性德，體相二大為內燻之因，用大為外緣之資，稱為性淨本覺。若以明鏡喻之，性淨本覺具有如實空鏡、因燻習鏡、法出離鏡、緣燻習鏡等四義。[釋摩訶衍論卷三] (參閱‘本覺’1979）


