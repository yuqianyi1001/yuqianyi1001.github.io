---
title: 樂變化天
source: deerpark.app
---
### 法相辭典

★佛地經論五卷十八頁雲：樂變化天，自變化作諸樂具，以自娛樂。



### 陳義孝佛學常見辭彙

欲界六天中之第五天名。



### 丁福保佛學大辭典

【界名】梵名須涅蜜陀。舊譯化自樂天，或化樂天。新譯樂變化天，或妙變化天。欲界六天中第五重之天也。自以通力自在變作妙樂而娛樂，故名。智度論九曰：「化自樂者，自化五塵而自娛樂，故言化自樂。」佛地論五曰：「樂變化天，樂自變化，作諸樂具以自娛樂。」俱舍頌疏世品一曰：「樂變化天，於五欲境自變化故。」可洪音義一曰：「妙變化天，樂變化天王也。大智度論云：須涅蜜陀，秦言化樂天，唐言樂變化天。」然玄應師有別釋。玄應音義二十三曰：「樂變化天，五孝切。但此天雖有寶女，於變化者心多愛著，於男亦爾，故以名焉。舊言化樂天，音洛，失之久矣。」即愛樂變化男女之意。



