---
title: 五祖
source: deerpark.app
---
### 佛光大辭典

(一)即禪宗東土第五祖弘忍禪師。﹝宋高僧傳卷八、景德傳燈錄卷三、傳法正宗記卷六﹞

(二)宋蘄州五祖山法演禪師。﹝續傳燈錄卷二十﹞

(三)淨土五祖，曇鸞、道綽、善導、法照、少康五人。

(四)蓮社五祖，善導、法照、少康、省常、宗賾五人。

(五)華嚴五祖，杜順、智儼、法藏、澄觀、宗密五人。



### 陳義孝佛學常見辭彙

中國禪宗第五代祖師，湖北蘄州黃梅縣人，俗姓周，法名弘忍，十三歲拜謁四祖道信，隨從三十年而得法，主化於東山的東禪寺，傳法於六祖惠能，七十四歲圓寂，諡號大滿禪師。



### 丁福保佛學大辭典

【名數】（一）華嚴之五祖。初祖終南杜順，二祖雲華智儼，三祖賢首法藏，四祖清涼澄觀，五祖圭峰宗密也。華嚴宗唯立此五祖。蓋華嚴經至東晉覺賢三藏，始翻傳之，爾後世講解者雖多，然未立一宗。陳隋之世有杜順，著法界觀門，五教止觀等，始開華嚴宗之基。門人智儼，思惟十玄六相之幽旨，發揚無盡之宗義。然此二師，尚屬草創。賢首大師法藏，承智儼，興著述，大唱華嚴之宗教。後世稱此宗，號為賢首宗。法藏歿後有澄觀，亦盛撰述疏鈔，復興鴻業，其功頗為偉大。宗密紹澄觀，依圓覺經弘闡華嚴大義。此二師所解，與法藏所說雖不無異同，然是即教界之思潮有轉化，又因所釋之大經不同，適殊其所明之方法，故或謂澄觀宗密，有違法藏所立，不可立為華嚴祖師，其見未免少偏。宋淨源於此五師，加馬鳴龍樹二師，謂為七祖。凝然加普賢，文殊，馬鳴，龍樹，世親，都為十祖。今就吾國而言，故惟立五祖也。八宗綱要卷下曰：「杜順已下，唯立五祖。」佛祖統記等，亦唯舉此五師。（二）淨土之五祖：一曇鸞，二道綽，三善導，四懷感，五少康也。曇鸞初注解天親之往生論，又依龍樹之十住毘婆沙論，立難易二道之教判。曇鸞歿後，有道綽別立聖淨二門之教判，弘通念佛。善導承道綽，判本願名號為正定業，主唱凡入報土之義，大振淨土法門。懷感師事善導，依法相解說淨土之宗義。懷感後有少康，亦盛宣揚淨土，稱為後善導。此五師其所說不盡相同。又吾國弘通念佛之師不少。而唯列此五師者，據選擇集也。但彼集於此五師之上，加菩提流支而為六祖，以曇鸞曾就流支受觀經，又注解其所譯之往生論故也。（三）蓮社之五祖：一善導，二法照，三少康，四省常，五宗賾也。樂邦文類第三曰：「蓮社之立，既以遠公為始祖。自師歸寂，抵今大宋慶元五年己未，凡八百九年。中間繼此道者，乃有五師：一曰善導師，二曰法照師，三曰少康師，四曰省常師，五曰宗賾師。」省常結淨行社，宗頤建蓮華勝會，各興行蓮社念佛者。

【雜名】禪宗東土之第五祖弘忍禪師。

宋蘄州五祖山之法演禪師，亦曰五祖。見續傳燈錄二十。



