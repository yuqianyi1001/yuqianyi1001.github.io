---
title: 二十空
source: deerpark.app
---

**來源：三藏法數**

﹝出般若經﹞ 〔一、內空〕，謂內之眼耳鼻舌身意六根，皆無自性，故名內空。 〔二、外空〕，謂外之色聲香味觸法六塵，皆無自相，故名外空。 〔三、內外空〕，謂六根、六塵、六識，都無自性，故名內外空。（六識者，眼識、耳識、鼻識、舌識、身識、意識也。） 〔四、空空〕，謂一切法皆空，此空亦空，故名空空。 〔五、大空〕，謂小乘四諦十二因緣諸法，皆空無有，故名大空。（四諦者，苦諦、集諦、滅諦、道諦也。十二因緣者，一無明、二行、三識、四名色、五六入、六觸、七受、八愛、九取、十有、十一生、十二老死也。） 〔六、小空〕（亦名無性自性空），謂須陀洹、斯陀含、阿那含、阿羅漢四果之相，皆空無有，故名小空。（梵語須陀洹，華言入流。梵語斯陀含，華言一來。梵語阿那含，華言不來。梵語阿羅漢，華言無學。） 〔七、勝義空〕，謂第一義之理，假立名言，悉同真性，本來空寂，故名勝義空。 〔八、有為空〕，謂欲界、色界、無色界、煩惱惑業，本無有為之相，故名有為空。 〔九、無為空〕，謂生、住、滅三相皆空，無為寂靜，不墮諸數，故名無為空。（生、住、滅者，謂一切萬物皆有生長、住於世間、終歸壞滅也。） 〔十、畢竟空〕，謂有為、無為諸法，一切之相，悉皆空寂，而不可得，故名畢竟空。 〔十一、無際空〕，謂一切諸法，滅無有終，起無有始，起滅之際，無從可得，故名無際空。 〔十二、散空〕，謂一切諸法，因緣假合而成，皆無和合之相，故名散空。 〔十三、無變異空〕，謂一切法，非常非滅，不變不異，法性如如，了不可得，故名無變異空。 〔十四、本性空〕，謂一切諸法，非常非滅，本性清淨，離性離相，故名本性空。 〔十五、自相空〕，謂五蘊之法，虛幻不實，了無自相，故名自相空。（五蘊者，色蘊、受蘊、想蘊、行蘊、識蘊也。） 〔十六、共相空〕，謂一切諸法，彼此之相，非常非滅，本來空寂，故名共相空。 〔十七、一切法空〕，謂一切諸法，本性皆空，非常非滅，了不可得，故名一切法空。 〔十八、不可得空〕，謂過去、現在、未來三世一切諸法，皆無所有，了無可求之相，故名不可得空。 〔十九、無性空〕，謂一切諸法，悉皆虛假，皆無實性，故名無性空。 〔二十、自性空〕，謂一切諸法，非常非滅，性本自空，故名自性空。



### 丁福保佛學大辭典

【名數】見空條。

參照：<a href="/dict/空">空</a>



### 佛光大辭典

表諸法皆空之理之二十種空，出自大般若經卷三學觀品。即：(一)內空，內法之眼、耳、鼻、舌、身、意六根無常、無我，為空。(二)外空，外法之色、聲、香、味、觸、法六境無常、無我，故空。(三)內外空，六根、六境皆空。(四)空空，空亦復空，即不執著內外一切法為空，非常非壞，本性自爾。(五)大空，東、西、南、北、四維、上、下等十方皆空。(六)勝義空，勝義之涅亦為空。(七)有為空，有為之欲界、色界、無色界俱空。(八)無為空，無生、住、異、滅之無為亦要空，而不執著。(九)畢竟空，不執著諸法畢竟不可得。(十)無際空，無初、中、後際可得，亦無往來際可得，亦不執著此。(十一)散空，諸法放散棄舍，亦為空。(十二)無變異空，諸法無放散棄舍，無變異，此無變異亦空不可得。(十三)本性空，一切法本性若有為法、無為法，皆非聲聞獨覺等所作，本性本來為空。(十四)自相空，一切法之自相，如色變礙、受領納、想行識等之自性皆空。(十五)共相空，共相皆為不可得之空；如苦為有漏法之共相，無常為有為法之共相，空、無我為一切法之共相。(十六)一切法空，五蘊、十二處、十八界、有色無色、有見無見、有對無對、有漏無漏、有為無為等一切諸法皆空，而不執其為空。(十七)不可得空，三世一切法有不可得而不執之。(十八)無性空，無少性可得，是為無性；此無性亦不可得，故為空。(十九)自性空，諸法和合之自性無實體，故空。(廿)無性自性空，無性與自性皆空。﹝大般若波羅蜜多經卷五十一辯大乘品、卷四○三觀照品﹞（參閱‘空’3467 ）


