---
title: 悉達多
source: deerpark.app
---

**來源：陳義孝佛學常見辭彙**

<p>華譯一切義成，是釋迦佛作淨飯王太子時的名字。</p>

**來源：丁福保佛學大辭典**

<p>【人名】Siddhārtha，又作悉達、悉多、悉陀、悉多頞他，正音薩婆曷剌他悉陀Sarvārthaśiddha，譯曰一切義成。釋迦佛為淨飯王太子時之名也。修行本起經上曰：「悉達，漢言財吉。」本行集經二十四曰：「悉達，隋言成利，太子名也。」智度論二曰：「父母名字悉達多，秦言成利。得道時知一切諸法，是名為佛。」西域記七曰：「薩婆曷剌他悉陀，唐言一切義成。舊曰悉達多，訛略也。」慧苑音義下曰：「悉達，具云薩縛頞他悉地。地字應平聲呼。言薩縛者，此云一切也。頞他，事也。悉地，成也。言其於一切所應作事皆已成就也。」梵網述記上曰：「悉達者，梵音具。名悉多頞他。悉多，此云成。是成就義。西方人言，誦經純熟，名為悉多。頞他，此云辦，即是事究竟義。」</p>

**來源：佛光大辭典**

<p>梵名Siddhārtha  ，巴利名Siddhattha  。乃釋尊為淨飯王太子時之名。又作薩婆悉達多（梵Sarvasiddhārtha  ）、薩婆曷刺他悉陀（梵Sarvārthasiddha  ）、薩婆額他悉陀、薩縛O他悉地、悉達羅他、悉多O他、悉達、悉多、悉陀。意譯作一切義成、一切事成、財吉、吉財、成利、驗事、驗義。</p><p>釋尊出生為迦毗羅城淨飯王之長子時，善佔相之阿私陀仙人知曉此王子于過去世因諸種善根功德，具備殊勝之相好，能成就一切善事。又曾預言，王子若在家必為轉輪聖王，若出家則成就無上正覺。為表示上述之意義，故命名悉達多。﹝佛本行集經卷二十四、大唐西域記卷七、慧苑音義卷下﹞（參閱‘釋迦牟尼’6824）</p>
