---
title: 五學處
source: deerpark.app
---

### 法相辭典

★大毗婆沙論一百二十三卷十三頁雲：如世尊說：鄔波索迦，有五學處。謂離殺生，離不與取，離欲邪行，離虛誑語，離飲諸酒。問：何故此五名為學處？答：是近事者所應學故。有說：此應名為學蹟。若有遊此；便升無上智慧殿故。如尊者阿奴律陀告諸芻：我依戒住戒，戒為梯橙，已能升陟無上慧殿。汝等應學，勿生放逸。有說：此應名為學害。由學此五，害惡戒故。有說：此應名為學路。此為徑路，一切律儀，妙行，善法，皆得轉故。有說：此應名為學禁。如諸外道所受禁法，種種差別，以為標幟，如是聖眾，以此五種所學禁法為初標幟。有說：此應名為學本。諸所應學，此為本故。有說：此五應名學基。于涅城，為基趾故。如彼卷十三頁至十九頁廣說。



### 丁福保佛學大辭典

【術語】五戒之別名。見一切有部百一羯磨一。


