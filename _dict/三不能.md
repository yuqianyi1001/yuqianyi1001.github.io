---
title: 三不能
source: deerpark.app
---

### 丁福保佛學大辭典

【名數】唐嵩嶽之元珪，於佛立三能三不能。三能者：一、空一切之相，成萬法之智也。二、知群生之性，窮億劫之事也。三、度無量之眾生也。三不能者：一、不能滅定業也。二、不能度無緣也。三、不能盡眾生界也。傳燈錄四（元珪傳）曰：「佛能空一切相成萬法智，而不能即滅定業；佛能知群有性窮億劫事，而不能化導無緣；佛能度無量有情，而不能盡眾生界；是謂三不能也。」無盡居士之護法論曰：「嵩嶽珪禪師云：佛有三能三不能。」



### 佛光大辭典

指改變定業、化導無緣眾生及救度所有眾生等三種不可能之事。此乃唐代禪宗北宗僧元圭禪師之語。即：(一)不能免定業，佛雖具足不執著于一切現象之智慧，然對招感善惡結果之定業亦無法改轉。(二)不能度無緣，佛雖能了知諸眾生之性質，窮盡無限事，然亦無法化導無緣之眾生。(三)不能盡生界，佛雖能救度世間一切眾生，但卻無法令眾生界盡。此三者是為三不能。但依元圭禪師之意，此三不能系對小乘之應身佛而言，若對大乘之法身佛而言，則無所謂三不能者。﹝大乘起信論、大智度論卷六十四、護法論、景德傳燈錄卷四﹞


