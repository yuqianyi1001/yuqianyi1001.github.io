---
title: 三顛倒
source: deerpark.app
---

### 陳義孝佛學常見辭彙

一、想顛倒，即思想上的顛倒錯誤，即妄想；二、見顛倒，見解上的顛倒錯誤，即邪見；三、心顛倒，由妄心邪識一切事物，是諸顛倒的根本。



**來源：三藏法數**

﹝出宗鏡錄﹞ 〔一、心顛倒〕，心即根塵相對所起一念之心。謂心為群妄之原，起惑之始。因迷自性清淨之心，種種分別，起諸顛倒，是名心顛倒。（根者，眼耳鼻舌身意六根也。塵者，色聲香味觸法六塵也。） 〔二、見顛倒〕，謂眼是諸見之本，由不了外塵之境皆悉虛幻，是以妄生執取，起諸顛倒，是名見顛倒。 〔三、想顛倒〕，謂想取六塵之想也。由不了六塵過患，傷失善根，以妄生緣想，起諸顛倒，是名想顛倒。（六塵者，色塵、聲塵、香塵、味塵、觸塵、法塵也。）



### 丁福保佛學大辭典

【名數】一，想倒，於六塵之境而思想非理者。二，見顛倒，於事理之法，而邪計度推求者，即邪見也。三，心顛倒，於妄心邪識了事物者，是諸顛倒之根本也。涅槃經三十七曰：「如來己離三種顛倒，所謂想倒見倒心倒。」宗鏡錄四十二曰：「心如停賊主人，見是賊身，想如賊腳，根塵是賊媒，內外搆速劫盡家寶。」

【名數】見顛倒條。

參照：<a href="/dict/顛倒">顛倒</a>


