---
title: 折伏攝受
source: deerpark.app
---

### 陳義孝佛學常見辭彙

折伏惡人，攝受善人，此二門乃是佛道大綱，折伏是配智慧門，攝受是配慈悲門。



### 丁福保佛學大辭典

【術語】折伏惡人，攝受善人也。此二門為佛道之大綱。勝鬘經曰：「我得力時，於彼處見此眾生，應折伏者而折伏之，應攝受者而攝受之。何以故？以折伏攝受故令法久住。」止觀十曰：「夫佛兩說：一攝二折。如安樂行不稱長短，是攝義；大經執持刀杖乃至斬首，是折義。雖與奪殊途，俱令利益。」勝鬘寶窟上末曰：「剛強應伏，伏令離惡；柔軟應攝，攝令住善；故名折伏攝受也。」折伏配智慧門，攝受配慈門。



### 佛光大辭典

指折破摧伏惡人與攝取納受善人。又作攝折二門。略稱折攝。此乃為令聖法久住，利益眾生而設。遇剛強者，則以智慧門配勢力摧伏之，使其離惡修善；遇柔軟者，則以慈悲門配道力，使其久住于善。

勝N寶窟卷上末（大三七·二三下）：‘力有二種，一者勢力，二者道力。勢力者，菩薩或時受于王位，能遮斷之，或作天龍神鬼，令其舍離惡業。道力者，菩薩以道德之力，現通變化，斷其惡業。（中略）剛強應伏，伏令離惡，柔軟應攝，攝令住善，故名折伏攝受也。’摩訶止觀卷十下（大四六·一三七下）：‘夫佛法兩說，一攝二折。如安樂行不稱長短，是攝義；大經執持刀杖乃至斬首，是折義，雖與奪殊途，俱令利益。’上記兩引，皆為接引眾生所作之方便。﹝勝N經十受章、瑜伽師地論卷八十六、瑜伽論記卷二十二下、華嚴五教章卷一、止觀輔行傳弘決卷十之二、勝N經疏詳玄記卷六﹞


