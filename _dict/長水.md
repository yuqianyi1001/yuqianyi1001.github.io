---
title: 長水
source: deerpark.app
---

### 丁福保佛學大辭典

【人名】宋秀州長水子璿，字仲微，號長水。以華嚴為宗。初依本州洪敏法師，學楞嚴經。後參瑯琊山慧覺禪師，豁然大悟，欲嗣其法，瑯琊謂曰：汝宗不振久矣，宜勵志扶持，以報佛之恩德，勿以殊宗為介。乃再拜奉教。後住長水。以賢首之宗製楞嚴經等疏，總行於世。見五燈會元十二。


