---
title: 剎
source: deerpark.app
---
### 佛光大辭典

(一)梵語kṣetra 之略譯。又作紇差□蕖□捕嗦蕖□□嗦蕖□材Α 意譯為土田、土、國、處，即指國土，或合梵漢稱為‘剎土’。一般所熟知之‘佛剎’即佛土之意。

(二)梵語lakṣatā 之略譯。全稱剌瑟胝。 意謂標志、記號。指旗桿或塔之心柱。一般稱寺院謂寺剎、梵剎、金剎或名剎等，蓋佛堂前自古有建幡竿（即剎）之風，故得此名。僧人對語時，稱對方之寺為寶剎。



### 丁福保佛學大辭典

【術語】<img src="gaiji/DF-8772.png"/>kṣa，又作乞叉，乞灑。悉曇五十字門之一。一切法盡不可得之義謂一切文字究竟無言說之聲也。從Kṣaya（盡）及Akṣara（語，音，文字）之語而釋之。金剛頂經曰：「乞叉（二合）字門一切法盡不可得故。」文殊問經曰：「稱乞灑（二合）字時，是一切文字究竟無言聲。」

梵名，Ksetra，掣多羅，差多羅，紇差怛羅，剎摩等。譯曰土田，國，處。大乘義章十九曰：「剎者，是其天竺人語，此方無翻，蓋乃處處之別名也。」玄應音義一曰：「剎又作擦，音察，梵云差多羅，此譯云土田。經中或言國，或言土者，同其義也。或作剎土者，存二音也。即剎帝利名守田主，亦是也。」慧苑音義上曰：「剎，具正云紇差呾羅，此曰土田也。」法華文句記二曰：「剎者應云剎摩，此云田，即一佛所王土也。」



