---
title: 臥具
source: deerpark.app
---

**來源：三藏法數**

<p>臥具即床褥枕席之類，此可以調攝身心，將養勞苦，以進道行，是以供養佛僧也。</p>

**來源：丁福保佛學大辭典**

<p>【地名】臥時之資具。床榻被褥等。智度論三十曰：「臥具者，床榻被褥幃帳枕等。」</p><p>四分律名三衣袈裟曰臥具，十誦律曰敷具，從其形似而為名也。薩婆多論五曰：「敷具者，衣名也。」行事鈔中之二曰：「言臥具者，是三衣也。即三衣總名臥具，猶如此方被之相，故取通號。」同下之一曰：「此袈裟色，從色得名。（中略）若據此土所翻，通名為臥具。」</p>

**來源：佛光大辭典**

<p>梵語śayanāsana，巴利語 sayanāsana。音譯世耶那薩喃。又作敷具。指床榻、被褥、幃帳、枕等寢具。依四分律卷七之規定，僧尼之臥具禁用蠶絲、羊毛，然邊遠地方之比丘得用羊皮。又用滿六年方可更換新臥具，否則違犯舍墮罪。</p><p>南海寄歸傳卷二衣食所須條（大五四·二一三上）：‘作褥之法有其兩種：或縫之作袋，貯毛在中，或可用絲織成，即是氍毹之類。其褥樣闊二肘、長四肘，厚薄隨時，自乞乃遮，他施無罪。全不許用者，大事嚴科。’﹝大智度論卷三十、四分律行事鈔資持記卷下一之二﹞</p>
