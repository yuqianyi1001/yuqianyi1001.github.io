---
title: 持金剛
source: deerpark.app
---

**來源：丁福保佛學大辭典**

<p>【菩薩】又作執金剛。標幟金剛部菩薩不壞之智力而執持獨鈷三鈷五鈷等金剛杵者。大日經疏一曰：「梵云伐折羅陀羅，此伐折羅即是金剛杵。陀羅是執持義，故舊譯云執金剛，今謂持金剛。（中略）此宗密意，伐折羅是如來金剛智印。」</p>

**來源：佛光大辭典**

<p>(一)梵語vajra-dharaḥ。又作金剛手、執金剛、執金剛神。音譯作伐折羅陀羅。伐折羅，譯作金剛，例如獨股、三股、五股等之金剛杵，用以標幟如來金剛智印之智慧力。陀羅，譯作執持。此謂手執持金剛杵之尊，舊譯執金剛，新譯持金剛。大寶積經卷八所說密蹟金剛力士（二</p><p>王尊）、大日經內眷屬之十九執金剛及胎藏曼荼羅金剛部院之諸尊等皆稱持金剛。但金剛之名字有通、局之分。通指三部五部之諸尊，皆有金剛號之稱；局指大日經之妙眷屬，獨十九執金剛之大眷屬及普賢等四大菩薩眾，合稱持金剛。﹝大日經疏卷一﹞</p><p>(二)又作持金剛眾。于密教之法會，著衲衣，持金剛杵之職眾，稱為持金剛眾。又稱衲眾。與‘贊眾’相對稱。又灌頂時，持大阿^梨所用之金剛鈴、三股杵等法具之職眾亦稱持金剛眾。﹝顯密威儀便覽卷下、三昧耶戒傳聞記﹞</p>
