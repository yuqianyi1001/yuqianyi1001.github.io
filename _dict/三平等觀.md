---
title: 三平等觀
source: deerpark.app
---
### 佛光大辭典

又稱三三昧耶觀。乃密教之教義。即觀佛、法、僧，或身、語、意，或心、佛、眾生三者平等。廣義之三平等觀以三密攝一切諸法，即：一切色攝于身密，身密即印契；一切聲攝于語密，語密即真言；一切理攝于心密，心密即實相。三密平等平等，遍一切處，故行者所見之境界皆是大日如來遍一切處之身，所聞之音聲皆是陀羅尼、諸佛說法之音。狹義之三平等觀又分為三種，即：(一)觀行者之‘三密平等’為平等，遍于法界，稱為自三平等觀。(二)觀行者之三平等與本尊之三平等為同一緣相，稱為他三平等觀。(三)觀行者、本尊及已成、未成之一切諸佛皆為同一緣相，稱為共三平等觀。作如是觀，行者與本尊融為一體，即能證‘入我我入’之極致。

以上之觀法屬于正念誦或常時之觀法。若修護摩之時，則就本尊、爐壇、行者三密觀三平等，稱為內護摩觀。以內護摩修三平等觀，內外事理相應，能得悉地。所觀想之本尊及行者有身口意，爐壇亦有身口意（即爐身、爐口、爐火），本尊之身即爐身，亦是行者之身；本尊之口即爐口，亦是行者之口；本尊之智即爐火，亦是行者之智火，如是觀此三密之平等，亦稱三平等觀。﹝大日經卷二具緣品、大日經疏卷二十、觀內護摩、秘藏記、阿娑縛抄卷四十護摩記本﹞



### 陳義孝佛學常見辭彙

又名三三昧觀，即觀念三平等。見三平等條。



### 丁福保佛學大辭典

【術語】又云三三昧觀。觀念三平等也。即入我我入觀。見三平等條。又，行者正念誦之初，作入我我入之觀，謂之三平等觀。

參照：<a href="/dict/三平等">三平等</a>



