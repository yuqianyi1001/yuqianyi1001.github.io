---
title: 有執受
source: deerpark.app
---

**來源：丁福保佛學大辭典**

<p>【術語】如屬於吾身分之四大，為己心識所執持者，謂之有執受。如身體外之事物，不然者，謂之無執受。俱舍論一曰：「聲唯八種，謂有執受。或無執受，大種為因。」同二曰：「有執受者，此言何義？心心所法，共所執持，攝為依處，名有執受。」</p>

**來源：佛光大辭典**

<p>梵語upātta。即有感覺之意。亦即被心、心所法所執持的眾生之身體。反之，則稱無執受、非執受。</p><p>俱舍宗認為有生命即有執受。此蓋以眾生之五根（眼、耳、鼻、舌、身）與色、香、味、觸等四境，合之為九界，共為心與心所法所執持，且亦為心與心所法之依處，故稱為有執受。此五根、四境即有情眾生之‘有根身’，亦即有執受之依身，為眾生現在世之身體。有執受之‘受’，意謂有根身能產生覺受（苦、樂等之感覺、感受）。</p><p>然唯識宗則除俱舍宗所說之覺受外，認為‘執受’另有‘安危共同’之義，即除‘有根身’外，含藏于阿賴耶識中之種子亦為有執受，而與阿賴耶識同安共危。安，指善趣；危，指惡趣。種子及有根身之安危即是阿賴耶識之安危。相互之間，命運等同而休戚與共，故稱安危共同。據成唯識論述記卷三本載，執為攝、持之義；受為領、覺之義。若就覺受之義而言，則有根身為執受，種子及器界為非執受；此即上記俱舍論之觀點。然若就安危共同之義而言，則有根身及種子為執受，器界為非執受；此即唯識宗之主張。﹝俱舍論卷二、卷三、瑜伽師地論卷六十六、成唯識論卷二、卷三、俱舍論光記卷二、百法問答鈔卷一﹞</p>
