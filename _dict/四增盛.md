---
title: 四增盛
source: deerpark.app
---

### 陳義孝佛學常見辭彙

在增劫時期有四種的增盛，即壽量增盛（人壽由千歲增至八萬歲）、有情增盛（人口由萬人增至無數量）、資具增盛（穀物果實等非常富饒）、善品增盛（人人皆修十善及諸道品）。



### 三藏法數

﹝出阿毗達磨毗婆沙論﹞ 〔一、壽量增盛〕，謂劫末時，此贍部洲，人壽減至十歲後，復漸增展轉增至八萬歲，是名壽量增盛。（劫，梵語具云劫波，華言分別時節。梵語贍部，又云閻浮，華言勝金。） 〔二、有情增盛〕，有情即眾生也。謂劫末時，此贍部洲，惟餘萬人；後復漸增，展轉無數。於劫增時，其地廣博嚴淨，人民淳善福德，以其人民加眾，是名有情增盛。 〔三、資具增盛〕，資具者，資生之具也。謂劫末時，此贍部洲，人民飢饉，以稊稗等為上妙食。至劫增時，安隱豐樂，種種地味自然出生，乃至穀果等類，漸漸充足，是名資具增盛。 〔四、善品增盛〕，善品者，善人所修諸道品也。謂劫末時，世間有情廣造十惡之業，不修善道。至劫增時，人民廣修十善及諸道品，是名善品增盛。（十惡者，一殺生、二偷盜、三邪婬、四妄語、五兩舌、六惡口、七綺語、八貪欲、九嗔恚、十邪見也。十善者，不殺生、不偷盜、不邪婬、不妄語、不兩舌、不惡口、不綺語、不貪欲、不嗔恚、不邪見也。）



### 丁福保佛學大辭典

【名數】謂至增劫則四種增盛也。一，壽量增盛，由千歲至八萬歲。二，有情增盛，由萬人至無數量。三，資具增盛，穀物果實等富饒。四，善品增盛，至修十善及諸道品。



### 佛光大辭典

據大毗婆沙論卷一一三載，當劫增之時，于贍部洲有四種增盛出現，即：(一)壽量增盛，謂劫末時，贍部洲人之壽量減至十歲，後復漸增，至劫增時，壽量達八萬歲。(二)有情增盛，謂劫末時，贍部洲人唯餘萬人，後復漸增，于劫增時，其地廣博嚴淨，人民加眾至無量數。(三)資具增盛，資具即資生之具；謂劫末時，贍部洲人民飢饉，至劫增時，谷果富饒。(四)善品增盛，善品乃善人所修諸道品；謂劫末時，世間有情廣造十惡之業，劫增時，世間有情廣造十善業及諸道品。﹝大明三藏法數卷十六﹞


