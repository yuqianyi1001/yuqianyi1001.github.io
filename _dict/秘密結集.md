---
title: 秘密結集
source: deerpark.app
---
### 丁福保佛學大辭典

【傳說】或謂金胎兩部之大經，盡為阿難結集。或謂金剛手菩薩為正，阿難為伴。或謂兩部雜部，皆為金剛手菩薩受持結集。後兩說據六波羅蜜經所謂金剛手受持陀羅尼門之說也。六波羅蜜經一曰：「慈氏云何名為第三法寶？所謂過去無量殑伽沙等諸佛世尊所說正法。我今亦當作如是說。所謂八萬四千諸妙法蘊。（中略）攝為五分：一素呾纜。二毘奈耶。三阿毘達磨。四般若波羅蜜多。五陀羅尼門。此五種藏教教化有情，隨所應度而為說之。（中略）復次慈氏，我滅度後，令阿難陀受持所說素呾纜藏，其鄔波離受持所說毘奈耶藏，迦多衍那受持所說阿毘達磨，曼殊室利菩薩受持所說大乘般若波羅蜜多，其金剛手菩薩受持所說甚深微妙諸總持門。」又見義林章二本，法苑珠林十二、教時諍等。



