---
title: 柰苑
source: deerpark.app
---
### 丁福保佛學大辭典

【地名】梵語菴羅Āmra，舊譯曰柰。柰苑，即菴羅樹園也。說維摩經之處也。維摩經佛國品曰：「一時佛在毘耶離菴樹羅園。」玄應音義八曰：「菴羅果，形似梨。（中略）舊譯云柰，應誤也。」雞跖集曰：「昔西域國有柰樹生果，果生有一女子，王收為妃。女乃以苑地施佛為伽藍，故曰柰苑。」慈恩寺三藏傳序曰：「輕萬死以涉葱河，重一言而之柰苑。」今稱佛寺曰柰苑。本此。

【雜名】釋法秀植柰樹於其禪居，以為寺閣之別稱。釋氏要覽上曰：「大唐內典錄云：罽賓禪師法秀初至燉煌，立禪閣於閑曠地，植柰千株，趍者如雲。」



