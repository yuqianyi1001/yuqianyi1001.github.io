---
title: 中道即法界
source: deerpark.app
---

**來源：丁福保佛學大辭典**

<p>【術語】止觀輔行一曰：「一色一香無非中道者，中道即法界，法界即止觀。」法界諸法，迄至一色一香無非為中道。故換言之，中道即法界也。而此中道法界為所緣之妙境，若就能緣之妙智言之，則為止觀，蓋繫緣於法界，而廣緣事理之諸法，是止即妙觀，念與法界為一而泯亡事理之法相，是觀即妙止也。此妙境妙智，一體不二，故謂之法界即止觀。</p>
