---
title: 振鈴
source: deerpark.app
---

### 丁福保佛學大辭典

【儀式】密教之修法，或為喚召諸尊，或為表歡喜而振鈴也。又印度之旃陀羅振鈴以別於常人云。見旃陀羅條。

參照：<a href="/dict/旃陀羅">旃陀羅</a>



### 佛光大辭典

即為供養密教本尊及聖眾而設之一種作法。于行法中，先擇地結界設道場，請本尊海會畢，以火院密縫結護道場，次獻閼伽沐浴諸尊，設華座居之，次振鈴以歡喜聖眾，次第獻諸種供養。此法雖依準印度接待賓客之儀，若就深秘之義言之，行者觀想自心本具之本尊，則與勸請本尊不二，閼伽可洗塵垢，顯出清淨本具菩提心，八葉華座則為標示心蓮開敷，坐此華座，即表示成佛而坐佛座之上。既成佛，則自利圓滿，更赴化他法門，說法布演，即為振鈴之義。

又古來振鈴即有驚覺、歡喜及說法三種意義。驚覺者，驚覺本尊及受者之意，如曼荼羅供及灌頂三昧耶戒儀中最初之振鈴即可稱為驚覺之鈴。關于振鈴之作法，依諸派而有不同，有甚多標幟、故實，及口傳諸訣等。此外，供養畢後之振鈴，特稱為後鈴，為歡送諸尊歸還本處而奏樂之意。﹝五大虛空藏菩薩速疾大神驗秘密式經、金剛頂蓮華部心念誦儀軌、青龍寺軌記﹞


