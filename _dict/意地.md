---
title: 意地
source: deerpark.app
---
### 佛光大辭典

又作意識、意根。凡個體之內心能生起一切思想者，稱為意地。可略分下列二說：(一)指第六識（意識），可全面支配個體之存在，亦為吾人產生認識作用、成就萬事之根源。(二)指意識之省察階段。﹝俱舍論卷十、瑜伽論記卷一﹞



### 法相辭典

★瑜伽一卷九頁雲：雲何意地？此亦五相應知。謂自性故，彼所依故，彼所緣故，彼助伴故，彼作業故。如彼廣說。煩不備錄。

★二解瑜伽釋十二頁雲：言意地者，六七八識，同依意根；略去識身相應三語，故但言意。又實義門，雖有八識；然隨機門，但有六識。六七八識，同第六攝。就所依名，故但言意。所依非色，或離于身。猶如心受。故不言身。相應準前，故略不說。又六七八、雖皆同有心意識義；心法意處識蘊攝故；然意義等；故但言意。皆是思量意根攝故。第八持種，心義備偏。第六普遍了別境界，識義偏強。是故不說心地識地。身及相應、略故不說。



### 丁福保佛學大辭典

【術語】意乃第六識，是支配一身之所。又為發生萬事之場處，故曰地，猶言心地。唯識論五曰：「意地感受，名憂根。」宗鏡錄二曰：「注一昧之智水，洗意地之妄塵。」



