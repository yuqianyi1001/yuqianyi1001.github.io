---
title: 麈尾
source: deerpark.app
---
### 丁福保佛學大辭典

【物名】鹿之大者謂之麈，群鹿皆隨之，講者取其尾，為拂子，以象彼麈，指授聽眾也。比丘持之，則犯墮罪。行事鈔下二曰：「五百問云：若僧中說法，高座上不病，不得憑几捉麈尾，犯墮。」同資持記曰：「麈謂鹿之大者，群鹿行時看尾指處，即隨所往，講者持拂指授聽眾，故以為名。但不得畜毛為之，故制犯罪。」



