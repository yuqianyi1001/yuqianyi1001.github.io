---
title: 烏龍
source: deerpark.app
---

### 丁福保佛學大辭典

【人名】法華傳八曰：「李遺龍者，並州人。其家書業，相繼究微。龍父名曰烏龍，偏重此土道教，不信佛教。性耽嗜酒肉，謗佛經。（中略）凡一生中，不書佛經。設復有人，贈投金玉利，都不見經，況自書寫。遂發狂亂，語遺龍曰：若汝吾子，不可信佛經。信而犯者，災橫不少。即吐血而卒。後並州司馬，發心貞固，偏重法華。如法欲寫其經，無能書。同志有人謂司馬曰：烏龍之子遺龍，繼業能書。其家邪見，不寫佛經。君威能伏邪心，堪任書寫。司馬以方便調伏，更不隨，自稱家傳固辭。更雇餘書生，造一部畢，若紙若筆，必以淨心，自出珍寶，如法營欲，清淨供養。復思惟我既州主，龍豈不肯受言！逼以刑言，贖以金玉，龍遂立題目，悔責父遺囑。入夜不覺，一日一夜。次夜夢，百千天人圍繞大威德天，龍前庭中住立，問誰人天？答我是汝父烏龍，先生愚氣，不信佛經，墮大地獄。炎火纏身，一日一夜，萬死萬生，求死不得，求生不得，五百利犁，搆吾舌肉，不可具說。昨日地獄上，忽有光明，於中現一化佛，說偈言：假令徧法界，斷善諸眾生。一聞法華經，決定成菩提。如是六十四佛，次第而現，說偈亦爾。爾時地獄火滅，變為涼地。我及眾生，捨身生第四天，天上法爾初三事即知。汝造題目六十四字，一一之字，現化佛身，說偈拔苦。我與汝身，一肉血分。依我一人善緣，地獄罪人，聞偈離苦，同生一處，今圍繞者是也。」



### 佛光大辭典

唐代沙門惠祥所撰弘贊法華傳卷八所載之人物。李烏龍者，並州（四川萬源）人，其家以書寫為業。子名遺龍。烏龍性耽嗜酒肉，不信佛教，一生中不書佛經。嘗語遺龍（大五一·八四上）：‘若汝吾子，不可信佛經。’旋吐血而卒。後並州司馬特重法華教說，如法欲寫其經，然無人能書。或謂司馬雲：‘烏龍之子遺龍繼業能書。’司馬以方便調伏，遺龍遂立法華六十四字題目，然次夜夢百千天人繞大威德天，遺龍問：‘誰人？’天答：‘我是汝父烏龍，先生愚氣，不信佛經，墮大地獄。（中略）昨日地獄上忽有光明，于中現一化佛，說偈曰：“假令遍法界，斷善諸眾生；一聞法華經，決定成菩提。”如是六十四佛次第而現，說偈亦爾。爾時地獄火滅，變為清涼池。我及眾生舍身生第四天。（中略）汝所造題目六十四字，一一之字，現化佛身，說偈救苦。’


