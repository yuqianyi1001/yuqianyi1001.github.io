---
title: 二果
source: deerpark.app
---

**來源：陳義孝佛學常見辭彙**

<p>聲聞乘的果位名，梵語叫做斯陀含，華譯為一來，意思是修到了此果位的人，死後生到天上去做一世天人，再生到我們這個世界來一次，就不再來欲界受生死了。</p>

**來源：三藏法數**

<p>﹝出宗鏡錄﹞ 〔一、增上果〕，謂眼耳鼻舌身五根，皆為識所依，根即增勝，名增上果；又第六意識，能引生眼等五識，亦名增上果；又第七識，前念為後念所依，亦名增上果；又第八識為第七識之所依故，亦名增上果。（第七識者，即分別識也。第八識者，即藏識也。） 〔二、異熟果〕，異熟果者，謂果報異時成熟，即第八識也。以此識能含藏一切諸法種子，而成熟諸根識之果也。如眼等諸根，由昔作善惡之因，今報得苦樂之果。若今作善惡之因，亦感當來苦樂之果，是名異熟果。（諸根者，即眼耳鼻舌身意六根也。）</p><p>﹝出阿毗曇論﹞ 〔一、習氣果〕（亦名所依果），謂數習宿世善惡氣分，感於果報也。如往世修善勝故，則今世為善心重；修惡勝故，則為惡心重，是名習氣果。 〔二、報果〕，謂由宿世善惡為因，感報今世之果也。如往世作諸善業之因，則感今世富樂之果；作諸惡業之因，則感貧苦之果，是名報果。</p><p>二果者，謂此人於欲界九品思惑中斷前六品盡，即證此果也。（思惑者，謂眼等五根，對色等五塵而起貪愛也。）</p>

**來源：丁福保佛學大辭典**

<p>【術語】小乘四果之第二一來果也。梵名斯陀含Sakṛdāgāmin。</p><p>一、習氣果，由宿世修習善惡之氣分，而今生感善惡之果也。如往昔修善，故今生善心強，往昔修惡，故今生惡心強。二、報果，依宿世善惡之因而感今生之苦樂感。前之習氣果為等流果，後之報果為異熟果。見阿毘曇論一。</p>

**來源：佛光大辭典**

<p>(一)習氣果與報果。相當于等流果、異熟果。(一)由宿世所習善惡之氣分，而感于今世之果報，稱為習氣果，又作所依果。如往昔修善極強，今世善心則重；往昔作惡重，今世則惡心強。(二)由宿世善惡之因，酬感于今世苦樂之果報，稱為報果。如往昔作諸善業之因，今世得感富樂之果；往昔作惡之因，今世得感貧苦之果。﹝俱舍釋論卷三、卷五、大明三藏法數卷六﹞</p><p>(二)增上果與異熟果。(一)謂眼耳鼻舌身等五根皆為識之所依，根即增勝之意，故稱為增上果。又第六意識能引生眼等五識、第七識（分別識）之前念為後念之所依、第八識（藏識）為第七識之所依，故皆稱為增上果。(二)謂于異時成熟之果報，可分為二： (1)第八識，以此識能含藏一切諸法種子而成熟諸根識之果，故又稱真異熟。系前世之總報業報之于今世之果報。(2)由第八識內之種子所生起之諸根識，即前世之別報業報之于今世之果報，又稱異熟生。﹝大明三藏法數卷六﹞</p><p>(三)梵語sakṛdāgāmin。為聲聞四果之第二，即一來果，音譯作斯陀含。（參閱‘斯陀含’4978）</p>
