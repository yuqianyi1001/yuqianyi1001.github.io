---
title: 共相惑
source: deerpark.app
---

### 丁福保佛學大辭典

【術語】又略曰共惑。對於自相惑而言。即諸法緣共通之苦，空，無常，無我等相而迷之，執苦為樂，空為有，無常為常，無我為我之煩惱也。俱舍論二十言：「二者共相，謂見疑痴。」次：「所餘一切見疑無明去來未斷，徧縛三世。由此三種是共相惑，一切有情俱徧縛故。若現在世正緣境時，隨其所應能繫此事。」



### 佛光大辭典

梵語sāmānya-kleśa。指緣共相而起之惑。略稱共惑。乃‘自相惑’之對稱。即諸法緣共通之苦、空、無常、無我等相而迷惑之，產生執苦為樂、執空為有、執無常為常、執無我為我之煩惱，稱為共相惑。俱舍論卷二十（大二九·一○四上）：‘所餘一切見、疑、無明，去來未斷，遍縛三世。由此三種是共相惑，一切有情俱遍縛故。若現在世正緣境時，隨其所應能系此事。’據俱舍論光記卷二十解釋之，謂未來之見、疑、無明，隨其所應，皆具二遍（遍系三世、遍系自境），故立遍行之名。而過去之意識，雖亦遍系三世，然非遍系自境，故不屬遍行。現緣之共惑，雖具有二種遍行，然亦有不具者，以不定故，亦不屬遍行。﹝阿毗曇心論經卷三、大毗婆沙論卷十八﹞（參閱‘自相惑’2528）


