---
title: 無諍
source: deerpark.app
---

**來源：陳義孝佛學常見辭彙**

<p>安住於空的道理而與物無諍。</p>

**來源：法相辭典**

<p>★瑜伽九十九卷二十一頁雲：和合方便，共為一事，名曰無諍。</p><p>★二解　顯揚四卷五頁雲：無諍者：謂能守護他煩惱行之所引攝無癡智見性，及彼相應等持諸心心法。由此行多所行故。</p><p>★三解　無性釋九卷二十三頁頌雲：能滅諸有情一切惑無餘。害煩惱有染，常哀愍歸禮。此頌顯無諍，世俗智為性。不同聲聞所得無諍，將入城邑，先審觀察；若一有情，當緣我身，隨起一種煩惱諍者；即便不入。如來觀見，雖諸有情，當緣佛身，起諸煩惱；若彼堪任受佛化者；即便往彼，方便調伏；令滅煩惱。能滅諸有情一切惑無餘者：非如聲聞，住無諍定，方便遠離；不令自身作少有情生煩惱緣；唯伏欲界有事煩惱，非餘煩惱。諸佛不爾。方便能滅一切有情一切煩惱，令無有餘。害煩惱者；唯害煩惱。不害有情。有染常哀愍者：若諸有情，有煩惱染；佛常哀愍而不訶害。如有頌言：如咒鬼良醫，治諸鬼所魅。但訶害鬼魅；非鬼所魅者。如是大悲尊，治煩惱所魅。但訶害煩惱；不訶害有情。</p><p>★四解　集論二卷四頁雲：雲何無諍？幾是無諍？為何義故，觀無諍耶？謂有諍相違，是無諍義。乃至無漏有爾所量，無諍亦爾。為舍執著離諍我故，觀察無諍。</p><p>★五解　雜集論十四卷一頁雲：復次無諍者：謂依止靜慮，于防護他所應起煩惱住具足中若定若慧，及彼相應諸心心法。所以者何？住無諍者，若欲往詣一切有情所應見處，先于自所住處，以願智力，觀彼有情，為于我身當來煩惱現前行不。如是觀已；若知于我所，當起愛恚慳嫉等煩惱；即便不往。若不當起；乃往其所。以能護他諸煩惱諍，令不當起；故名無諍。又雲：無諍作何業？謂所發語言，聞皆信伏。愛護他心，最為勝故。如其所應發語言故。</p><p>★六解　俱舍論二十七卷七頁雲：前三門中，且辯無諍。頌曰：無諍世俗智，後靜慮不定。三洲緣未生。欲界有事惑。論曰：言無諍者，謂阿羅漢，觀有情苦，由煩惱生。自知己身，福田中勝；恐他煩惱，復緣己生；故思引發如是相智。由此方便，令他有情，不緣己身，生貪嗔等。此行能息諸有情類煩惱諍故；得無諍名。此行但以俗智為性。第四靜慮，為其所依。樂通行中，最為勝故。不動應果，能起，非餘。餘尚不能自防起惑；況能止息他身煩惱。此唯依止三洲人身，緣欲未來有事煩惱。勿他煩惱，緣己生故。諸無事惑，不可遮防。內起隨應，總緣境故。</p>

**來源：丁福保佛學大辭典**

<p>【術語】安住於空理與物無諍也。佛言須菩提得無諍三昧。見無諍三昧條。</p><p>參照：<a href="/dict/無諍三昧">無諍三昧</a></p>

**來源：佛光大辭典**

<p>梵語araṇā。音譯阿蘭那。諍，即諍論，為煩惱之異名。(一)為能令諸有情不生貪嗔癡等煩惱之智，並具有止息他人煩惱之力；唯有佛及阿羅漢具此，為其他有情所不能及之殊勝德力。﹝俱舍論卷二十七﹞</p><p>(二)指無漏，即離煩惱之法。相對于此，有漏即稱有諍，乃有煩惱之法。﹝俱舍論卷一﹞</p>
