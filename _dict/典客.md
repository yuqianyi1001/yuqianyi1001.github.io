---
title: 典客
source: deerpark.app
---
### 佛光大辭典

指禪林中典掌迎待賓客之職稱。乃西序六頭首之一。又作知客、典賓。據敕修百丈清規卷四兩序章知客條載，典客之主要職務為接待賓客，凡官員、檀越、尊宿，及諸方名德之士來訪或路過者，皆須以香茶迎待，並隨即派遣行者通報方丈，然後引見。如為普通來客，則僅就知客寮接待即可。來訪者若欲拜訪方丈、庫司、諸寮等，即令行者引往。來客若須止宿者，則備妥床帳、什物、燈油、柴炭等。此外，對新到掛搭之學人須特加關照；若維那告假不在寺中，則代其行事。典客亦須于僧堂前檢視客僧之粥飯等，使之無缺。若有亡僧，須會同侍者點算其遺物、帳務等。若遇暫到僧（因事暫留于寺中，未久即將離去之僧）忽爾去逝，典客須主其喪。昔時，雪竇在大陽座下，禪月（貫休）在石霜慶諸座下之時，皆任此職。﹝禪苑清規卷四﹞（參閱‘知客’3461）



### 丁福保佛學大辭典

【職位】知客之異名。見知客條。

參照：<a href="/dict/知客">知客</a>



