---
title: 逆緣
source: deerpark.app
---

### 丁福保佛學大辭典

【術語】惡事為佛道之緣也。蓋對於佛果菩提則惡為逆緣，善為順緣，對於生死苦果，則善為逆緣，惡為順緣。總之違逆固體之果性者，皆逆緣也。楞嚴經六曰：「聖性無不通，順逆皆方便。」然通常所論之順逆二緣，為對於佛果菩提者，逆佛道之道為逆緣，順佛道之道為順緣。而順逆雖異而其結緣佛道則一也。因之順逆二緣共欲濟度。是佛道之本意也。止觀五上曰：「因緣有逆順，順生死者，有漏業為因，愛取等為緣。逆生死者，以無漏正慧為因，行行為緣。俱損生破惑。」



### 佛光大辭典

‘順緣’之對稱。又稱逆增上緣。(一)指惡師惡友等遮難、誘惑，以及誹謗正法等逆事，有時能成為進入佛道之因緣。

(二)指妨礙自己修行之因緣。﹝新華嚴經卷七十五、法華文句卷十﹞


