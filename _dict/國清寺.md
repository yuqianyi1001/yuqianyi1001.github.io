---
title: 國清寺
source: deerpark.app
---

**來源：丁福保佛學大辭典**

<p>【寺名】在浙江天台縣北天台山中。山有三寺，在頂曰福林，在腰曰國清，在麓曰修禪。國清具名景德國清寺。隋文帝開皇十八年，勅為智顗禪師所創建。初智顗夢巖崖萬重，側有滄海，渺無涯際，泓澄在其下。一僧來伸手導顗登山，覺後語門人，皆答以會稽天台山。因而陳大建七年，遂入此山，隋開皇十七年，於此示寂。翌年，文帝勅為顗創建一宇，名為天台山寺。大業元年，煬帝賜國清寺額。唐宋元明，皆勅重修，清康熙十二年亦有勅再修，賜住僧紫衣。今大雄殿、普門殿、三隱堂、智者大師塔所等，結構極壯麗，境致幽勝，適於修禪，真震旦之名剎也。案國清為天台宗之本山。唐一行嘗於此學算。</p>

**來源：佛光大辭典**

<p>位于浙江天台縣北天台山佛隴峰南麓，乃天台宗之發源地。隋開皇十八年（596），晉王楊廣（即煬帝）為智所創建。初，定光禪師住此峰，嘗謂弟子曰，不久將有勝善知識，領徒眾集居此山。之後，果有智渡江至此，大布教法，並欲于佛隴之南建寺，未成而示寂。晉王楊廣深悼之，乃為智設千僧齋，興工建殿宇；初名天台山寺，後因智初入此山時，定光曾夢告，三國（指北週、北齊、陳）合而為一，有大勢力人能為此寺，寺若成，國即清，當稱為國清寺。隋大業元年（605）遂賜額‘</p><p>國清寺’。未久，灌頂住之。後成為天台宗根本道場。</p><p>唐貞元以後，日本留學僧參詣該寺者甚眾，如最澄、義真、圓載、圓珍、成尋、俊艿、重源、榮西等，皆曾來禮智之廟塔，或興建佛事，或攜回佛像經論，因而開創日本佛教天台宗。據圓仁入唐求法巡禮行記卷一載，該寺常有一百五十僧久住，夏季住三百人以上，可見當時法運之盛。唐會昌毀佛時，為兵火所焚。大中五年（851）重建，宋景德二年（1005）改稱景德國清寺。後又遭兵火，三朝禦書數百卷盡失，獨存智所題蓮經、西域貝葉經一卷，及隋釤捶鶼瘛□鷓饋Ｄ纖謂ㄑ錐年（1128），敕令重修，輪奐之美倍于舊日。建炎四年下詔易教為禪，此後國清寺成為禪寺。後經數度增建，寺域號稱古來天下四絕之一。</p><p>寺之左右有五峰（八柱、靈禽、祥雲、靈芝、映霞）環擁，雙澗環流合于前。有橋名豐幹橋，傳為唐代豐幹與寒山、拾得嬉遊之地。又從豐幹禪師與此寺之因緣，可知雖宋代以後方改為禪寺，然早于唐初已漸禪化。今諸堂完備。寺前九層磚塔，相傳系隋煬帝命司馬王弘為智所建，高約二十三丈，平面六角，規模甚宏，惟現存者，似宋代重建之物。所藏寺寶有吳越王錢弘m造之銅制舍利塔，乃所謂八萬四千塔之一，系從該寺域中所掘得，高十九公分，底部內有銘文。</p><p>寺境有二處一行（673～727）之遺蹟。一行為唐代高僧，著名之天文學家，嘗為修訂‘大衍歷’，到國清寺居留，從寺僧習數學。後人在寺前七佛塔後建墓立碑，上題‘唐一行禪師之塔’。又傳一行抵此時，北山大雨，寺前東山澗水位暴漲，向西山澗倒灌，今寺外豐幹橋側有石碑一方，上書‘一行到此水西流’七字。﹝國清百錄序、隋天台智者大師別傳、天台山全志、古今圖書集成山川典第一二三﹞</p>
