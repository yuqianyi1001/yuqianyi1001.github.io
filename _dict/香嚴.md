---
title: 香嚴
source: deerpark.app
---
### 佛光大辭典

(一)佛經中天子、童子之名。維摩詰所說經卷下（大一四·五五二上）：‘有諸天子，皆號香嚴。’楞嚴經卷五載，香嚴童子白佛言（大一九·一二五下）：‘見諸比丘，燒沉水香，香氣寂然來入鼻中，我觀此氣，非木非空，（中略）如來印我，得香嚴號。塵氣倏滅，妙香蜜圓，我從香嚴，得阿羅漢。’

(二)（？～898）唐代僧。法號智閒。青州（山東益都）人。生年不詳。初從百丈懷海出家，後謁溈山靈v禪師，不契，泣涕辭去。偶于山中芟草，瓦礫擊竹作聲，廓然有省，乃悟溈山秘旨，因嗣其法。住于鄧州香嚴山，化法大行，淨侶千餘人，後世稱之為香嚴禪師。師生性嚴謹，語喜簡直，有偈頌二百餘首，諸方盛行。後敕謚‘襲燈大師’。﹝景德傳燈錄卷十一、宋高僧傳卷十三﹞



### 丁福保佛學大辭典

【術語】香光莊嚴之略。

【菩薩】維摩詰經曰：「有諸天子，皆號香嚴。」楞嚴經曰：「香嚴童子白佛言：見諸比丘，燒沈水香，香氣來入鼻中。我觀此氣，非木非空，非煙非火，去無所著，來無所從。由是意銷，發無明漏，如來印我，得香嚴號。塵氣倏滅，妙香蜜圓，我從香嚴，得阿羅漢。」

【人名】唐鄧州香嚴山智閑禪師，就溈山靈佑禪師而契悟，法化盛行，死後勅諡襲燈大師。見宋高僧傳十三。



