---
title: 信
source: deerpark.app
---

### 法相辭典

★瑜伽八十三卷二頁雲：若即于彼補特伽羅處所而起故，名為信。

★二解　如八種斷行中說。

★三解　顯揚一卷五頁雲：信者：謂于有體、有德、有能、心淨忍可為體。斷不信障為業。能得菩提資糧圓滿為業。利益自他為業。能趣善道為業。增長淨信為業。如經說：于如來所、起堅固信。

★四解　成唯識論六卷一頁雲：雲何為信？于實德能、深忍樂欲，心淨為性。對治不信，樂善為業。然信差別、略有三種。一、信實有。謂于諸法實事理中，深信忍故。二、信有德。謂于三寶真淨德中，深信樂故。三、信有能。謂于一切世出世善，深信有力能得能成；起希望故。由斯對治不信彼心，愛樂證修世出世善。忍、謂勝解。此即信因。樂欲、謂欲。即是信果。確陳此信自相是何？豈不適言心淨為性。此猶未了彼心淨言。若淨即心；應非心所。若令心淨；慚等何別？心俱淨法，為難亦然。此性澄清，能淨心等。以心勝故；立心淨名。如水清珠，能清濁水。慚等雖善；非淨為相。此淨為相。無濫彼失。又諸染法，各別有相。唯有不信，自相渾濁，復能渾濁餘心心所。如極穢物，自穢穢他。信正翻彼，故淨為相。有說：信者：愛樂為相，應通三性。體應即欲。又應苦集，非信所緣。有執信者，隨順為相。應通三性。即勝解欲。若印順者；即勝解故。若樂順者；即是欲故。離彼二體，無順相故。由此應知心淨是信。

★五解　雜集論一卷十一頁雲：信者：于有體有德有能，忍可清淨希望為體；樂欲所依為業。謂于實有體，起忍可行信。于實有德，起清淨行信。于實有能，起希望行信。謂我有力能得能成。

★六解　五蘊論三頁雲：雲何為信？謂于業果諸諦寶中，極正符順，心淨為性。

★七解　廣五蘊論五頁雲：雲何信？謂于業果諸諦寶等，深正符順，心淨為性。于業者：謂福非福不動業。于果者：謂須陀洹、斯陀含、阿那含、阿羅漢果。于諦者：謂苦集滅道諦。于寶者：謂佛法僧寶。于如是業果等，極相符順；亦名清淨。及希求義。與欲所依為業。

★八解　俱舍論四卷四頁雲：此中信者：令心澄淨。有說：于諦實業果中，現前忍許；故名為信。

★九解　品類足論一卷三頁雲：信雲何？謂心澄淨性。

★十解　品類足論三卷一頁雲：信雲何？謂信性、增上信性、忍可、欲作、欲為欲造、心澄淨性，是名為信。

★十一解　入阿毗達磨論上七頁雲：信、謂令心于境澄淨，謂于三寶因果相屬有性等中，現前忍許；故名為信。是能除遣心濁穢法。如清水珠，置于池內；令濁穢水、皆即澄清。如是信珠，在心池內，心諸濁穢、皆即除遣。信佛證菩提，信法是善說，信僧具妙行，亦信一切外道所迷緣起法性；是信事業。



### 三藏法數

信者，謂於一切善法，忍可樂欲，而不疑也。有三種：一、信實有，謂於諸法實事理中，深信忍故；二、信有德，謂於三寶真淨德中，深信樂故；三、信有能，謂於世間、出世間一切善法，深信力故，能得能成，起希望故，是名為信。（三寶者，佛寶、法寶、僧寶也。）



### 丁福保佛學大辭典

【術語】心所法之名。於諸法之實體，與三寶之淨德，世出世之善根，深為信樂。使心澄淨是為信。唯識論六曰：「云何為信？於實德能信忍樂欲心淨為性，對治不信樂善為業。」俱舍論四曰：「信者令心澄淨。」頌疏四曰：「信者澄淨也，如水精珠能澄濁水，心有信珠令心澄淨。」大乘義章二曰：「於三寶等淨心不疑名信。」晉華嚴經六曰：「信為道元功德母，增長一切諸善法，除滅一切諸疑惑，示現開發無上道。」菩薩本業經下曰：「若一切眾生，初入三寶海，以信為本。住在佛家，以戒為本。」智度論一曰：「佛法大海，信為能入，智為能度。（中略）復以經中說信為手，如人有手入寶山中自在能取，若無手不能有所取。有信人亦如是，入佛法無漏根力覺道禪定寶山中自在所取。」



### 佛光大辭典

梵語śraddhā。音譯舍羅馱。心所（心之作用）之名。為七十五法之一，亦為百法之一。為‘不信’之對稱。即對一對象，能令其心與心之作用產生清淨之精神作用，故‘唯信能入’為進入佛道之初步。俱舍宗立為十大善地法之一，唯識宗則立為善心所之一。反之，則稱為‘不信’，為俱舍宗十大煩惱地法之一、唯識宗則為八大隨煩惱之一。成唯識論卷六（大三一·二九中）：‘雲何為信？于實、德、能，深忍、樂、欲，心淨為性，對治不信，樂善為業。’

又同書謂信有三種：(一)信實有，謂于諸法之實事理中深信忍故。(二)信有德，謂于三寶真淨之德中深信樂故。(三)信有能，謂于一切世、出世之善中，深信有力能得能成，起希望故。

信步入道之第一部，故菩薩五十二階位中即以十信位為首，五根或五力中亦分別以信根、信力為最初。六十華嚴經卷六賢首菩薩品（大九·四三三上）：‘信為道元功德母。’大智度論卷一（大二五·六三上）：‘佛法大海，信為能入，智為能度。’皆是此義，故諸經論中，有關勸發起信之處特多。此外，關于所信之法，諸經論所說亦有別，俱舍論舉出四諦、三寶、善惡業果等事理之法，雜阿含經卷三十則謂佛法僧及聖戒等四證淨信。梁譯攝大乘論卷七主張信有如下三處：(一)信自性住佛性之實有， (二)信其之可得，(三)信其有無窮之功德。大乘起信論則強調對真如及佛法僧之信心。﹝舊華嚴經卷六賢首菩薩品、大毗婆沙論卷二十九、入阿毗達磨論卷上、俱舍論卷四、品類足論卷三﹞


