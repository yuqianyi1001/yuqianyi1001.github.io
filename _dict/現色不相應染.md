---
title: 現色不相應染
source: deerpark.app
---
### 三藏法數

現色者，謂依根本無明熏動淨心，令現境界之相，雖現境界之相，而根本無明最極微細不與心王心所相應，故名不相應染，即是三細中第三現相也。（根本無明者，謂其能生見、思等惑也。心王者，即第八識也。心所者，受想行也。三細者，業相、轉相、現相也。）



### 丁福保佛學大辭典

【術語】起信論所說六染心之一。五識中之現識，三細中之現相也。現識為現一切之色像即境界之相者，故名現色。生境界之相，猶為微細之根本無明分際，而未與心王心所相應而起（惟為心王），故名不相應染。



