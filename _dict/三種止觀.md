---
title: 三種止觀
source: deerpark.app
---
### 佛光大辭典

指天台宗所立之漸次止觀、不定止觀與圓頓止觀。略稱三止觀。此三觀依序為初淺後深之觀法、淺深不定之觀法與初後不二之觀法，三者皆是緣實相之大乘止觀，系天台智者大師秉承南岳慧思禪師之說，為三根性說三法門，並引三譬喻而廣說者。(一)漸次止觀，略稱漸次觀，為初淺後深之觀。此法猶如登梯之由低而高。即初先持戒，達三善道；次修禪定，止欲散網，達色、無色定道；次修無漏，止于三界獄，達涅道；復修慈悲，止于自證，達菩薩道；後漸觀實相，止二邊偏，達常住道。此即漸次止觀之相，此諸法門能見佛性，住大涅。(二)不定止觀，非初觀實相，亦非次第由淺至深，而系前後互更之觀法。如置金剛寶于日中，其色彩之現像不定。此為無別之階位，隨眾生根機而作前淺後深，或前深後淺，或淺深事理漸頓不定等法，以成實相之觀。即指世界為第一義，或指第一義為‘為人對治’；或息觀為止，或照止為觀，故稱不定止觀。此系從過去佛深種善根，今修證十二門，豁然開悟而得無生忍。(三)圓頓止觀，指初發心即觀實相。觀法界一色一香無非中道，己界、佛界及眾生界亦然，故無明塵勞即是菩提，無集可斷；邊、邪皆中，無道可修；生死即涅，無滅可證。猶如通者之騰于虛空，初緣實相而行解共頓。此系以法性寂然修四種三昧，行八正道，雖有初後，然實無二無別，故于道場開佛知見，得無生忍。﹝摩訶止觀卷一上、法華玄義卷十上、法華玄義釋簽卷十上﹞（參閱‘不定止觀’972、‘止觀’1476、‘圓頓止觀’5411、‘漸次止觀’5827）



### 丁福保佛學大辭典

【名數】天台大師由南岳傳受三種之止觀：一漸次止觀，初淺，後深，如彼梯磴，初持戒，次修禪定，後漸修實相也。大師依之說禪波羅蜜十卷。二不定止觀，前後互更，如金剛寶置日中，現像不定，無別之階位，隨眾生之根或前淺後深，或前深後淺，或淺深事理漸頓不定，大師依之說六妙門一卷。三圓頓止觀，初後不二也。如通者之騰虛空，自初緣實相而行解共頓也，大師依之說摩訶止觀十卷。其關於止觀之著述，有二十餘種。見摩訶止觀條下。

參照：<a href="/dict/摩訶止觀">摩訶止觀</a>

【名數】漸次，不定，圓頓也。見止觀條。

參照：<a href="/dict/止觀">止觀</a>



