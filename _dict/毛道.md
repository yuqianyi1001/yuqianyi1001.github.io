---
title: 毛道
source: deerpark.app
---

**來源：陳義孝佛學常見辭彙**

<p>又名毛頭，是凡夫的別名，因凡夫的心念不定，猶如輕毛隨風飄舞不定。</p>

**來源：丁福保佛學大辭典**

<p>【術語】又曰毛頭。凡夫之異名。謂凡夫行心不定，猶如輕毛之隨風而東西也。然依梵本則有婆羅Bāla，縛羅Vāla，之二音。婆羅為愚之義，縛羅為毛之義。古譯人誤婆羅為縛羅。譯為毛。不知婆羅宜譯為愚夫也。唯識樞要上本曰：「金剛經云毛道生，今云愚夫生，梵云婆羅（去聲），此云愚夫，本錯云縛羅乃言毛道。」玄應音義四曰：「毛道，此名誤也。舊譯云婆羅必利他伽闍那（Bālapṛthagjana），此云小兒別生，以痴如小兒不同聖生也，論中作小兒凡夫是也。正言婆羅必栗託仡娜，婆羅此云愚，必栗託此云異，仡那此云生，應言愚異生。以愚痴闇冥無有智慧，但起我見不生無漏故，經言生與不生是也，亦名嬰愚凡夫。凡夫者義譯也，案梵語，毛言嚩羅，愚名婆羅，但毛與愚梵言相濫，此譯人之失，致有斯謬也。法集等經言毛道頭凡夫，或言毛頭凡夫者誤也。」慧琳音義十曰：「毛道此言譯者誤也。案梵云嚩囉，此云毛，婆羅此云愚，以毛與愚梵音相濫故誤譯此為毛，義翻為毛道，或云毛頭，皆非也，此譯者之失矣。正梵音云婆羅必哩他仡娜，婆羅此云愚，必哩他此云異，仡那此云生，唐云愚生是也，言毛道凡夫者義不明也。」</p>

**來源：佛光大辭典**

<p>梵語vālapatha。(一)又作毛端、毛頭。指極小之場所。</p><p>(二)指凡夫。又作毛頭。謂凡夫心行不定，猶如輕毛之隨風飄蕩。然依梵本，則有婆羅（bāla）、縛羅（vāla）二音，前者為愚之義，後者為毛之義。在菩提流支所譯之金剛般若經中，將凡夫譯作‘毛道凡夫’，此系嬰愚凡夫（梵bāla -pṛthag-jana ）之前半誤傳為 vālapatha 所產生之譯語。基于此，金剛經之異譯亦解作小兒凡夫（笈多譯）或嬰兒凡夫（真諦譯）之意。﹝成唯識論樞要卷上本、玄應音義卷四、慧琳音義卷十﹞</p>
