---
title: 四弘誓願
source: deerpark.app
---
### 佛光大辭典

一切菩薩于因位時所應發起的四種廣大之願，故又稱總願。又作四弘願、四弘行願、四弘願行、四弘誓、四弘。有關四弘願之內容與解釋，散見于諸經論，然各經所舉頗有出入：(一)國內一般採用六祖壇經之說，即：(1)眾生無邊誓願度，謂菩薩誓願救度一切眾生。(2)煩惱無盡誓願斷，謂菩薩誓願斷除一切煩惱。(3)法門無量誓願學，謂菩薩誓願學知一切佛法。(4)佛道無上誓願成，謂菩薩誓願證得最高菩提。此四弘誓願可配于苦、集、滅、道四諦，前一誓願為利他，後三誓願為自利。

(二)道行般若經卷八守行品（大八·四六五下）：‘諸未度者悉當度之，諸未脫者悉當脫之，諸恐怖者悉當安之，諸未般泥洹者悉皆當令般泥洹。’

(三)法華經卷三藥草喻品所舉與道行般若經大致相同，惟所用文字較簡（大九·一九中）：‘未度者令度，未解者令解，未安者令安，未涅者令得涅。’

(四)菩薩瓔珞本業經卷上（大二四·一○一三上）：‘所謂四弘誓，未度苦諦令度苦諦，未解集諦令解集諦，未安道諦令安道諦，未得涅令得涅。’

(五)陀羅尼雜集卷三所舉菩薩四弘誓：(1)心如大地，謂菩薩誓願心如大地，長養眾生道芽善種，以成聖果。(2)心如橋船，謂菩薩誓願心如橋船，運渡眾生達于彼岸。(3)心如大海，謂菩薩誓願心如大海，涵育眾生，同得真源，沾于法味。(4)身如虛空，謂菩薩誓願身如虛空，包含萬物，與諸眾生平等無二，同證法性。

(六)摩訶止觀卷十下所舉（大四六·一三九中）：‘眾生無邊誓願度，（中略）煩惱無量誓願斷，（中略）法門無盡誓願知，（中略）無上佛道誓願成。’

(七)密宗依佛頂尊勝陀羅尼念誦儀軌、受菩提心戒儀等所舉（大一八·九四一中）：‘眾生無邊誓願度，福智無邊誓願集，法門無邊誓願學，如來無邊誓願事，無上菩提誓願成。’共為五句，稱五大願，為真言家所奉持。

(八)日本天台宗所誦持者：眾生無邊誓願度，煩惱無邊誓願斷，法門無盡誓願知，無上菩提誓願證。﹝大乘本生心地觀經卷七、大方等大集經卷十七虛空藏菩薩品、無量壽經宗要、止觀輔行傳弘決卷一之二、卷五之二﹞



### 三藏法數

﹝出法界次第﹞ 〔一、未度者令度〕，度即超度也。謂眾生未度生死苦者，令其得度也。 〔二、未解者令解〕，解即解脫也，謂眾生未解煩惱業縛者，令其得解也。 〔三、未安者令安〕，安即安住也，謂眾生未能安住於戒定慧而修行者，令其得安住也。 〔四、未涅槃者令得涅槃〕，梵語涅槃，華言滅度。謂眾生未滅生死之苦者，令其滅之，而得證於涅槃也。（滅度者，謂大患永滅，超度三界也。）

弘者，大也。誓者，要制其心也。願者，志求滿足也。謂菩薩從初發心，觀四諦境，發四弘誓，一、未度者令度，即眾生無邊誓願度，此觀苦諦境。二、未解者令解，即煩惱無數誓願斷，此觀集諦境。三、未安者令安，即法門無量誓願學，此觀道諦境。四、未得涅槃者令得涅槃，即佛道無上誓願成，此觀滅諦境也。（梵語涅槃，華言滅度。）



### 陳義孝佛學常見辭彙

眾生無邊誓願度，煩惱無盡誓願斷，法門無量誓願學，佛道無上誓願成。此四弘誓願是菩薩所立，凡是大乘行者皆宜牢記和實踐。



### 丁福保佛學大辭典

【術語】梵語僧那，譯曰誓願。諸佛有總願別願，四弘誓願為總願，一切菩薩初發心時，必發此願。以所願廣普故曰弘，自制其心故曰誓，志求滿足故曰願。緣四真諦而發此四願也。止觀大意謂一眾生無邊誓願度，是緣苦諦而度無邊眾生之願也。二煩惱無數誓願斷，是緣集諦，而斷無盡煩惱之願也。三法門無盡誓願學，是緣道諦，而學無盡法門之願也。四佛道無上誓願成，是緣滅諦，而成無盡佛道之願也。往生要集上末曰：「一眾生無邊誓願度，二煩惱無數誓願斷，三法門無盡誓願知，四無上菩提誓願證。」心地觀經七曰：「一切菩薩復有四願成就有情住持三寶，大海劫終不退轉。云何為四：一者誓度一切眾生，二者誓斷一切煩惱，三者誓學一切法門，四者誓證一切佛果。」



