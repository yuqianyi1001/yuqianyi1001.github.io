---
title: 荼吉尼
source: deerpark.app
---

**來源：丁福保佛學大辭典**

<p>【天名】Ḍākini，又作荼枳尼、拏吉儞、吒枳尼。夜叉鬼之一類，有自在之通力。六月前知人之死，取其人之心臟食之。使修其法者得通力云：是外道邪法之一種，四門神供之一神也。慧琳音義三十五曰：「荼枳尼，梵語。則鬼之總名，能魅人，與人通者也。」大日經疏四曰：「荼吉儞，世間小術。亦於此門攝受之。」大日經四曰：「伸三昧手以覆面門爾賀嚩觸之。是諸荼吉尼印。真言曰：頡履訶。」大疏十曰：「荼吉尼真言，此是世間有造此法術者，亦自在咒術，能知人欲命終者。六月即知之。知已，即作法取其心食之，所以爾者，人身中有黃。所謂人黃猶牛有黃也。若得食者能得極大成就。一日周遊四域隨意所為皆得，亦能種種治之。有嫌者以術治之極令病苦，然彼法不得殺人，必依自計方術。人欲死者去六月即知之。知已，以術取其心。雖取其心然有法術，要以餘物代之。此人命亦不終，至合死時方壞也。毘盧遮那以降三世法門化作大黑神，具大威力，以灰塗身，於曠野中作法悉召荼吉尼輩，而呵責之。以汝常殺人故今當食汝，以方便示彼眾吞之。彼等怖畏咸歸命佛，然後放之制令斷肉。我白佛言：我若不食肉者如何自濟？佛言聽汝食死人心。彼言：人欲死時諸大藥叉等知彼命終爭來欲食。我云何得之？佛言聽於六月內以咒法加持之，至命終時聽汝取食，為調彼眾令入佛慧故，說此真言也。真言曰訶利訶。」義釋七曰：「賀是因義以一切法皆因心有故，今以羅字門食之名為啗食人心，更加傍點，故永滅心垢，住大涅槃也。」大疏十四曰：「舒左手覆掩口，以舌觸掌，即荼吉尼印也。」演密鈔九曰：「荼吉尼，是夜叉趣攝，能以自咒術盜取人心食之。」摩訶迦羅天之法為調伏此荼吉尼也。見大黑天條。</p><p>參照：<a href="/dict/大黑天">大黑天</a></p>

**來源：佛光大辭典**

<p>梵名Ḍākinī  。意譯空行母。又作吉寧、吉尼、枳你、荼耆尼、荼枳尼、荼吉你、陀只尼、吒枳尼。列于密教現圖胎藏界曼荼羅外金剛部院之南方，閻魔天之左側；計有三天鬼及一偃臥鬼。其形像為：三天鬼之中央者，週身赤肉色，右手持人足，開口食之，左手持人臂；其右方之鬼，左手持刀，右手豎肘，食指向右，餘四指彎屈執缽；其左方之鬼，左手屈臂，握拳當胸，右手豎肘持缽；偃臥鬼則偃臥于三天鬼之前，閉目、怒發而聳立，二手置于身側。種子為n（haṃ），三昧耶形為劫波羅（梵kapāla  ，即缽）。據大日經疏卷十載，荼吉尼系大黑神之眷屬、夜叉鬼之一；有自在之神通力，能于六個月前得知人之死期，遂預先取食其心，而代之以他物，直至此人合當命終時，始告敗壞；蓋修此法者可得神通、大成就；毗盧遮那佛為除此眾，故以降伏三世之法門，化作大黑神而收攝之，令彼皆歸命于佛。</p><p>荼吉尼後來成為印度左道密教‘瑜伽行派’所崇信之神o，該派行五摩字（梵pañ ca ma -kāra ）瑜伽行，此五摩字為：肉（梵māṃsa  ）、魚（梵matsya  ）、酒（梵madya  ）、印（梵mudrā  ）、交合（梵maithuna  ），即食肉、食魚、飲酒、結印、雜交以得至樂。其後，該教派傳入西藏，信徒奉其神為智荼吉尼（藏Ye-śes-kyi mkhaḥ ḥgro-ma ）之外，尚有佛陀荼吉尼（梵Buddha -ḍākinī ）、金剛荼吉尼（梵Vajra -ḍākinī ）等。荼吉尼法原為印度外道所盛行，密教為攝受彼外道，乃謂佛亦說此法；我國所傳譯之經軌中無之，而日本則仍盛行此法，且出種種經軌，尤以狐精為其本體。其經軌有阿羅婆沙曩吒枳尼經、相歡陀羅尼經、刀自女經、神驗咒王經、辰狐本因緣經、吒枳尼旃陀利王經等，皆未列于大藏中。﹝大悲空智金剛大教王儀軌經、最上根本大樂金剛不空三昧大教王經卷三外金剛部儀軌分、大日經卷二、大日經義釋卷七﹞</p>
