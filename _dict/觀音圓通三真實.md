---
title: 觀音圓通三真實
source: deerpark.app
---
### 佛光大辭典

即觀世音菩薩耳根圓通所具有之三種真實。于楞嚴會上，大小二十五聖眾各自宣說所證之圓通方便，其中觀世音菩薩以耳根圓通被文殊菩薩譽為最上、最殊勝，文殊大士並舉出三種真實而稱贊耳根之圓通，即：(一)通真實，謂眼、鼻、舌、身、意等諸根皆不如耳根，蓋眼不見障外，乃至心意有紛雜不定之時；而耳根則能隔牆聽音響，遠近俱可聞。(二)圓真實，謂十方俱擊鼓，亦可同時聞聲。(三)常真實，謂聲有止息、動靜之時，亦不失聞性，有聲則有聞，無聲則不聞，然不論聲之有無，其聞性皆湛然常住而了無生滅。﹝大佛頂首楞嚴經卷六﹞



### 丁福保佛學大辭典

【術語】文殊就觀音之耳根圓通，舉三真實而稱贊之。一、眼不見障外，乃至意亂而不定。是通真實。二、十處打鼓，同時聞之。是圓真實。三、聲有息時，亦不失聞性。有時聞為有，無時聞為無。是常真實。愚案是一往之說也，論實理，則六根皆有三真實。



