---
title: 八大明王
source: deerpark.app
---

**來源：陳義孝佛學常見辭彙**

<p>八大金剛的別稱。大妙金剛經說八大菩薩現身作八大明王，即金剛手菩薩現身作降三世，妙吉祥菩薩現身作兩臂六頭六足之大威德金剛明王，虛空藏菩薩現身作大笑金剛明王，慈氏菩薩現身作大輪金剛明王，觀自在菩薩現身作馬頭金剛明王，地藏菩薩現身作無能勝明王，除蓋障菩薩現身作不動尊金剛明王，普賢菩薩現身作步擲金剛明王。</p>

**來源：丁福保佛學大辭典**

<p>【名數】大妙金剛經說八大菩薩現八大明王：一、金剛手菩薩現作降三世，二、妙吉祥菩薩現作兩臂六頭六足之大威德金剛明王，三、虛空藏菩薩現作大笑金剛明王，四、慈氏菩薩現作大輪金剛明王，五、觀自在菩薩現作馬頭金剛明王，六、地藏菩薩現作無能勝明王，七、除蓋障菩薩現作不動尊金剛明王，八、普賢菩薩現作步擲金剛明王。已上菩薩為大日之正法輪身，忿怒身之明王，為大日之教令輪身也。又秘藏記末於上五大明王。見五大明王條。加三大明王而為八大明王。即第六穢迹金剛明王，為不空成就佛之教令輪身，其自性輪，金剛業也。第七無能勝金剛明王，為釋迦之教令輪身，其自性輪身，慈氏菩薩也。第八馬頭明王，為無量壽之教令輪身，其自性輪身，觀音也。</p><p>參照：<a href="/dict/五大明王">五大明王</a></p>

**來源：佛光大辭典**

<p>據大妙金剛經所載，八大明王系指八大菩薩所示現之八大金剛明王，即：降三世、大威德、大笑、大輪、馬頭、無能勝、不動、步擲。八大菩薩則依次為：金剛手、妙吉祥、虛空藏、慈氏、觀自在、地藏、除蓋障、普賢。或謂加入穢積金剛，除去不動明王，稱八大明王，以之為不動之眷屬。或謂不動、降三世、軍荼利、大威德、金剛夜叉五大明王，加穢積（烏芻沙摩）、無能勝、馬頭而為八大明王。</p>
