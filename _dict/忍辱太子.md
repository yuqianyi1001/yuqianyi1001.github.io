---
title: 忍辱太子
source: deerpark.app
---

### 丁福保佛學大辭典

【本生】昔毘婆尸佛時，波羅捺國王有太子，名忍辱。太子之父母病重，醫云：應以不瞋人肉為藥。太子自念我生來不瞋，因名忍辱，可充此藥。國中設有不瞋者，豈可以彼救我親耶？遂自割肉充藥，父母病即癒。見大方便佛報恩經二，經律異相三十一。



### 佛光大辭典

為釋尊本生之一。即過去毗婆屍佛入滅後像法之世，印度波羅□國王之子。據大方便佛報恩經卷三載，昔毗婆屍佛時，有波羅□國，其王聰叡仁賢，常以正法治國，王有子，性善而不嗔，故名忍辱。王病篤時，奸臣為除太子而謂唯有不嗔之人眼、入髓方能治病，太子以己性不嗔，遂剜二目，並斷骨出髓，以為妙藥。彼時之太子即釋尊之前身。此為有關釋尊修忍辱行本生故事之一。﹝經律異相卷三十一﹞（參閱‘忍辱仙’2894）


