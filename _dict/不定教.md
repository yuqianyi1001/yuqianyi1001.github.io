---
title: 不定教
source: deerpark.app
---

### 三藏法數

謂別有經，雖非頓、漸所攝，而明佛性常住，即勝鬘經及金光明經等，是名不定教。

不定者，謂如來不思議智慧神通之力，能令聽法之眾，或聞小法而證大果；或聞大法而證小果，彼此相知，得益不定，故名不定教。



### 丁福保佛學大辭典

【術語】台家所立化儀四教之一。如來以不思議之力，能令眾生，於說小乘中得大乘之益，於說大乘中得小乘之益。如是得益不同者，謂之不定教。即同聽異聞得益不同之教法也。



### 佛光大辭典

三教之一，化儀四教之一。即不攝于頓漸二教的化儀之教。又作得益不定化儀。依法華經玄義卷十上、華嚴經疏卷一載，南中諸師以勝N、金光明等經不拘頓漸之次第，明佛性常住之旨，稱為偏方不定教。然天台智則反對此說，主張不定乃一音異解之義，于五味中通有之，且立顯露不定、秘密不定之別，而與頓漸二教共稱化儀四教。據法華經玄義卷一上、八教大意所載，佛以一音演說法，依如來之不思議神力，能令眾生于漸說中得頓益、頓說中得漸益，以得益不同之故，稱為顯露不定教。又如來之三輪不思議，于此人說頓，于彼人說漸，使其各各得益而彼此互不相知，稱為秘密不定教。﹝法華經玄義卷五下、摩訶止觀卷一上、摩訶止觀輔行講義卷一﹞（參閱‘三教’609、‘化儀四教’1327）


