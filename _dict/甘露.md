---
title: 甘露
source: deerpark.app
---
### 佛光大辭典

(一)梵語amṛta，巴利語amata。音譯阿密哩多、阿蜜栗多。意譯作不死、不死液、天酒。即不死之神藥，天上之靈酒。吠陀中謂蘇摩酒為諸神常飲之物，飲之可不老不死，其味甘之如蜜，故稱甘露。亦以甘露比喻佛法之法味與妙味長養眾生之身心。密教則稱真言兩部不二之灌頂水為不死甘露。注維摩經卷七（大三八·三九五上）：‘什曰“諸天以種種名藥著海中，以寶山摩之，令成甘露，食之得仙，名不死藥。”（中略）生曰：“天食為甘露味也，食之長壽，遂號為不死食也。”’無量壽經卷上（大一二·二七一上）：‘八功德水，湛然盈滿，清淨香潔，味如甘露。’﹝金光明經文句卷五、大日經疏卷十三、大日經疏演奧鈔卷十一、玄應音義卷二十二﹞

(二)阿彌陀佛三名（無量壽、無量光、甘露）之一。密教稱阿彌陀佛為甘露王。（參閱‘甘露王如來’2053）



### 法相辭典

★瑜伽八十三卷二十一頁雲：甘露者：謂生老病死，皆永盡故。

★二解　雜集論八卷十五頁雲：何故此滅復名甘露；離蘊魔故。永離一切死所依蘊，故名甘露。



### 丁福保佛學大辭典

【飲食】梵語Amṛta阿密哩多。譯言甘露。異名天酒。美露。味甘如蜜。天人所食。光明文句五曰：「甘露是諸天不死之藥，食者命長身安，力大體光。」註維摩經七：「什曰：諸天以種種名藥，著海中，以寶山摩之，令成甘露。食之得仙，名不死藥。生曰：天食為甘露味也，食之長壽，遂號為不死藥也。」玄應音義二十二曰：「蘇陀味，舊經中作須陀飲，此云天甘露食也。」正法念經九曰：「甘露為毒。」



