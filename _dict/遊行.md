---
title: 遊行
source: deerpark.app
---

**來源：丁福保佛學大辭典**

<p>【術語】歷遊諸處也。即行腳也。法華經信解品曰：「漸漸遊行，遇向本國。」釋氏要覽下曰：「毘奈耶律云：如世尊言，五法成就，五夏已滿，得離依止，遊行人間。五法者：一識犯，二識非犯，三識輕，四識重，五於別解脫經善知通塞，能持能誦。」</p>

**來源：佛光大辭典**

<p>即遍歷修行。巡行各地參禪聞法，或說法教化之謂。又作飛錫、遊方，禪宗稱為行腳。一般遊行之僧侶，稱為行腳僧。有部毗奈耶出家事卷三謂，已度五夏（安居）以上之比丘，熟知有犯無犯、重罪輕罪，復能持守缽喇底木叉而宣說者，得遊行人間，隨處受學；若未滿五夏者，縱嫻三藏，不得遊行受學。另據增一阿含經卷二十五所載，長遊行之人有五種艱難：(一)不誦法教，(二)忘失所誦之教，(三)不得定意，(四)已得三昧復忘失，(五)聞法不能持。﹝中阿含卷五師子吼經、長阿含卷一大本經、釋氏要覽卷下﹞（參閱‘行腳’2562）</p>
