---
title: 四施
source: deerpark.app
---

**來源：三藏法數**

<p>﹝出菩薩善戒經﹞ 〔一、筆施〕，謂見人發心書寫經典，當以筆施之，堅固其心，助成善緣也。 〔二、墨施〕，謂見人書寫經典，當以墨施之，堅固其心，助成善緣也。 〔三、經施〕，謂刊造經板，或印施與人，勸其讀誦，令發菩提之心也。（梵語菩提，華言道。） 〔四、說法施〕，謂若有人樂聞正法，即當隨其根機，方便演說，使之聞法領解，修因證果也。</p>

**來源：丁福保佛學大辭典**

<p>【名數】筆施，墨施，經施，說法施也。出於菩薩戒經。</p>

**來源：佛光大辭典**

<p>(一)就出家菩薩所行之四種布施而言，可分：筆施、墨施、經施、說法施等四種。﹝菩薩善戒經卷一序品、大明三藏法數卷十七﹞（參閱‘四種布施’1798）</p><p>(二)就施主與受者雙方之淨與不淨而言，可分：施主清淨受者不淨、施主不淨受者清淨、施受俱淨、施受俱不淨等四種。施受之淨，謂持戒而多聞，並了知有布施及布施之果報；施受之不淨，謂破戒無聞，著于邪見，而認為無布施及布施之果報。﹝南本涅經卷二十二、大明三藏法數卷十七﹞（參閱‘四種施俱得淨報’1810）</p><p>(三)就布施及所得福報之多寡而言，可分為：(一)施多而得福少，謂施與飲酒、歌舞等，費用極多而幾無福報。(二)施少而得福多，謂能以慈心供養有德之人，使其精進學道，施物雖少而其福極大。(三)施少而得福亦少，謂以慳貪之惡意而施與邪見外道，施少得福亦少。(四)施多而得福亦多，謂能覺悟世事之無常而發心舍財，起建塔寺，供養三寶，則所獲福報如眾河入于大海而流注不斷。﹝諸經要集卷十、大明三藏法數卷十七﹞</p>
