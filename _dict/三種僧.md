---
title: 三種僧
source: deerpark.app
---
### 佛光大辭典

(一)據心地觀經卷二報恩品所載，有：(一)菩薩僧，如文殊、彌勒等菩薩。(二)聲聞僧，如舍利弗、目犍連等。(三)凡夫僧，具足別解脫戒、正見等，而能說法利他者。

(二)據大智度論卷二十二所載，有聲聞僧、闢支佛僧、菩薩僧等三種。

(三)據北本大般涅經卷三金剛身品載，僧眾品類極多，可略分為三種，即：(一)犯戒雜僧，謂比丘雖持禁戒，然為利養之故，常與破戒者共相親附，同其事業，雜處燻習，久之因而破戒。(二)愚癡僧，謂比丘雖在阿蘭若處，然諸根不利，鈍愚魯，不能解了經律論，于諸弟子或犯禁戒者，亦不能教令清淨懺悔。(三)清淨僧，謂比丘本性清淨，嚴持戒律，通達經論，不為諸魔之所嬈壞，又能調伏利益一切眾生，為說諸戒輕重之相者，堪稱護法無上大師善持律者。大智度論卷三將上記之犯戒雜僧分立為有羞僧、無羞僧兩種，而總為四種僧。



### 三藏法數

﹝出涅槃經﹞ 〔一、犯戒雜僧〕，謂其雖持禁戒，為利養故，與破戒者常共親附，同其事業，雜處熏習，因而破戒，是名犯戒雜僧也。 〔二、愚癡僧〕，謂其雖在阿蘭若處，諸根不利，闇鈍愚魯，經律論藏不能解了；於諸弟子，或犯禁戒，亦不能教令清淨懺悔，是名愚癡僧也。（梵語阿蘭若，華言閑靜處。） 〔三、清淨僧〕，謂其本性清淨，嚴持戒律，通達經論，不為諸魔之所沮壞，又能調伏利益一切眾生，為說諸戒輕重之相，堪稱護法無上大師，是名清淨僧也。



### 丁福保佛學大辭典

【名數】一聲聞僧，上二種僧中者是也，二緣覺僧，緣覺有麟喻部行之二種，部行成僧眾。三菩薩僧，修大乘行者。見同上。



