---
title: 高昌
source: deerpark.app
---

### 丁福保佛學大辭典

【地名】西域古王國名。漢代之車師前部，後漢戊己校尉之故地，今新疆省戈壁沙漠東北部之吐魯番，哈剌和綽附近之地也。往時佛教盛行，梵漢兩種之經典並行。北涼時，產法盛法眾等諸師。北魏時，曇學威德輩，於此地譯賢愚經。東晉智嚴智簡等入竺，途次入此地，求行資。玄奘亦停留一月，國王麴文泰敬仰之。其歷史見漢書新舊唐書法顯傳等。


