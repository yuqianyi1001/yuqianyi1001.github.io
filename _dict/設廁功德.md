---
title: 設廁功德
source: deerpark.app
---

**來源：丁福保佛學大辭典**

<p>【雜語】大勇菩薩分別業報經曰：「造廁除眾穢，後無便利患。身心常清淨。見者無不歡。緣是離諸垢。究竟獲大安。」福田經曰：「佛告天帝：我昔安設圊廁，緣此功德。世世清淨，穢染不汙，食自消化，無便利患。」增一阿含經十曰：「近道作圊廁，人民得休息，晝夜得安穩，其福不可計。」釋氏要覽下曰：「虛空藏經云：若懺罪人，治廁八百日，能滅罪垢。」</p>

**來源：佛光大辭典**

<p>即設置廁所，與人便利而有功德。據分別業報略經載，造廁除眾穢，令身心常清淨，緣此離諸垢，究竟獲大安。福田經載，佛陀因往昔安設圊廁之功德，得以世世清淨，穢染不污，食自消化，無便利患。釋氏要覽卷下載，虛空藏經謂，若懺罪人，治廁八百日，能滅罪垢。﹝增一阿含經卷十﹞</p>
