---
title: 臨濟瞎驢
source: deerpark.app
---
### 佛光大辭典

禪宗公案名。系唐代臨濟義玄禪師示寂前與其弟子三聖慧然之問答。臨濟錄（大四七·五○六下）：‘師臨遷化時，據坐雲：“吾滅後，不得滅卻吾正法眼藏。”三聖出雲：“爭敢滅卻和尚正法眼藏？”師雲：“已後有人問爾，向他道什麼？”三聖便喝。師雲：“誰知吾正法眼藏向這瞎驢邊滅卻！”言訖，端然示寂。’此公案中，臨濟將三聖比為愚鈍之瞎驢，然卻付囑其正法眼藏。蓋‘瞎驢邊滅卻’之意旨如何，為本公案之要點；臨濟揶揄其正法眼藏為這瞎驢漢滅卻，于對三聖之貶抑中，實寓贊美之意，表示真正之付囑。﹝景德傳燈錄卷十二、祖庭事苑卷二、五燈會元卷十一、從容錄第十三則﹞



### 丁福保佛學大辭典

【公案】臨濟臨遷化時，據坐云：吾滅後不得滅卻吾正法眼藏。三聖出云：爭敢滅卻和尚正法眼藏？師云：已後有人問儞，向他道什麼？三聖便喝。師云：誰知吾正法眼藏向這瞎驢邊滅卻。言訖，端然示寂。見臨濟錄，會元十一，從容錄一（十三則）。



