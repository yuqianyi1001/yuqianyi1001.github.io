---
title: 觀練薰修
source: deerpark.app
---
### 佛光大辭典

為觀禪、練禪、薰禪、修禪之總稱。禪（身心統一、平靜之狀態）有世間禪、出世間禪與出世間上上禪等三種，其中出世間禪有觀、練、薰、修等四種階段之禪。(一)觀禪，指明白觀照對象之禪，即觀不淨等境以破淫欲等念；如九想、八背舍、八勝處、十一切處等。(二)練禪，指將觀禪境界再作進一步之鍛練淨化之禪，即以無漏禪練諸有漏禪，猶如練金；如九次第定。(三)薰禪，指將前一境界更作進一步薰習純熟，而開拓自在之境地，即能遍薰熟諸禪，悉皆通利，轉變自在；如獅子奮迅三昧。(四)修禪，即將前面之境界再作進一步之修治，而增長其功德，即超入超出順逆自在之禪；如超越三昧。修禪為出世間禪之最高境界，故亦稱頂禪。﹝釋禪波羅蜜次第法門卷十、法華玄義卷四上﹞



### 丁福保佛學大辭典

【術語】三種禪中第二出世間禪之四種：一、觀禪，九想八背捨，八勝處，十一切處也。此四通觀法相，故名觀禪。二、練禪，四禪四空滅盡定之九次第定也。於上之觀禪，雖得色無色之八定，而入於此，則有垢滓之間離，今欲純熟而自初淺至後深，次第而入，中間無有垢滓之間雜，使不次第而為次第，故名次第。亦是練無漏有漏而除諸間穢，故名練禪。三、熏禪，獅子奮迅三昧也。於前之九次第定，雖得入次第無間，而不能出逆次無間，今入次第無間，亦能出於無間，因能除麤間味禪法愛之念，猶如獅子之能進能卻而奮諸塵土。行者入出於此法，而能徧薰諸禪，悉使通利，轉變自在，如薰皮使熟，隨意作物。故名薰禪。四、修禪，超越三昧也。是更修得前之九次第定而使精妙，因得近遠（如自初禪入三禪，近也，又如自初禪入滅盡定，遠也）超入，近遠超出，近遠超住自在，故名修禪。是功德最深，故又名頂禪。復次，以八背捨觀四念處，名觀禪，以九次第定練四念處，名練禪，以奮迅三昧薰習四念處，名薰禪，以超越三昧修四念處，名修禪。法華玄籤講述四上曰：「私記四本云觀練薰修，名由何處檢？今謂義出大品，名始南岳。此是一字相傳禪法，不必求名出處可也。淨名疏四云：觀練薰修四出大品，此南岳所出。」



