---
title: 苦法智忍
source: deerpark.app
---
### 佛光大辭典

梵語duḥkhe dharma-jñāna-kṣāntiḥ。八忍之一。亦即觀三界之四諦，所發十六心之一。于緣觀欲界之苦諦而得苦法智之前位時，所起之無漏法智忍（即無間道智）。忍即信；信理而不疑之智，是為得苦法智之因，稱為苦法智忍。（參閱‘見道’3000、‘苦智’3947）



### 法相辭典

★雜集論九卷一頁雲：苦者：謂苦諦。苦法者：謂苦諦增上所起教法。法智者：謂于方便道中，觀察諦增上法智。智忍者：謂先觀察增上力故；于各別苦諦中，起現證無漏慧。由此慧故；永舍見苦所斷一切煩惱。今于此中所說義者，謂于方便道中觀察依止苦諦所起契經等法如理作意所攝智增上力故；于自相續苦諦中，現證彼真如出世間慧正見體生。由此慧故；永舍一切見苦所斷三界所系二十八隨眠。是故名為苦法智忍。

★二解　俱舍論二十三卷十頁雲：論曰：從世第一善根無間，即緣欲界苦聖諦境，有無漏攝法智忍生。此忍名為苦法智忍。為顯此忍，是無漏故；舉後等流，以為標別。此能生法智。是法智因，得法智忍名。如華果樹。即此名入正性離生，亦復名入正性決定。由此是初入正性離生。亦是初入正性決定故。經說正性，所謂涅。或正性言，因諸聖道。生、謂煩惱，或根未熟。聖道能越；故名離生。能決趣涅，或決了諦相；故諸聖道，得決定名。至此位中，說名為入。此忍生已；得聖者名。此在未來，舍異生性。謂許此忍未來生時，有此用非餘。如燈及生相。有餘師說：世第一法，舍異生性。此義不然。彼此同名世間法故。性相違故；亦無有失。如上怨家，能害怨命。有餘師說：此二共舍。如無間道、解脫道故。



### 陳義孝佛學常見辭彙

八忍之一。見八忍條。



### 丁福保佛學大辭典

【術語】八忍之一。觀欲界苦諦而正斷其見惑之無間道智也。忍者信也。信理而不疑之智，是為得苦法智之因，故名苦法智忍。智者果，忍者因也。俱舍慧暉鈔下末曰：「忍謂信，光無始來，於苦諦執我我所等。今得無漏智，知苦諦無我我所，信唯有苦理名忍。」



