---
title: 黃檗禮佛
source: deerpark.app
---

**來源：丁福保佛學大辭典**

<p>【雜語】公案名。黃檗宛陵錄曰：「大中帝為沙彌，師於佛殿上禮佛。沙彌云：不著佛求，不著法求，不著眾求，長老禮拜當何所求？師云：不著佛求，不著法求，不著眾求，常禮如斯。沙彌云：用禮何為？師便掌。沙彌云：太麤生。師云：者裏是什麼所在，說麤說細。隨後又掌。沙彌便走。」是蓋唐大中帝宣宗見黃檗形相，未達其心髓，徒說麤說細。遂遇黃檗之痛掌也。</p>

**來源：佛光大辭典**

<p>禪宗公案名。敘述黃檗于佛殿上禮佛，與當時為沙彌之唐代宣宗所作之問答。黃檗宛陵錄（d續一一九·四一九下）：‘師在鹽官會裡，大中帝為沙彌，師于佛殿上禮佛。沙彌雲：“不著佛求，不著法求，不著眾求，長老禮拜當何所求？”師雲：“不著佛求，不著法求，不著眾求，常禮如是事。”沙彌雲：“用禮何為？”師便掌。沙彌雲：“太粗生！”師雲：“這裡是什麼所在？說粗說細。”隨後又掌，沙彌便走。’蓋唐大中帝宣宗，只見黃檗禮佛之形相，未見其心髓，而徒然說粗說細，遂遭致黃檗之痛掌。﹝五燈會元卷四﹞</p>
