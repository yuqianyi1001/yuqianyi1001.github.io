---
title: 菩薩善戒經
source: deerpark.app
---
### 佛光大辭典

(一)凡九卷。劉宋求那跋摩（367～431）譯。又作菩薩地善戒經、善戒經。收于大正藏第三十冊。本經分三十品，詳述菩薩之種姓、發心、修行、得果、本有種子、新薰種子等。又唯識十大論師對于種子本有及新薰之議論，即基于此文之解釋。而窺基所著瑜伽師地論略纂卷九至卷十二、遁倫著瑜伽論記卷十六至卷二十四皆為研究本經之重要典籍。又本經與菩薩地持經為同本異譯，皆由瑜伽師地論之菩薩地抄出，加以整理成經之體裁。然內容有所出入，故或謂二者為異本。

(二)全一卷。劉宋求那跋摩譯。又作善戒經、菩薩地善戒經、優波離問菩薩受戒法。收于大正藏第三十冊。本經詳述受菩薩戒之作法、心得等，謂欲受菩薩戒則須先具足優婆塞戒、沙彌戒及比丘戒，並闡釋梵網經、瓔珞經之十重戒、八重戒。

又菩薩善戒經九卷本及一卷本，皆為由瑜伽師地論之菩薩地抄出，將其整理成經之體裁。而九卷本包含序分、正宗分、流通分，一卷本僅具正宗分。據考證一卷本之內容應插入于九卷本之第四、第五卷之間。﹝出三藏記集卷二、歷代三寶紀卷十、大唐內典錄卷四、古今譯經圖紀卷三、開元釋教錄卷五、貞元新定釋教目錄卷七﹞（參閱‘菩薩地持經’5215）



### 丁福保佛學大辭典

【經名】一名菩薩地，九卷，劉宋求那跋摩譯。有三十品，第一序品與大寶積經優婆離會第二十四同。佛在給孤獨園說三十五佛悔除罪之法，時有優婆離由禪定起請廣說決定毘尼，佛為分別聲聞菩薩之持犯不同，次勅文殊使說究竟毘尼，第二品以下並與瑜伽論中之菩薩地同意，彌勒菩薩以此經為宗，成十地論，而地持經又由十地論錄出別行，故地持經與此善戒經大同。更有一卷之菩薩善戒經，明六重八重四十八輕，說菩薩受戒之法。即上經戒品中之別出，與玄奘譯之菩薩戒本，菩薩戒羯磨文大同小異。



