---
title: 繼忠
source: deerpark.app
---

**來源：丁福保佛學大辭典**

<p>【人名】宋四明尊者知禮之法孫。得法於四明弟子廣智尚賢。有弟子二人，一曰從義，三大部補註之著者。一曰處元，義例隨釋之著者。見稽古略四。</p>

**來源：佛光大辭典**

<p>（1012～1082）北宋天台宗山家派僧。浙江永嘉人，俗姓丘。字法臣，號扶宗。八歲于開元寺剃發。稍長，習經律，後因勞苦得疾，虔修觀音懺而愈。不久，入南湖延慶寺就廣智尚賢受法，深受器重，常代講席，雪竇見而嘆賞。後往杭州天竺寺禮觀音，豁然心開，洞徹所學，于寺講法華經。其後歷住開元、妙果、慧安諸寺，復退隱于江心寺，研習禪觀。又住永嘉法明院。</p><p>師形貌魁偉，聲如洪鐘，說法不喜文飾，而貫穿經論，辯才無礙。每年正月八日授菩薩戒，常有數萬人來集。又修法華、光明、彌陀、觀音諸三昧不輟，誦咒救苦，神驗無方。若入市中，坐者避席，行者讓路，時人尊稱為戒師。世壽七十一，法臘六十四。受其教化之弟子數百人，以從義、處元為著。著有扶宗集五十卷、二師口義十五卷。又嘗編纂十諫書、指迷、抉膜、扶宗記、十門析難、解謗書等。﹝釋門正統卷六、佛祖統紀卷十三、卷二十五、釋氏稽古略卷四﹞</p>
