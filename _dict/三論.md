---
title: 三論
source: deerpark.app
---

### 陳義孝佛學常見辭彙

中論、十二門論、百論。中論因申明大乘中道實相之理，故名中論，為龍樹菩薩所造；十二門論因申明十二個法門，故名十二門論，也是龍樹菩薩所造；百論本來是二十品，因每品各有五偈，依其偈數故名百論，為龍樹之弟子提婆菩薩所造。



**來源：三藏法數**

﹝各出本論﹞ 〔一、百論〕，僧肇法師云：佛入滅後八百餘年，外道紛然，異端競起，邪辯逼真，殆亂正道。有提婆菩薩乃作斯論，所以防正閑邪，大明於宗極者矣。論有百偈，故名百論。（梵語提婆，華言天，龍樹弟子也。） 〔二、中論〕，中論即觀論也。僧叡法師云：論有五百偈，龍樹菩薩之所造也。以中為名者，照其實也；以論為稱者，盡其言也。實非名不悟，故寄中以宣之；言非釋不盡，故假論以明之也。蓋因修行之人，內心滯惑，或生於倒見，或執於偏悟，故作此論，折之以中道之理，令二邊之相，即真俗之不二，故名中論。（二邊者，即空、有二邊也。真、俗者，即真諦、俗諦也。） 〔三、十二門論〕，十二門論，亦龍樹菩薩所造也。而言十二者，總眾枝之大數也。門者，開通無滯之稱也。論者，欲以窮其源，盡其理也。故始自觀因緣門，終至觀門，總有十二。其中所明，則有無兼暢，事無不盡，理無不備，故名十二門論。（十二門：因緣門、有無果門、緣門、相門、有無相門、異門、有無門、性門、因果門、作門、三時門、生門也。）



### 丁福保佛學大辭典

【書名】三論宗所依之論藏也。一、中論，申明大乘中實之理。故名中論。龍樹所造五百偈（實四百四十六偈），有二十七品。前二十五品破大乘之迷執，而申大乘之實理。後二品破小乘之迷執。而申小乘之實義。婆羅門青目作釋。秦羅什刪補之（刪補者惟釋耳），譯為四卷。二、十二門論，偈頌論釋皆龍樹所造。所明之法門有十二，故名十二門論。十二門盡破大乘之迷執，而申大乘之實理。羅什譯有一卷。三、百論，龍樹弟子提婆菩薩所造。原為二十品，一品各有五偈（此偈為句數偈非結頌偈但數論文之文字三十二字為一偈），因從偈數而名為百論。破鄣蔽大小乘之外道之執，以申大小之兩正。天親菩薩釋之。羅什以後之十品為非要而省之，但譯前之十品（各品中細注修妒路者提婆之偈句也，其偈句各品有增減者，天親釋時又羅什譯時添削者），有二卷。僧肇中論序曰：「百論治外以閑邪，斯文祛內以流滯，大智釋論之淵博，十二門觀之精詣。」



### 佛光大辭典

指龍樹之中論四卷、十二門論一卷，及提婆之百論二卷。此三部論書為三論宗所依用之要典，皆為鳩摩羅什所譯。(一)中論，中者照其實，論者盡其言。因修行之人內心滯惑，或生倒見，或執偏悟，故折之以中道之理，令離二邊之相，故稱中論。(二)百論，佛入滅後八百餘年，外道紛然，異端競起，邪辯逼真，殆亂正道，提婆菩薩乃作斯論，所以防止閒邪，彰明宗義。此論有百偈，故稱百論。(三)十二門論，門以開通無滯，論以窮源盡理。其始自觀因緣門，終至生門，總有十二，故稱十二門論。

關于其合稱‘三論’之由來，三論玄義中曾列舉八義以說明之，即：(一)每一論各具破邪、顯正、言教等三義。(二)三論具合，方備三義；如中論闡明所顯之理，百論析破邪執，十二門論為言教。以此三義相成，故稱三論。(三)三部具上、中、下三品；即中論為廣論，百論為次論，十二門論為略論。(四)一切經論之形式有三：僅為‘偈頌’之論、僅為‘長行’之論、亦具偈頌亦具長行之論。如中論屬于僅為偈頌之論，百論屬于僅為長行之論，十二門論屬于亦具偈頌亦具長行之論。此三書雖各相開演其說，然又共相完成。(五)同為大乘通論，三論皆以破小乘諸部之迷執，通申大、小兩教。(六)三書同顯不二實相，以詮中道之妙理。(七)同為四依菩薩所造之論。(八)同是像、末時代所作，此乃菩薩為綱維大法及通申諸經之義而作。

三論宗之支派四論宗，將上記之三論，另加大智度論，合為四論，而以之為所依要典。又以上各論之注疏頗多，但以吉藏之三論疏（共十六卷）最著。﹝三論玄義﹞（參閱‘十二門論’340、‘中論’1034、‘四論宗’1836、‘百論’2499）


