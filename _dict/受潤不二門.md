---
title: 受潤不二門
source: deerpark.app
---

### 三藏法數

受潤者，從喻而立名也。受即領納，以三草二木喻七方便，眾生為能受也。潤即沾潤，謂如來說前四時三教之法，如雲注雨，為能潤也。法華開前四時三教之法，皆即圓法。七方便眾生，咸蒙授記作佛。譬如三草二木，皆一地所生，一雨所潤，無復差降，故名不二。此之不二，不出一念。故心法妙所以為門也。（三草二木喻七方便者，下草喻人、天，中草喻聲聞、緣覺，上草喻藏教菩薩，小樹喻通教菩薩，大樹喻別教菩薩也。此七方便，因對下草，故列人天；而合藏通兩教二乘但為二也。上之七方便，因對論權實之法，故不及人天也。）



### 丁福保佛學大辭典

【術語】十不二門之一。


