---
title: 離微
source: deerpark.app
---

### 丁福保佛學大辭典

【術語】法性之體，離諸相而寂滅無餘，是云離，法性之用，微妙不可思議，是云微。離者涅槃也，微者般若也，寶藏論離微體淨品曰：「無眼無耳謂之離，有見有聞謂之微；無我無造謂之離，有智有用謂之微；無心無意謂之離，有通有達謂之微。又離者涅槃，微者般若。般若故興大用，涅槃故寂滅無餘。無餘故煩惱永盡，大用故聖化無窮。」宗鏡錄九十二曰：「離微者萬法體用，離者即體，微者功用。」



### 佛光大辭典

法性之體，離諸相而寂滅無餘，謂之離；法性之用，微妙不可思議，謂之微。寶藏論離微體淨品（大四五·一四七上）：‘無眼無耳謂之離，有見有聞謂之微；無我無造謂之離，有智有用謂之微；無心無意謂之離，有通有達謂之微。又離者涅，微者般若；般若故興大用，涅故寂滅無餘；無餘故煩惱永盡，大用故聖化無窮。’﹝宗鏡錄卷九十二、無門關﹞


