---
title: 數論外道
source: deerpark.app
---

**來源：法相辭典**

<p>★成唯識論述記四卷十九頁雲：謂有外道，名劫比羅。古雲：釋毗羅。訛也。此雲黃赤。鬢發面色，並黃赤故。今西方貴婆羅門種，皆黃赤色也。時世號為黃赤色仙人。其後弟子之中上首，如十八部中部主者，名筏裡沙。此翻為雨。雨時生故，即以為名。其雨徒黨，名雨眾外道。梵雲僧搖４朔□□。即智慧數。數度諸法，根本立名。從數起論，名為數論。論能生數，亦名數論。其造數論及學數論，名數論者。此師所造，金七十論。謂有外道，入金耳國，以鐵E腹，頂戴火盆，擊王論鼓，求僧論議。因諍世界初有後無，謗僧不如外道。遂造七十行頌，申數論宗。王意朋彼，以金賜之。外道欲彰己令譽，遂以所造，名金七十論。彼論長行，天親菩薩之所造也。下第四卷，更當廣述。依金七十論，立二十五諦。總略為三，次中為四，廣為二十五。彼論雲：略為三者：謂變易，自性，我知。變易者：謂中間二十三諦。自性所作，名為變易。自性者：冥性也。今名自性，古名冥性。今亦名勝性。未生大等，但住自分，名為自性。若生大等，便名勝性。用增勝故。我知者：神我也。中為四者：一、本而非變易。謂即自性。能生大等，故名為本。不從他生，故非變易。二、變易而非本。一說：謂十六諦。即十一根，及五大，總十六諦。又說：但十一根。唯從他生，名為變易。不能生他，是故非本。三、亦本亦變易。一說：謂七諦。即大，我慢，及五唯量。又說：並五大。合十二法。謂從他生，復生他故。四、非本非變易。謂神我諦。廣為二十五諦者：一、自性，二、大，三、我慢，四、五唯，五、五大，六、五知根，七、五作業根，八、心平等根，九、我知者。于此九位，開為二十五諦。問：自性雲何能與諸法為生因也？答：三德合故；能生諸諦。三德者：梵雲薩剩□嗽樸星欏Ｒ嘌雜陸　＝袢∮亂濉ｈ笤曝蓐^，此名為微。牛毛塵等，皆名剌^。亦名塵坌。今取塵義。梵雲答摩，此名為。鈍之。三德應名勇塵也。若傍義翻；舊名染粗黑，今雲黃赤黑。舊名喜憂，今名貪嗔癡。舊名樂苦癡，今言樂苦舍。外人問曰：此我知者，作受者耶？答：是受者。三德、作故。問：既非作者；用我何為？答曰：為領義故。義之言境。證于境也。我是知者，餘不能知。又從冥性既轉變已；我受用故。次第生者；自性本有，無為常住，唯能生他，非從他生。由我起思，受用境界；從自性先生大。大者、增長之義。自性相增，故名為大。或名覺，亦名想，名遍滿，名智，名慧。從大生我執。我執者：自性起用，觀察于我，知我須境，故名我執。初亦名轉異，亦名脂膩。有說：我慢生五大五唯十法。五大者：謂地水火風空。別有一物，名之為空。非空無為，空界色等。五唯者：謂聲觸色味香。有說：慢但生五唯。五唯生五大。五大生十一根為我受用。先作五唯量者定義。唯定用此成大根等。若約此說；色成于火大，火大成眼根。眼不見火，而見于色。聲成于空，空成于耳。耳不聞空，而聞于聲。香成于地，地成于鼻。鼻不聞地，而聞于香。味成于水，水成于舌。舌不得水，而嘗于味。觸成于風，風成于身。身不得風，而得于觸。此中所說，約別成義。有說：五唯總成五大。五大總成五根者也。五作業根，心平等根，亦皆總成。為用五唯，須十一根。十一根不能自有，藉五大成。佛法所造，是彼能造。故十一法，變易非本。順此後解。即今西方，猶有二諍。次生十一根。初生五知根。五知根者：謂眼耳鼻舌皮。次生五作業根。五作業根者：一、語具，二、手，三、足，四、小便處，五、大便處。此中語具，謂語所須口舌等是。此中手足，即分皮根少分為之。前取總皮，今取支故。又此男女大遺根等，有別作用，故別立也。次生心根。金七十論分別為體。有說：此是肉心為體。神我以思為體。故因明說：執我是思。三德是生死因。由所轉變擾亂我故；不得解脫。知二十三諦轉變無常，生厭修道，自性隱蹟，不生諸諦；我便解脫。</p>

**來源：丁福保佛學大辭典**

<p>【流派】又曰數論師。唯識述記二末，言劫初有外道，名曰劫比羅Kapila，古云迦毘羅者訛也。此曰黃赤，以鬢髮面色並為黃赤故。今西方之貴婆羅門種，皆黃赤色也。於時世號為黃赤色仙人。立二十五諦，論生死涅槃。其後諸門徒分為十八部。其上首名伐里沙。此翻為雨。以生於雨時故名。其雨之徒黨，名為雨眾外道。數論為此雨眾外道中別人所作。今之金七十論是也。梵名曰僧佉Sāṁkhyā，此翻為數。即智慧之數也。數為量諸法之根本，故以立名。從數而起之論，故名數論。又論能生數，故亦名數論。其造數論及學數論之人，名為數論者。謂有外道，入於金耳國，以鈸鍱腹，頂戴火盆。擊王之論鼓，求與僧論議，使僧墮負。遂作七十行頌，以申數論之宗。王賞之以金。外道欲彰己令譽，名之為金七十論。彼論之長行，天親菩薩所造也。然考天親菩薩傳，則為佛滅後九百年中頻闍訶婆娑外道之事。謂此外道制僧佉論，入阿輪闍國，於正勤王處，為此論議。遂制勝。王賜以三洛沙黃金，入於頻闍訶山之石窟中化為石云。天親菩薩後聞此事，即造七十真實論，破彼外道所造之僧佉論。首尾瓦解，無有一句得立。王復以三洛沙金賞之。唯識述記四末之再說稿與之同。謂：「世親菩薩時，東天竺有僧，與數論師之學徒論議。彼立二十五諦，說大地等之為常。僧竟不能答，王信受外道。外道為王造七十行之頌，上於王。王賜千金以顯揚之。今之金七十論是也。世親乃造第一義諦論，亦名勝義七十論，以對彼論而破彼外道。」百論疏上之中曰：「僧佉此云制數論，明一切法不出二十五諦，故一切法攝入二十五諦中，名為制數論。」</p>
