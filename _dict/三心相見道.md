---
title: 三心相見道
source: deerpark.app
---

**來源：丁福保佛學大辭典**

<p>【術語】相見道之中有二種：一、三心相見道。二、十六心相見道。三心相見道者：一、觀生空而起斷粗大煩惱障之智也。二、觀法空而起斷所知障之智也。三、合觀二空而起合觀微細二障之智也。見唯識論九等。</p><p>【術語】謂真見道之後，更發後得智，以三心觀二空之理之位也。</p>
