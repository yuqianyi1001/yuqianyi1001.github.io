---
title: 丈六
source: deerpark.app
---

### 丁福保佛學大辭典

【術語】身長一丈六尺，是通常化身佛之身量也。佛說十二遊經曰：「調達身丈五四寸，佛身長丈六尺，難陀身丈長五四寸，阿難身長丈五三寸，其貴姓舍夷一丈四尺，其餘國皆長丈三尺。」行事鈔下曰：「明了論云：人長八尺，佛則倍之丈六。」業疏四上曰：「佛在人倍，人長八尺，佛則丈六，並依周尺以定律呂也。」觀無量壽經曰：「阿彌陀佛，神通如意，於十方國變現自在。或現大身滿虛空中，或現小身丈六八尺，所現之形皆真金色。」


