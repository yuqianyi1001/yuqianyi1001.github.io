---
title: 三細相
source: deerpark.app
---
### 三藏法數

﹝出起信論﹞ 三細者，即根本無明之惑也。因對六麤，故名三細。（六麤者，智相、相續相、執取相、計名字相、起業相、業繫苦相也。） 〔一、業相〕，業相者，即從真起妄，初動之相也。然本覺心源，離念寂靜，因無明故，覺成不覺，遂成業相。故起信論云：以依不覺故，心動，說名為業。是也。 〔二、見相〕，見相者，見初動之相也，亦名轉相。謂依初動業識，轉成能見之相也。 〔三、境界相〕，境界相者，即轉相，分別初動之境界也，亦名現相。由前轉相則境界妄現也。



### 丁福保佛學大辭典

【術語】見三細條。

參照：<a href="/dict/三細">三細</a>



