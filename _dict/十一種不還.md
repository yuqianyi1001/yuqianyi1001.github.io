---
title: 十一種不還
source: deerpark.app
---
### 佛光大辭典

指成實論所舉的十一種不還之聖者。即：(一)現般，不還之聖者，不生于上界，而于欲界之現身斷餘惑般涅。(二)轉世，既得預流果，經多生欲界之生而得羅漢果。(三)中般，死于欲界而往色界，于中有之位斷餘惑而般涅。(四)生般，生于色界，速斷餘惑而般涅。(五)有行般，生于色界，加行勤修，經短暫之時而般涅。 (六)無行般，生于色界，懈怠無加行，經長久之時，餘惑自解脫而般涅。(七)樂慧，(八) 樂定，此二者同屬上流般，前者生于色究竟天，斷餘惑而般涅；後者生于無色界有頂天，斷餘惑而般涅，彼雖生于無色界，以經色界之生，故攝于色界。(九)信解，(十) 見至，此二者乃修道中鈍、利之二根，俱舍七聖中之第三、第四。(十一)身證者，乃入滅盡定而身得寂靜樂者。﹝大乘義章卷十一本﹞



### 丁福保佛學大辭典

【名數】是成實論之所明。一、現般，是俱舍七種不還中之現般也。二、轉世，謂既得預流果，經多生欲界之生，得那含，即得羅漢者。俱舍無之。三、中般，五種不還中之中般也。四、生般，五種不還中之生般也。五、有行般，五種不還中之有行般也。六、無行般，五種不還中之無行般也。七、樂定，八、樂慧，此二者為五種不還中上流般之樂定，樂慧二者。九、信解，十、見到，新云見至，是修道中鈍利之二根，俱舍七聖中之第三第四也。十一、身證，為於前人中得滅盡定者。俱舍不攝之於有學。見大乘義章十一本。



