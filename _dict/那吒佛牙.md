---
title: 那吒佛牙
source: deerpark.app
---
### 丁福保佛學大辭典

【故事】宋高僧傳（道宣）傳曰：「宣律師於西明寺夜行道，足跌前階。有物扶持，履空無害。熟顧視之，乃少年也。宣遽問何人，中夜在此？少年曰：某非常人，即毘沙門天王之子那吒也，護法之故，擁護和尚時之尚矣。宣曰：貧道修行，無事煩太子。太子威神自在，西域有作佛事者願為致之。太子曰：某有佛牙，寶掌雖久。頭目猶捨，敢不奉獻！俄授於宣，宣保錄供養焉。」



