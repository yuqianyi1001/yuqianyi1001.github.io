---
title: 央掘摩羅
source: deerpark.app
---

**來源：丁福保佛學大辭典**

<p>【人名】Aṅgulimālya，舊稱央掘摩羅，央仇魔羅，央崛鬘，新稱鴦崛利摩羅，鴦窶利摩羅。譯曰指鬘。佛阤在世時，住於舍衛城者。信奉殺人為得涅槃。因此邪說，出市殺害九百九十九人，切取各人之指，戴於首為鬘，第千人，欲害其親生之母，佛憐愍之，為說正法，即改過懺悔而入佛門，後得羅漢果。西域記六曰：「鴦崛利摩羅，唐言指鬘，舊曰央崛摩羅，訛也。室羅伐悉底之凶人也，殺人取指，冠首為鬘。」經律異相十七曰：「殺害人民，各取一指，用作華鬘，以是故，名曰鴦崛鬘。」賢愚因緣經八曰：「鴦仇魔羅，晉言指鬘。周行斬害，列七日。頭方九百九十，惟少一指。時欲害母，後佛度之。」止觀二之四曰：「央掘摩羅，彌殺彌慈。」又名為一切世間眼。見鴦掘經。</p>

**來源：佛光大辭典**

<p>梵名Aṅguli -mālya  或 Aṅguli-mālīya，巴利名Aṅguli-māla  。佛陀弟子之一。又作央掘魔羅、鴦掘摩羅、央仇魔羅、鴦窶利摩羅、鴦掘摩。意譯為指N、指髻，或一切世間現。若梵漢並舉，則稱鴦崛N、鴦崛髻。又稱指N外道。初為住于室羅伐悉底城之兇人，嘗師事邪師摩尼跋陀羅，恭順謙敬。後以師母誣其凌辱之罪，其師遂命其出遊修行，並囑殺害千人，各取一指作N，始得授以涅之法。央掘摩羅于是出城殺人，每殺一人則取一指為華N，故有‘指N’之稱。至九百九十九人時，欲弒其母以成一千之數。佛陀遙知而愍，遂前往化度之，央掘摩羅見佛陀前來，執劍趨前，意欲害之，後經佛陀為說正法，乃改過懺悔而入佛門，後證得羅漢果。或謂某日央掘摩羅入城乞食，城中人民以瓦石擊之，並以刀斬之，央掘摩羅流血淋漓，還至佛所。其後，不知所終。﹝雜阿含經卷三十八、增一阿含經卷三十一、央掘魔羅經、大唐西域記卷六﹞</p>
