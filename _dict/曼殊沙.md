---
title: 曼殊沙
source: deerpark.app
---

### 丁福保佛學大辭典

【植物】Mañjūṣaka，又作曼殊顏。花名。譯曰赤團花、藍花、柔軟花。光宅法華疏一曰：「曼殊沙華，譯為小赤團花。摩訶曼殊沙華，譯為大赤團華也。」玄應音義三曰：「曼殊顏華，又云曼殊沙，此譯云藍華也。」法華玄贊二曰：「曼殊沙者，此云柔軟華。體柔軟亦令見者離剛礦三業故。」翻譯名義曰：「曼殊沙，此云柔軟，又云赤華。」


