---
title: 宋高僧傳
source: deerpark.app
---

### 丁福保佛學大辭典

【書名】三十卷，宋釋贊寧撰。唐釋道宣作高僧傳，所載至貞觀而止。宋太平興國七年勅贊寧續之。故所載自唐高宗時為始，凡五百三十三人，附見一百三十人，分為十類，仍道宣之例。傳後附以論斷。於傳授源流，最為賅備。見四庫提要。



### 佛光大辭典

凡三十卷。又稱大宋高僧傳。宋代贊寧（919～1002）著。收于大正藏第五十冊。本書于太平興國七年（982）奉敕編纂，繼唐代續高僧傳之後，集錄由唐太宗貞觀（627～649）年中至宋太宗端拱元年（988）止，凡三四三年間之高僧傳記。因于左街天壽寺編修完成，故又稱天壽史。原書之序謂正傳五三三人，附見一三○人；實則正傳五三一人，附見一二五人。

內容依準梁高僧傳之體例分為十科，即譯經三十二人（附見十二人）、義解七十二人（附見二十二人）、習禪一○三人（附見二十九人）、明律五十八人（附見十人）、護法十八人（附見一人）、感通八十九人（附見二十三人）、遺身二十二人（附見二人）、讀誦四十二人（附見八人）、興福五十人（附見六人）、雜科四十五人（附見十二人）。直接史料如碑銘或野史之類，本書收入不少，是為本書之特色。其中，習禪篇除雲門宗創立者雲門文偃外，于禪宗各派重要人物皆有專傳，對禪宗內部爭議事蹟亦無隱諱，為研究禪宗史之重要資料。然書中對于禪宗成立之始末，未作適切之交代，或因有關史料毀于會昌法難；惟無可諱言者，南山律宗系統之贊寧對禪宗亦存有某種偏見。此外，本書在國家佛教色彩極濃之時代奉敕編纂而成，故于其中可窺見佛法順應王法之立場；贊寧並于其另一著作大宋僧史略之中，意圖將佛教理論趨附于儒家倫理學說，以融和儒佛思想。本書與梁高僧傳、續高僧傳、大明高僧傳等，合稱高僧傳四集。又高麗藏中未收本書，惟于宋、元、明三本入藏。﹝佛祖統紀卷四十三、佛祖歷代通載卷二十六、釋氏稽古略卷四﹞


