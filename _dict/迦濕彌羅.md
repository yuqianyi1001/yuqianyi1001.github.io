---
title: 迦濕彌羅
source: deerpark.app
---

### 丁福保佛學大辭典

【地名】Kaśmira，新稱迦濕彌羅，羯濕弭羅，迦葉彌羅。舊稱罽賓。國名。在印土之西北境。西域記三曰：「迦濕彌羅國，舊曰罽賓，訛也。北印度境，周七千餘里，四境負山，山極峭峻。雖有門徑，而復隘狹。自古鄰敵，無能攻伐。國大都城，西臨大河。南北十二里，東西四五里。宜稼稷，多花果。出龍種馬及鬱金香，火珠藥草。氣宇寒勁，多雪少風。服毛褐，衣白[(畾/(冗-几+互))*毛]。」希麟音義一曰：「罽賓西域國名，或云個濕蜜羅，亦云迦葉彌羅，皆梵語訛轉也。正云羯濕弭羅，此翻為阿誰入。」貞元錄十七曰：「迦畢試國，罽賓，訛也。」梵語雜名曰：「罽賓，梵，劫比舍也。」


