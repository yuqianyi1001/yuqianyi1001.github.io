---
title: 第四禪
source: deerpark.app
---
### 佛光大辭典

梵語caturtha-dhyāna，巴利語catuttha-jhāna。新譯作第四靜慮。為四禪之第四。據大乘阿毗達磨雜集論卷九載，此禪定具有舍清淨、念清淨、不苦不樂受、心一境性等四支。于此禪定，離脫第三禪定之妙樂，故稱‘舍清淨’；僅憶念修養功德，故稱‘念清淨’；由此之故，住于不苦不樂之感受中。又于此禪定中，可對治出入息、第三禪定之貪、樂、樂作意、定下劣性等五種修道之障難。修習此禪定，可得生于第四禪天之果報，此天屬色界四禪天之最高處。其中有無雲、福生、廣果、無煩、無熱、善現、善見、色究竟等八天，即：(一)無雲天，此天位于雲層密合處之上，故自此天開始，雲地輕薄，猶如星散。(二)福生天，具有異生凡夫之勝福，方得往生此天。(三)廣果天，于色界諸天中，此天乃異生凡夫所往生最為殊勝之處。(四)無煩天，于此天中，無有繁雜紛亂之事物或現象。又以此天天眾不求趣入無色界之故，此天又稱為無求天。(五)無熱天，此天之人已能伏除上中品之障，意樂調柔，離諸熱惱，故稱無熱。(六)善現天，此天之人已得雜修善品之定，以果德彰現之故，稱為善現。(七) 善見天，此天之人已離修定之障，至微細之餘品中，凡有所見，皆極清澈，故稱善見。(八)色究竟天，此天已到眾苦所依身之最後邊，亦即有色天中之最後，過此天則為無色界。此外，有關第四禪諸天之依處、身量及壽量等之果報，詳載于長阿含經卷二十、大毗婆沙論卷一三六、俱舍論卷十一、立世阿毗曇論卷三、卷七等中。又如上記所述，第四禪天天眾已脫離第三禪天之妙樂而僅憶念修養功德，故此天又稱為‘舍念清淨地’。又此第四禪天于劫末之時，不受火、水、風之三災。﹝俱舍論卷八、阿毗達磨順正理論卷二十一、大智度論卷七﹞（參閱‘四禪’1843、‘四禪天’1846）



### 陳義孝佛學常見辭彙

色界四禪天中之第四天，也就是色界之最高處。



### 丁福保佛學大辭典

【術語】色界四禪天之第四，最高處也。新譯經論中謂之第四靜慮。見第四靜慮條。

參照：<a href="/dict/第四靜慮">第四靜慮</a>



