---
title: 三種結界
source: deerpark.app
---
### 丁福保佛學大辭典

【名數】一攝僧界，二攝衣界，三攝食界。攝僧界中又有三種：一、大界，一伽藍地之外界為小極限，廣者至十里乃至百里。佛使結此大界者，欲令為說戒等僧事時，一聚之僧盡和集，無一人乖隔故也。凡僧事之法，一界中，有一人不和集者，則其事不成就。夫無結界之法，閻浮提界僧眾，不盡和集，不得舉僧事，是何可者？以是佛陀方便，使於隨處結搆僧界，使同一界內之僧，得舉和集之實，以作僧事。此所以結攝僧大界也。資持記上二之一曰：「僧界者，攝人以同處，令無別眾罪。」二、戒場，僧中有要數四人乃至要二十人之法事，為恐僧疲極，佛聽結之。戒場極小者，可容二十一人。三、小界，是亦恐困難事廢法事而聽結之，其界隨臨時僧之坐起而大小隨之。世所謂結界地者，指此中之第一大界也。第二攝衣界。為令比丘離三衣之結界也，於此攝衣界內假令離三衣經宿，亦免離宿罪。資持記上二之一曰：「衣界者，攝衣屬人，令無離宿罪。」第三攝食界。結界食物貯藏所，隔離比丘之住處，使比丘不犯宿食之罪者。資持記曰：「食界者，攝食以障僧，令無宿煮罪。」



