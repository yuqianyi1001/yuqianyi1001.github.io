---
title: 果頭無人
source: deerpark.app
---
### 佛光大辭典

與‘有教無人’同義。天台宗判立之藏、通、別、圓四教中，前三教無實際證得佛果之人，稱為果頭無人。果頭，即指果上、果地、佛果。四教之中，藏、通二教，就‘行人稟教’之‘因’位而言，雖有教法與行證教法之人；然就‘因成果滿’之‘果’位而言，則僅有教法，而無行證教法之人。至于別教，則亦為有教法而無行證教法之人；此系因別教之初地位以上，定入圓教，恰如圓教之初住位，故自初地以上僅有教法而無行證之人。綜此，藏、通、別三教稱為果頭無人、有教無人 ，唯圓教具足教法與行證之人，稱為有教有人。

摩訶止觀卷三下（大四六·三三上）：‘前兩觀，因中有教行證人，果上但有其教，無行證人。何以故？因中之人，灰身入寂，沈空盡滅，不得成于果頭之佛，直是方便之說，故有其教，無行證人。別教因中有教行證人，若就果者，但有其教，無行證人。何以故？若破無明，登初地時，即是圓家初住位，非復別家初地位也。初地尚爾，何況後地後果？故知因人不到于果，故雲果頭無人。’



### 丁福保佛學大辭典

【術語】天台宗之語。彼宗立四教，四教各有教行證人之四。然藏通二教。因中雖有教行證人之四，然至於果，則唯教之一，無行證人之三。何則？以彼等以果為灰身滅智，而得證實無人也（無人則無行亦無證）。唯有所謂有行證人之教而已。別教亦然。到初地已上之果位，則惟有教，而無後之三。何則？以彼別教之初地位，即圓教之初住位，此時既為圓教之人也。然則彼自初地已上，惟有別教所謂有行證人之一教而已，其所詮之行之證之人，皆無之。全為圓教之行證人也。因而前三教曰果頭無人。唯圓教因果共具教行證人之四。止觀三下曰：「前兩觀，因中有教行證人，果上但有其教無行證人。何以故？因中之人，灰身入寂，沈空盡滅，不後成於果頭之佛，直是方便之說，故有其教無行證人。別教因中，有教行證人，若就果者，但有其教，無行證人。何以故？若破無明，登初地時，即是圓家初住位，非復別家初地位也。初地尚爾，何況後地後果？故知因人不到於果，故云果頭無人。」



