---
title: 共種子
source: deerpark.app
---
### 佛光大辭典

指共相之種子。即生自他共變之境的識變種子。又作共相種子、共相種。乃‘不共種子’之對稱。此共相種子細別之，有共與不共二類。如山河、田宅等共相種子中，山河為多人、禽獸等所共同受用，此為共中之共；至于田宅，則為個人所有，一人受用，故為共中之不共。成唯識論述記卷三本（大四三·三二一中）：‘諸種子總有二種：一是共相，二不共相。何人（疑作“者”）為共相？多人所感故。雖知人人所變各別，名為唯識，然有相似共受用義說，名共相，實非自變他能用之。若能用者，此即名緣心外法故。然我此物為增上緣，令多人可共受用名共相，如山河等。’﹝成唯識論演秘卷三本、唯識論同學鈔卷二之二﹞（參閱‘共相’2195）



### 丁福保佛學大辭典

【術語】又曰共相種子。對於不共種子而言。生自他共變之境之識變種子也。自此種子而生之境，有自他共得受用者與不然者之別。



