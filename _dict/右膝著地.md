---
title: 右膝著地
source: deerpark.app
---

### 三藏法數

謂行懺悔時，當右膝著地，以顯翹勤懇切之誠也。



### 丁福保佛學大辭典

【雜語】印度之敬禮法。以右膝與右指尖著於地，使右股在空。又竪左膝於上使左足蹠著於地也。是亦曰互跪。歸敬儀下曰：「言互跪者，左右兩膝，交互跪地，此謂有所啟請，悔過授受之儀也。佛法順右，即以右膝拄地，右脮在空，右指拄地。又左膝上戴左指拄地，使三處翹翹曲身前就，故得心有專志，請悔方極。」（三處為右膝右指左指）。同下曰：「僧是丈夫，剛幹事立，故制互跪。尼是女弱，翹苦易勞，故令長跪。兩膝據地，兩脛翹空，兩足指拄地，挺身而立者是也。」象器箋十曰：「忠曰：今人所為互跪者，右膝著地，右蹠承尻，植左膝屈之，左蹠蹈地，都無在空者。如此互跪，易於長跪。寧長跪可踣，互跪不可倒，翻令人疑互跪難為長跪易為之說。」法華經信解品曰：「偏袒右肩，右膝著地，一心合掌。」



### 佛光大辭典

為印度之敬禮法。即以右膝跪地，右趾尖觸地，使右股在空，又豎左膝于上，使左足著于地。又作互跪、胡跪。據釋門歸敬儀卷下載，所謂互跪，即左右兩膝交互跪地，乃有所啟請之意，或用于悔過授受之儀式，多為比丘所用。若以兩膝據地，兩脛翹空，兩足趾拄地，挺身而立者，則稱長跪，多為比丘尼所用。法華經信解品（大九·一六中）：‘偏袒右肩，右膝著地，一心合掌。’﹝禪林象器箋卷十禮則門﹞


