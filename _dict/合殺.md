---
title: 合殺
source: deerpark.app
---

### 丁福保佛學大辭典

【雜語】原為關於舞樂之曲調名。舞樂之結尾，特以一曲調終了之，是云合殺。殺者散之義，漸縮合其聲而終可為放散之義。佛家以此名名一聲明法念佛之合殺法，出唄策。於讀經行道之終奏之。

二個并合殺絕也。傳燈錄十八翠巖令參條曰：「問：僧繇為什麼寫誌公真不得？師曰：作麼生合殺。」又碧巖集曰：「看他於雪竇後面合殺得好。」



### 佛光大辭典

指誦經將結束時，唱誦佛號所用之曲調。關于合殺之意義，有諸多異說。一說殺為梵語ṣaṣ 之音譯，意譯為六。合六為十二，故稱合殺。以此表示晝夜二六時中不退念佛之意。然此說並無根據，其義亦不詳，故或為附會之語。

另一說則認為，合殺原系舞樂之曲調名，乃唐代之舞樂將終時，特以一曲調結束之，此曲調即稱合殺。蓋殺為散之義；曲調以漸縮合其聲而終，成為放散靜止之狀態，故稱為合殺。唐代崔令欽所著之教坊記中，即載有合殺之情形。在佛教中，則轉用合殺之名稱，以稱梵唄中之曲調，亦即稱誦經將結束時所用之曲調為合殺。此說傳入日本後頗為盛行，惟日本之用法與我國有異。

此外，合殺因系舞樂結尾之曲調，故亦引申為‘畢竟’之義。如黃檗斷際禪師宛陵錄所舉，縱使學到三乘、四果、十地等階位，然‘合殺’只向凡聖中坐；此處之‘合殺’，即為畢竟之義。


