---
title: 十二惡律儀
source: deerpark.app
---

**來源：三藏法數**

<p>﹝出雜阿毗曇心論﹞ 惡律儀者，謂法所不應作之律儀。 〔一、屠羊〕，屠者，殺也。謂人或以自食，而常宰殺；或因取利販賣，而常宰殺，是為惡律儀。 〔二、養雞〕，謂因嗜其肉味，以充口體，常自畜養，意圖烹殺，是為惡律儀。 〔三、養豬〕，謂或因自欲充於口腹，或因販賣求利，以資其生，而畜養之者，是為惡律儀。 〔四、捕鳥〕，謂以殺心故，網捕禽鳥，或食或賣，傷害生命，是為惡律儀。 〔五、捕魚〕，謂以殺心故，而用網罟取捕諸魚，或食或賣，傷害物命，是為惡律儀。 〔六、獵師〕，謂以殺心故，獵捕一切禽獸，或食或賣，傷害物命，是為惡律儀。 〔七、作賊〕，謂見一切物，常懷劫盜之心，不思物各有主，妄行攘竊，賊害於人，是為惡律儀。 〔八、魁膾〕，魁膾者，為官操刃行刑之人。謂人本同類，彼雖犯法，理固當死；然習為操刃之業，以害其生，實為惡行，是為惡律儀。 〔九、守獄〕，謂為獄吏，守其牢獄，以杻械枷鎖，非理陵虐罪因（編者註：「因」疑為「囚」字），無慈善心，是為惡律儀。 〔十、咒龍〕，謂習諸邪法咒術，咒於龍蛇，以為戲樂，是為惡律儀。 〔十一、屠犬〕，謂殺犬以資利養，是為惡律儀。 〔十二、伺獵〕，謂作獵主，伺捕禽獸，以利其生，而自積罪業，是為惡律儀。</p>

**來源：丁福保佛學大辭典**

<p>【名數】謂法所不應作，名曰惡律儀。有十二種：一、屠羊。屠者，殺也。謂人或以自食而常宰殺。或因取利販賣而常宰殺。二、養雞。謂因嗜其肉味，以充口體。常自畜養，意圖烹殺。三、養豬。謂或因自欲充於口腹，或因販賣求利以資其生，而畜養之。四、捕鳥。謂以殺心故網捕禽鳥，或食或賣，傷害生命。五、捕魚。謂以殺心故，而用網罟取捕諸魚，或食或賣，傷害物命。六、獵師。謂以殺心獵捕一切禽獸，或食或賣，傷害物命。七、作賊。謂見一切物，常懷劫盜之心。不思物各有主，妄行攘竊，賊害於人。八、魁膾。乃為官操刃行刑之人。謂人本同類，彼雖犯法，理固當死。然習為操刃之業，以害其生，實為惡行。九、守獄。謂為獄吏守其牢獄。以杻械枷鎖，非理陵虐罪囚，無慈善心。十、咒龍。謂習諸邪法咒術，咒於龍蛇，以為戲樂。十一、屠犬。謂殺犬以資利養。十二、伺獵。謂作獵主，伺捕禽獸，以利其生，而自積罪業。</p>

**來源：佛光大辭典**

<p>又稱十二種惡戒。惡律儀者，謂所不應作之律儀。即：(一)屠羊，或殺而食之，或殺而賣之，以取利資生。(二)養雞，因嗜其肉而畜之，意圖烹殺。(三)養豬，因口腹之欲，或圖販賣之利而畜養之。(四)捕鳥，以殺心故，網捕禽鳥，或食或賣，傷害物命。(五)捕魚，以殺心故，網捕魚類，或食或賣。(六)獵師，以殺心故，網捕一切禽獸，或食或賣。(七)作賊，見一切物，常懷劫盜之心，或妄行竊盜，賊害于人。(八)魁膾，為官行刑，習操刃之業，殘害同類。(九)守獄，為牢獄之吏，以器械枷鎖非理凌虐罪囚，無慈善之心。(十)咒龍，習諸邪法咒術，咒于龍蛇以為戲樂。(十一)屠犬，殺犬以資利養。(十二)伺獵，謂作獵主，伺捕禽獸以利其生，而自積罪業。﹝阿毗達磨大毗婆沙論卷一○七、雜阿毗曇心論卷三、俱舍論卷十五﹞</p>
