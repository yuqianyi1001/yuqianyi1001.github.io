---
title: 四賓主
source: deerpark.app
---

**來源：丁福保佛學大辭典**

<p>【名數】臨濟曹洞二家各立四賓主，其義不同。臨濟之賓主為師弟之別名：一主中主，有師家鼻孔者。二賓中主，有學人鼻孔者。三主中賓，無師家鼻孔者。四賓中賓，無學人鼻孔者。曹洞之賓主為體用之異名。一主中賓，體中之用也。二賓中主，用中之體也。三賓中賓，用中之用，於頭上安頭也。四主中主，體中之體，物我雙亡，人法俱泯也。</p>

**來源：佛光大辭典**

<p>臨濟、曹洞二家各立四賓主之說，其義各異。(一)又作臨濟四賓主。乃唐代臨濟宗開祖義玄就賓（學人）與主（師家）之關系，立賓看主、主看賓、主看主、賓看賓等四句，以提示禪機。依此，師家令學人自覺邪正，趨向真正之道。至後世，有風穴延沼復立‘賓中賓、賓中主、主中賓、主中主’為四賓主。與前述之臨濟四賓主同義。（參閱‘臨濟四賓主’6506）</p><p>(二)于曹洞宗，‘主’為正、體、理之意，‘賓’為偏、用、事之意。其說如下：(一) 主中賓，謂體中之用，即從本體之中引發出作用；譬如大臣奉帝王之命，出而行事。 (二)賓中主，謂用中之體，即寓存于各種作用中之本體；譬如帝王潛居于鬧市之中。(三) 賓中賓，謂用中之用，即作用與本體相互乖離而不與本體相應；譬如化外之民、無主之客。又禪林中亦常用以指‘頭上安頭’之情形，即無用、不必要之意，與‘雪上加霜’同義。(四)主中主，謂體中之體，即法理中未牽涉作用，或未顯現為作用之本體；譬如帝王深居于王宮之中，其權能雖存，然未發令以動員臣民之作為。又禪林中亦用以指物我雙亡，人法俱泯之境界。﹝洞上古轍卷上﹞</p>
