---
title: 滿業
source: deerpark.app
---

### 陳義孝佛學常見辭彙

又名別報業，二業之一。



### 三藏法數

謂由宿世修一善業，感一生中大富多財，乘此更修眾善，展轉生官貴家，乃至圓滿究竟善果，是名滿業；若由宿世造一惡業，感一生貧窮苦惱，乘此更造眾惡，展轉生貧窮家，乃至圓滿極惡之果，是名滿業。



### 丁福保佛學大辭典

【術語】又名別報業。凡人間一生中造善惡邪正種種之業，其中最為主要者，唯有一業，招引未來世鬼畜人天等之生者，名為引業。其他一切諸業相倚，於彼鬼畜人天等生中，更使六根具不，身體強弱，壽命長短，其他貧富貴賤等各自差別之果報圓滿者，謂之滿業。因而亦名引業為總報業，滿業為別報業。畫者畫人體，引總體之輪廓，譬如引業。於其上別好醜妍美，譬如別報業。俱舍論曰：「一業一引生，多業能圓滿。」



### 佛光大辭典

指圓滿有情之眾同分，而令各人諸根形量等殊別之善惡業。又作圓滿業、別報業。為‘引業’之對稱。凡人之一生中所造善、惡、邪、正等種種業，其中最為主要者僅有一業，此業能招感未來世生于鬼、畜、人、天等諸趣之果報，稱為引業；相對于此，其他一切之諸業，則于已招感之鬼、畜、人、天等諸趣之果報中，能決定六根具足與否，及身體之強弱、壽命之長短，及其他貧富貴賤等各各差別之果報，則稱為滿業。譬如畫師畫人體，先畫輪廓，作為人體之總體，復于其上細描眼眉口鼻等之美醜差別；如是，則輪廓猶如引業，細描之眾彩則猶如滿業。﹝大毗婆沙論卷十九、順正理論卷四十三、俱舍論卷十七、大乘阿毗達磨雜集論卷七﹞（參閱‘引業’13 93）


