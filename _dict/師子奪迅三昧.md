---
title: 師子奪迅三昧
source: deerpark.app
---

**來源：丁福保佛學大辭典**

<p>【術語】師子奮迅時，開張諸根，身毛皆竪，現威怒哮吼之相。佛入此三昧。則奮大悲法界之身，開大悲之根門，現應機之威，使外道二乘之小獸懾伏，故名為師子奮迅三昧。探玄記十八曰：「從喻為名。謂如師子奮迅之時。諸根開張。身毛皆竪。現其威怒哮吼之相。令餘獸類失威竄伏。令師子兒增其雄猛。身得長大。今佛亦爾。一奮大悲法界之身。二開大悲之根門。三竪悲毛之先導。四現應機之威。吼法界之法門。令二乘諸獸藏竄聾盲。菩薩佛子增長百千諸三昧海及陀羅尼海。如是相似。故以為喻。」梵Siṁhavikrīḍita－samādhi。</p>
