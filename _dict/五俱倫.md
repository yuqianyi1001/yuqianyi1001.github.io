---
title: 五俱倫
source: deerpark.app
---

**來源：丁福保佛學大辭典**

<p>【雜名】佛最初所度之五比丘也。此五人自過去世以來俱為同倫，故曰俱倫。案五俱倫或作五拘鄰，拘鄰者，五比丘第一阿若憍陳如之別譯也，然則俱倫，與俱鄰，皆為梵語，五比丘中以拘鄰為首，故略稱之謂五俱倫也。無量義經曰：「我起樹王詣波羅捺鹿野園中，為阿若拘鄰等五人，轉四諦法輪。」應法記曰：「鹿園在波羅奈國，佛始成道於中度五俱鄰開化之初。」法苑珠林十一曰：「菩薩於此鹿林，在五拘鄰比丘所。」</p>

**來源：佛光大辭典**

<p>又作五俱輪、五拘鄰、五俱鄰。即佛陀成道之初，于鹿野苑最先度化之五比丘。依法華文句卷四之三，五比丘依序為x陳如、額@、跋提、十力迦葉、摩男俱利。然‘俱倫’一詞，其義不詳，一說此五人自過去世以來俱為同倫，故稱俱倫；或謂‘俱倫’乃阿若x陳如之別譯，又作拘鄰，五比丘中以俱倫為首，故統稱之為五俱倫。﹝法苑珠林卷十一、寂照堂谷響集卷四﹞</p>
