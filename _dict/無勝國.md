---
title: 無勝國
source: deerpark.app
---

**來源：丁福保佛學大辭典**

<p>【界名】釋迦如來之淨土也。涅槃經二十四曰：「西方去此娑婆世界，度四十二恒河沙等佛國土，彼有世界，名曰無勝。彼土何故名曰無勝？其土所有嚴麗之事，悉皆平等無有高下，猶如西方安樂世界，亦如東方滿月世界。我於彼土出現於世，為化眾生故，於此土閻浮提中現轉法輪。」</p>
