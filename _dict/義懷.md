---
title: 義懷
source: deerpark.app
---

### 丁福保佛學大辭典

【人名】宋永嘉樂清（浙江溫州樂清縣治）人。姓陳氏。世營漁業。長入景德寺為童行，天聖中，試經得度。初參金鑾善，又謁葉縣省，皆不契。仍東遊至姑蘇翠峰，謁雪竇重顯，汲水擔柴，辛慘練修，一日有所悟其機，偈曰：「一二三四五六七，萬仞峰頭獨足立，驪龍頷下奪明珠，一言勘破維摩詰。」顯拊案稱善印可。後出世於鐵佛寺，提倡法要。其語曰：「譬如雁過長空，影沈寒水。雁無留蹤之意，水無留影之心。」顯激賞以為類己。尋住越州天衣寺，凡五遷法席。所到皆興其荒廢，大振雲門之法道。嘉佑五年寂，年七十二。世稱曰天衣義懷。見續傳燈錄，佛祖通載等。



### 佛光大辭典

（989～1060）宋代僧。永嘉樂清（浙江樂清）人，俗姓陳。及長，入京師之景德寺為童行。天聖年中，試經得度。初參金鑾善，又謁葉縣歸省，皆不契，乃東遊姑蘇翠峰，謁雪竇重顯，汲水擔柴，辛慘練修。一日忽有所悟，偈曰（d續一三八·三○二上）：‘一二三四五六七，萬仞峰頭獨足立，驪龍頷下奪明珠，一言勘破維摩詰。’重顯拊案稱善印可。後出世于鐵佛寺，提倡法要。未久，住越州天衣寺，凡五遷法席，所到皆興其荒廢，大振雲門之法道。嘉v五年入寂，世壽七十二。世稱天衣義懷。謚號‘振宗禪師’。法嗣有慧林圓照、法雲法秀、長蘆應夫、佛日智才等八十餘人。﹝禪林僧寶傳卷十一、佛祖歷代通載卷二十七、五燈會元卷十六、釋氏稽古略卷四、續傳燈錄卷六﹞


