---
title: 七滅諍
source: deerpark.app
---

### 丁福保佛學大辭典

【名數】比丘具足戒八篇之第八為滅比丘諍論之戒律也。比丘之諍有四事：一、言諍，此由談論法相是非而起之諍也。二、覓諍，求覓比丘所犯之罪而起之諍也。三、犯諍，緣比丘犯罪之虛實輕重而起之諍也。四、事諍，依他行羯磨之事，或云如法，或云不如法之諍也。滅已上四諍，有七種之毘尼，應用此七種之毘尼可滅之也。一、現前毘尼Sammukhavinaya，或使雙方對決於現前，或於現前引證三藏之教法而決之，或於現前引證戒律之制條而決之。二、憶念毘尼Smṛtivinaya，使餘人憶念陳述，依是決當人之犯不犯。三、不痴毘尼Amūḍhavinaya，有比丘，時發癲狂病，而犯眾罪，說戒之時，此人若來，彼果有病，雖造過，而差後證知不造，則於彼與以不痴羯磨，而得加於說戒之僧數。四、自言毘尼Tatsvabhavaiṣiya，比丘犯罪，不以威力制之，但使彼自吐露其罪而決之。五、多語毘尼Pratjñākāraka，僧中之諍論長而不息時，則或顯露，或秘密，行籌而決其是非於多數。六、罪處所毘尼Yadbhūyasikiya，比丘犯罪，彼妄語以重為輕，不自首本罪，則眾僧以白四之羯磨，治罰彼本罪。待彼伏首本罪，復解之。七、草覆地毘尼Tṛṇastāraka，若彼此二眾共諍不止。則會二眾，由其中各出一上座，各陳滅諍之言而息其諍。法藥如草，諍論如泥，今以此法藥而止諍論，如草之覆泥地，故云草覆地。見戒疏行宗記四下。



### 佛光大辭典

梵語saptādhikaraṇa-śamathāḥ。即為裁斷僧尼之諍論所設之七種法。又作七滅諍法、七止諍法。即：(一)現前毗尼（梵saṃmukha -vinaya ），又作面前止諍律。使起諍之雙方對決于現前，或于現前引證三藏之教法而決之，或于現前引證戒律之制條而決之。(二)憶念毗尼（梵smṛti -vinaya ），又作憶止諍律。即諍議罪過之有無時，質犯人記憶之有無，若無記憶則免之；但僅限平生為善，以善知識為友者。 (三)不癡毗尼（梵amūḍha -vinaya ），又作不癡止諍律。犯戒之人若精神異常，待其冶愈，羯磨而令悔其罪。(四)自言毗尼（梵pratijñā -kāraka ），又作自發露止諍律。比丘犯罪時，令其自白，始治其罪。(五)覓罪相毗尼（梵tat -svabhāvaiṣīya ），又作本言治毗尼、居止諍律。犯人不吐實，陳述矛盾時，舉示其罪狀，盡形壽令持八法，不得度人或受人依止等。(六)多人覓罪相毗尼（梵yad -bhūyasikīya ），又作多覓毗尼、展轉止諍律。互相諍議而不易裁決時，集有德之僧，依多數而決是非。(七)如草覆地毗尼（梵tṛṇa-prastāraka ），又作草伏地、如棄糞掃止諍律。鬥訟者互悟其非，如草之伏地，共至心發露，相道歉而懺悔。﹝中阿含卷五十二週那經、四分僧戒本、四分律卷四十七、摩訶僧o律卷四十、十誦律卷五十三、五分律卷二十三﹞（參閱‘四諍’1834）


