---
title: 仰山四藤條
source: deerpark.app
---
### 佛光大辭典

禪宗公案名。為仰山慧寂接引霍山景通之公案。景通初至仰山會下參謁時，仰山不示以任何機法，逕自閉目而坐，景通亦未叩問以任何法要，即疊聲道‘如是如是’，而自以為洞徹仰山之意，遂遭仰山以藤條四度擊打。蓋仰山之意，概謂當體所顯現之任何狀態皆為日用所作，而不應一意執著之，故四度擊打景通，以勘驗其是否真正徹悟。景德傳燈錄卷十二晉州霍山景通條（大五一·二九三下）：‘師初參仰山，仰山閉目坐。師曰：“如是如是，西天二十八祖亦如是，中華六祖亦如是，和尚亦如是，景通亦如是。”語訖，向右邊翹一足而立。仰山起來打四藤杖，師因此自稱集雲峰下四藤條天下大禪佛。’﹝宗門統要續集卷八、五燈會元卷九﹞



### 丁福保佛學大辭典

【雜語】公案。傳燈錄十二，晉州霍山景通條曰：「師初參仰山，仰山閉目坐。師曰：如是如是，西天二十八祖亦如是，中華六祖亦如是，和尚亦如是，景通亦如是。語訖，向右邊翹一足而立。仰山起來，打四藤杖。師因此自稱集云峰下四藤條天下大禪佛。」又十一，霍山條曰：「仰山一僧到，自稱集雲峰下四藤條天下大禪佛參。師乃喚維那搬柴著（一作打鐘著），大禪佛驟步去。」宗門統要績集八，錄諸師之評，其中雪竇顯云：藤條未到折，因甚只與四下，須是個斬釘截鐵漢始得。昭覺勤評雪竇語曰：胡餅裏討甚麼汁，大似隨邪逐惡。



