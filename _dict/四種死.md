---
title: 四種死
source: deerpark.app
---

### 陳義孝佛學常見辭彙

人死亡的四種因由，即壽盡財不盡死（壽命盡而死），財盡壽不盡死（因貧困而飢死凍死），壽盡財盡死（因貧困與壽命盡而死），壽不盡財不盡死（即各種的橫死）。



### 法相辭典

★瑜伽十四卷十一頁雲：又彼彼處受生有情，有四種死：一者由自故死，謂於戲忘意忿天中而受生者，二、由他故死，謂于羯羅藍、O部曇、閉屍、鍵南、母腹中者，三、俱由故死，謂在欲界所餘有情，四、俱不由故死，謂色無色界，有頂為後，所有有情。



### 三藏法數

﹝出阿毗曇毗婆沙論﹞ 〔一、壽盡財不盡死〕，謂如有人，由宿業故，報壽既短；於現生中，復不積善作福。但經營生理，多求財物。其壽已盡，積蓄尚多，是名壽盡財不盡死。 〔二、財盡壽不盡死〕，謂如有人，不能經營生理，少有財物。壽雖未盡，積蓄素無，或因飢餓，或由凍苦，遂致於死，是名財盡壽不盡死。 〔三、壽盡財盡死〕，謂如有人，作短壽業，又不能經營財物，一旦壽盡，其財亦盡，是名壽盡財盡死。 〔四、壽不盡財不盡死〕，謂如有人，廣作壽業，廣作財業；其財未盡，其壽未盡，以餘因緣，忽遭橫死，是名壽不盡財不盡死。



### 丁福保佛學大辭典

【名數】人死由宿業及其他理由而別為四種：一壽盡財不盡死，壽命盡而死也。二財盡壽不盡死，為貧苦饑死凍死者。三壽盡財盡死，為貧乏與壽命盡而死者。四壽不盡財不盡死，諸種之橫死也。大藏法數曰：「一謂，如有人，由宿業故報壽既短，於現生中復不積善作福，但經營生理多求財物，其壽已盡積蓄尚多，是名壽盡財不盡死。二謂，如有人，不能經營生理，少有財物，壽雖未盡，積蓄素無，或因饑餓，或由凍苦，遂致於死，是名財盡壽不盡死。三謂，如有人，作短壽業，又不能經營財物，一旦壽盡，其財亦盡，是名壽盡財盡死。四謂，如有人，廣作壽業，廣作財業，其財未盡，其壽未盡，以餘因緣忽遭橫，死是名壽不盡財不盡死。」



### 佛光大辭典

謂依業之不同而將人的死亡區別為四：(一)壽盡財不盡死，謂人報壽既短，于現生中復不積善作福，但知營謀財物，故其壽盡時，積蓄尚多。(二)財盡壽不盡死，謂人不能經營生計，少有財物，壽雖未盡，然積蓄已盡，或因飢餓，或由凍苦，以致于死。(三)壽盡財盡死，謂人造作短壽之業，又不能經營財物，一旦壽盡，其財亦盡。(四)壽不盡財不盡死，謂人廣作壽業，廣作財業，其財未盡，其壽亦未盡，而因其他因緣忽遭橫死。﹝阿毗曇毗婆沙論卷十一、大毗婆沙論卷二十、俱舍論卷五、俱舍論光記卷五﹞


