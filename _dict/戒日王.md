---
title: 戒日王
source: deerpark.app
---

### 法相辭典

★西域記五卷六頁雲：時戒日王，將還曲女城，設法會也。從數十萬眾，在伽河南岸。拘摩羅王、從數萬之眾，居北岸。分河中流，水陸並進。二王導引，四兵嚴衛。或泛舟，或乘象。擊鼓鳴螺，拊弦奏管。經九十日，至曲女城。在伽河西大花林中，是時諸國二十餘王，先奉告命，各與其國髦俊沙門及婆羅門群官兵士來集大會。王先于河西建大伽藍，伽藍東起寶台，高百餘尺。中有金佛像，量等王身。台南起寶壇，為浴佛像之處。從此東北十四五裡，別築行宮。是時仲春月也。從初一日，以珍味饌諸沙門婆羅門。至二十一日，自行宮屬伽藍，夾道為閣，窮諸瑩飾。樂人不移，雅聲遞奏。王于行宮出一金像；虛中隱起，高餘三尺。載以大象，張以寶搖＝淙脹蹺□幽橢□，執寶蓋以左侍；拘摩羅王作梵王之儀，執白拂而右侍。各五百象軍，被鎧週衛。佛像前後，各百大象，樂人以乘鼓奏音樂。戒日王以真珠雜寶、及金銀諸花、隨步四散，供養三寶，先就寶壇、香水浴像。王躬負荷，送上西台。以諸珍寶x奢耶衣數十百千，而為供養。是時惟有沙門二十餘人預從，諸國王為侍衛。饌食已訖，集諸異學，商榷微言，抑揚至理。日將昏暮，回駕行宮。如是日送金像，導從如初，以至散日。其大台忽然火起。伽藍門樓，煙燄方熾。王曰：罄舍國珍，奉為先王建此伽藍，式昭勝業。寡德無v，有斯災異。咎征若此；何用生為。乃焚香禮請，而自誓曰：幸以宿善，王諸印度。願我福力，禳滅火災。若無所感；從此喪命。尋即奮身跳履門閫。若有撲滅，火盡煙消。諸王睹異，重增祗懼。已而顏色不動，詞語如故。問諸王曰：忽此災變，焚燼成功。心之所懷，意將何謂。諸王俯伏悲泣對曰：成功勝蹟，冀傳來葉。一旦灰燼，何可為懷。況諸外道，快心相賀。王曰：以此觀之；如來所說誠也。外道異學，守執常見。惟我大師、無常是誨。然我檀舍已週，心願諧遂。屬斯變滅，重知如來誠諦之說，斯為大善，無可深悲。于是從諸王東上大@堵波，登臨觀覽；方下階陛，忽有異人，持刃逆王。王時窘迫卻行進級，俯執此人，以付群官。是時群官惶遽，不知進救。諸王鹹請誅戮此人。戒日王殊無忿色。止令不殺。王親問曰：我何負汝，為此暴惡？對曰：大王德澤無私，中外同福。然我狂愚，不謀大計。受諸外道一言之惑，輒為刺客，首圖逆害。王曰：外道何故興此惡心？對曰：大王集諸國，傾府庫供養沙門，F鑄佛像；而諸外道，自遠召集，不蒙省問；心誠愧恥。乃令狂愚、敢行兇詐。于是究問外道徒屬，有五百婆羅門，並諸高才，應命召集。嫉諸沙門，蒙王禮重；乃射火箭，焚燒寶台。冀因救火眾人潰散。欲以此時殺害大王。既無緣隙；遂雇此人，趨隘行刺。是時諸王大臣，請誅外道。王乃罰其首惡，餘黨不罪。遷五百婆羅門出印度之境。于是乃還都。



### 丁福保佛學大辭典

【人名】Śīlāditya，中印度，羯若鞠闍國Kanyākubja，曲女城之王，本為吠奢種。名曷利沙伐彈那Harsavardhana，譯言喜增。及兄王為鄰國之王所殺。嗣兄為王，號尸羅阿迭多。唐譯戒日。立六年復兄之讎，臣五印度，有象軍六萬馬軍六萬，垂三十年兵戈不起，政教和平。於五印度城邑建立精舍，設飲食醫藥，施諸窮貧而周給之，於聖迹之處並立伽藍。又五歲一設無遮大會，竭府庫而施一切，歲一集諸國沙門，三七日中以四事供養，莊嚴法座，而校其優劣褒貶淑慝唐玄奘於此時渡天，王之大會設於曲女城遇其盛事。見西域記五。王，有八大靈塔梵讚之著，一卷，宋法賢譯。



### 佛光大辭典

梵名Śīlāditya  。音譯屍羅阿迭多。為七世紀頃中印度羯若鞠^國國王、劇作家、詩人，史稱戒日王第二世，以大力保護佛教、獎勵文學著名。本名 Harṣa-vardhana（音譯曷利沙伐彈那，意譯喜增、嘉增），略作 Harṣa（音譯哈薩、哈爾沙）。別名 Harṣadeva， Śrīharṣa。屬吠舍種姓，為光增王（梵Prabhākara -vardhana ，音譯波羅羯羅伐彈那，五八○年頃在位）之次子，繼長兄王增王（梵Rāja -vardhana ，音譯曷邏^伐彈那，六○五年頃在位）即位。

蓋西元五五○年頃，戒日王第一世（梵Śīlāditya Pratāpaśīla  ）在位，其次為光增王、王增王。王增王以德治國，遭東印度金耳國設賞迦王忌恨而誘殺，喜增王遂于六一○年頃即位，稱戒日王第二世。王即位後，于六年間復兄之仇，臣服五印度，擁有象軍六萬、馬軍十萬，垂三十年兵戈不起，文治武功均盛。

王歸依佛教，並致力宣揚弘布，建立數千@堵波，並于五印度城邑鄉聚建立精廬，儲備飲食醫藥，施諸貧困，廣建伽藍。每年一度集會諸國沙門，于三七日中四事供養。又每五年舉行無遮大會，玄奘大師旅印歸國前，王即于曲女城召集無遮大會，請玄奘大師講論大乘教義，到會者有十八國王、大小乘僧三千餘人及外道、婆羅門等。

王于學術文化之提倡，不遺餘力。其所作著名之三出戲曲為：拉塔納瓦利（梵Rat -nāvalī ，意譯寶珠胸飾）、清容婦人（梵Priyadarśikā  ）、納加難陀（梵Nāgānanda ，意譯龍喜記、龍王之喜）。其中，納加難陀為謳歌佛教慈悲、犧牲精神之五幕戀愛劇，系梵語佛教戲曲中傑出之作。又作八大靈塔梵贊（原名被推定為 Aṣṭamahāśrīcaityastotra），為佛教贊歌，原作今已散逸，僅存有宋代法賢之音譯一卷及漢譯八大靈塔名號經一卷。此外，描述其生平之著作則有巴納（Bāṇa，七世紀頃）所撰之傳記小說哈薩王行傳（Harṣa-Carita）、玄奘所撰之大唐西域記，以及其他印章、碑銘類。

其卒年不詳。據唐書西域列傳卷一四六上記載，太宗貞觀二十二年（648），唐使王玄策經吐蕃赴中印度，其時戒日王已歿，大臣伏帝阿羅那順（梵Arjuna  ）自立為王。可推知其歿于西元六四七年頃。又印度史上稱戒日王者，凡有數人，而以此王及摩臘婆國戒日王最為著名。據大唐西域記卷十一載，西元六百年頃，摩臘婆國戒日王崇敬三寶，曾于宮側建立精舍，作佛世尊之像，開無遮大會，招集四方僧徒。﹝大唐西域記卷五、南海寄歸內法傳卷四、大慈恩寺三藏法師傳卷四、卷五、印度佛教史（多羅那他）﹞


