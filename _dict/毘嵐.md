---
title: 毘嵐
source: deerpark.app
---

### 丁福保佛學大辭典

【雜名】又作毘藍，鞞嵐，毘藍婆，鞞藍婆，吠藍婆，吠嵐婆，吠嵐僧伽。譯曰迅猛風。暴風名。玄應音義一曰：「毘嵐，或作毘藍婆，或作鞞嵐，或云吠藍，或作隨嵐，或言旋藍，皆是梵之楚夏耳。此譯云迅猛風也。」慧苑音義上曰：「毘藍風，正云吠藍婆。吠者散也，藍婆者所至也。曰：此風所至之處，悉皆散壞也。又云：毘者不也，藍婆者遲也。謂此風行最極迅急也。舊翻為迅猛風是也。其水輪下風輪亦與此風輪同名也。」慧琳音義十三曰：「吠嵐僧伽，劫災時大猛風名也。此風猛暴，能壞世界。」梵Vairambhaka。


