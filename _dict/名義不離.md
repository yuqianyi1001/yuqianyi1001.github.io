---
title: 名義不離
source: deerpark.app
---

### 丁福保佛學大辭典

【術語】世間一切之事法，雖皆名義乖離，而諸佛菩薩之名號及陀羅尼等，則皆名義不離。又謂之名體不二。如阿彌陀佛，以阿彌陀為名，以光明為義，為體為法，此名與義，相即不二，故稱阿彌陀之名即已攝取光明矣。往生論註下曰：「問曰：名為法指，如指指月。若稱佛名號便得滿願者，指月之指應能破闇。若指月之指不能破闇，稱佛名號亦何能滿願耶？答曰：諸法萬差不可一概，有名即法，有名異法。名即法者諸佛菩薩名號、般若波羅蜜、及陀羅尼章句、梵咒音辭等是也。如禁腫辭云：日出東方乍赤乍黃等句，假令酉亥行禁不關日出而腫得差。（中略）有名異法者，如指指月等名也。」定善我傳通記三曰：「光之與名即是名義，名義具足，有不捨益。」


