---
title: 遠離
source: deerpark.app
---

**來源：法相辭典**

<p>★分別緣起初勝法門經二十頁雲：復言：世尊！雲何遠離？世尊告曰：諸上分結、已永斷故。</p><p>★二解瑜伽十三卷十八頁雲：雲何遠離？謂五種遠離。一、惡行遠離，二、欲遠離，三、資具遠離，四、憒鬧遠離，五、煩惱遠離。</p><p>★三解瑜伽三十卷六頁雲：雲何遠離？謂處所圓滿，威儀圓滿，遠離圓滿。是名遠離。如彼卷六頁至八頁廣釋。</p><p>★四解瑜伽八十三卷十一頁雲：遠離者：謂從他邊受遠離故。</p><p>★五解瑜伽八十三卷十三頁雲：言遠離者：謂諸染污無記作意、不現行故。</p>

**來源：丁福保佛學大辭典**

<p>【術語】謂無為法之性，空而脫一切之事相繫縛也。維摩經菩薩行品曰：「觀於遠離而身心修善。」註曰：「肇曰：遠離無為之別稱耳，雖見無為離遠之要，而身心不離有為善也。」</p>

**來源：佛光大辭典**

<p>謂超越修行佛道之障礙。無為法之本體為空，乃脫離有為法之事相者，故有時亦稱無為法為遠離。修行佛道者，首要之務在遠離身、心之罪惡而使其清淨，此稱身遠離、心遠離。</p><p>據世親之淨土論所載，菩薩欲遠離進趣菩提之障礙，有三法：(一)遠離我心，不貪著自身，即以智慧門遠離我心之貪執，不求自身之安樂。(二)遠離無安眾生心，即以慈悲門拔除一切眾生之苦，而使其安樂。(三)遠離供養恭敬自身心，即以方便門憐愍一切眾生，遠離供養恭敬自身之心。又般若經等以緣生法遠離自性（無自性），故‘遠離’一詞即指空義而言。</p>
