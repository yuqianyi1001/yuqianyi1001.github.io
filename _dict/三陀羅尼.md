---
title: 三陀羅尼
source: deerpark.app
---

**來源：三藏法數**

<p>﹝出大智度論﹞ 梵語陀羅尼，華言能持。謂於一切善法能持，令不散不失也。又翻總持，謂持善不失，持惡不生也。 〔一、聞持陀羅尼〕，謂得此陀羅尼者，於一切語言諸法，耳之所聞，皆不忘失，是名聞持陀羅尼。 〔二、分別陀羅尼〕，謂得此陀羅尼者，於一切眾生，一切諸法，分別不錯，是名分別陀羅尼。 〔三、入音聲陀羅尼〕，謂得此陀羅尼者，聞一切眾生惡言罵詈，心不憎恨，聞一切眾生善言讚歎，心不搖動，是名入音聲陀羅尼。</p>

**來源：丁福保佛學大辭典**

<p>【名數】法華經勸發品所說三陀羅尼。陀羅尼者。智慧之總持力也。天台以之配於三諦而解之：一、旋陀羅尼，旋轉凡夫心執著於諸法之有相，而達於空理之智力也。是故為空諦。二、百千萬億旋陀羅尼，旋轉空而出於假，通達於百千萬億法之智力也。是故為假諦。三、法音方便陀羅尼，更一轉而入中道，於法音說法得自在方便之智力也。是故為中諦。文句十曰：「陀羅尼旋假入空也，百千旋者旋空出假也。方便者二，為方便道得入中道第一義諦也。」</p><p>一、聞持陀羅尼，得此陀羅尼者，於一切所聞之法憶持不忘也。二、分別陀羅尼，得此陀羅尼者，分別一切諸法而不誤也。三、入音聲陀羅尼，得此陀羅尼者，於一切眾生之毀譽語言，不動其心也。見智度論二十八。</p>

**來源：佛光大辭典**

<p>三種使善法不散，惡法不起之力用。(一)為大智度論卷五所舉五百陀羅尼中之前三種，即：(一)聞持陀羅尼，耳聞而憶持不忘。(二)分別陀羅尼，識別了知客觀界之對象物。(三)入音聲陀羅尼，對他人之惡口或贊辭不動心。</p><p>(二)出自法華經勸發品。相當于天台宗所說之空、假、中三觀。(一)旋陀羅尼，旋，旋轉之義。凡夫執著有相，故須令其旋轉差別之假相，以入于平等之空；此即‘從假入空’之‘空持’。(二)百千萬億陀羅尼，旋轉平等之空，而入于百千萬億法差別之假相（現象界）；此即‘從空入假’之‘假持’。(三)法音方便陀羅尼，以上記空假二持為方便，而入于絕待之中道；此即中道第一義諦之‘中持’。</p><p>(三)晡時諷經（晚課諷經）所誦之大悲心陀羅尼、佛頂尊勝陀羅尼、消災妙吉祥陀羅尼。﹝□樹林清規卷上日中行事﹞</p>
