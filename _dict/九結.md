---
title: 九結
source: deerpark.app
---

**來源：陳義孝佛學常見辭彙**

<p>九種的煩惱。結就是煩惱的別名，因煩惱能使眾生結縛於生死。九結就是愛結（貪愛）、恚結（瞋恚）、慢結（驕慢）、痴結（愚痴）、疑結（疑正法）、見結（身見邊見邪見等）、取結（見取見及戒禁取戒）、慳結（慳惜財物）、嫉結（嫉妒他人）。</p>

**來源：法相辭典**

<p>★俱舍論二十一卷一頁雲：且結雲何。頌曰：結九物取等，立見取二結。由二唯不善，及自在起故。纏中唯嫉慳，建立為二結。或二數行故，為賤貧因故，遍顯隨惑故，惱亂二部故。論曰：結有九種。一、愛結。二、恚結。三、慢結。四、無明結。五、見結。六、取結。七、疑結。八、嫉結。九、慳結。此中愛結，謂三界貪。餘隨所應，當辯其相。見結，謂三見。取結、謂二取。依如是理，故有說言：頗有見相應法，為愛結系，非見結系，非不有見隨眠隨增。曰：有。雲何？集智已生，滅智未生，見滅道所斷二取相應法，彼為愛結，為所緣系，非見結系。遍行見結已永斷故。非遍見結。所緣相應二俱無故。然彼有見隨眠隨增。二取見隨眠，于彼隨增故。何緣三見別立見結；二取別立為取結耶？三見二取，物取等故。謂彼三見，有十八物。二取，亦然。故名物等。三等所取，二等能取，故名取等。所取能取，有差別故；立為二結。何故纏中嫉慳二種，建立為結；非餘纏耶？二唯不善，自在起故。謂唯此二，兩義具足。餘皆不然。故唯立二。若纏唯八；此釋可然。許有十纏，此釋非理。以忿覆二種，亦具兩義故。由此若許具有十纏；應言嫉慳過失尤重。謂此二種，數現行故。又二能為賤貪因故。遍顯戚歡隨煩惱故。惱亂出家在家部故。或惱亂天阿素洛故。或惱人天二勝趣故。或惱亂他及自部故。</p><p>★二解　品類足論一卷三頁雲：結有九種？謂愛結、恚結、慢結、無明結、見結、取結、疑結、嫉結、慳結。愛結雲何？謂三界貪。恚結雲何？謂于有情，能為損害。慢結雲何？謂七慢類。即慢、過慢、慢過慢、我慢、增上慢、卑慢、邪慢。慢者：于劣謂己勝，或于等謂己等；由此正慢、已慢、當慢、心高舉、心恃篾。過慢者：于等謂己勝，或于勝謂己等；由此正慢、已慢、當慢、心高舉、心恃篾。慢過慢者：于勝謂己勝；由此正慢、已慢、當慢、心高舉、心恃篾。我慢者：于五取蘊，等隨觀執我或我所；由此正慢、已慢、當慢、心高舉、心恃篾。增上慢者：于所未得上勝證法，謂我已得。于所未至上勝證法，謂我已至。于所未觸上勝證法，謂我已觸。于所未證上勝證法，謂我已證。由此正慢、已慢、當慢、心高舉、心恃篾。卑慢者：于他多勝，謂自少劣。由此正慢、已慢、當慢、心高舉、心恃篾。邪慢者：于實無德，謂我有德。由此正慢、已慢、當慢、心高舉、心恃篾。無明結雲何？謂三界無智。見結雲何？謂三見。即有身見、邊執見、邪見。有身見者：于五取蘊，等隨觀執我或我所。由此起忍樂慧觀見。邊執見者：于五取蘊，等隨觀執或斷或常。由此起忍樂慧觀見。邪見者：謗因、謗果、或謗作用、或壞實事；由此起忍樂慧觀見。取結雲何？謂二取。即見取，戒禁取。見取者：于五取蘊，等隨觀執為最為勝為上為極；由此起忍樂慧觀見。戒禁取者：于五取蘊，等隨觀執為能清淨，為能解脫，為能出離；由此起忍樂慧觀見。疑結雲何？謂于諦猶豫。嫉結雲何？謂心妒忌。慳結雲何？謂心鄙吝。</p><p>★三解　品類足論八卷二頁雲：愛結雲何？謂三界貪。恚結雲何？謂于有情，能為損害。慢結雲何？謂七慢類。無明結雲何？謂三界無智。見結雲何？謂三見。取結雲何？謂二取。疑結雲何？謂于諸諦，疑惑猶豫。嫉結雲何？謂妒忌。慳結雲何？謂心鄙吝。</p><p>★四解　集異門論十九卷三頁雲：九結者：雲何為九？答：一、愛結。二、恚結。三、慢結。四、無明結。五、見結。六、取結。七、疑結。八、嫉結。九、慳結。雲何愛結？答：三界貪是名愛結。雲何恚結？答：于諸有情，欲為損害，內懷栽孽，欲為擾惱；已嗔、當嗔、現嗔，樂為過患，極為過患，意極憤恚；于諸有情，各相違戾；欲為過患。已為過患。當為過患，現為過患。是名恚結。雲何慢結？答：有七慢類，說名慢結。雲何為七？答：一、慢。二、過慢。三、慢過慢。四、我慢。五、增上慢。六、卑慢。七、邪慢。此七慢類，合為慢結。雲何無明結？答：三界無智，名無明結。雲何見結？答：三種見名見結。雲何為三？答：一、薩迦耶見。二、邊執見。三、邪見。如是三見，合為見結。雲何取結？答：二種取，名取結。雲何為二？答：一、見取。二、戒禁取。如是二取，合為取結。雲何疑結？答：于諦猶豫；是名疑結。雲何嫉結？答：心不忍許，是名嫉結。雲何慳結？答：心有秘吝，是名慳結。</p><p>★五解　如大毗婆沙論五十六卷至五十九卷廣為分別。</p><p>★六解　大毗婆沙論五十卷四頁雲：有九結。謂愛結、恚結、慢結、無明結、見結、取結、疑結、嫉結、慳結。問：此九結，以何為自性？答：以百事為自性。謂愛慢無明結，各三界五部，為四十五事。恚結，唯欲界五部，為五事。見結，有十八事。謂有身見、邊執見、各三界見苦所斷，為六事。邪見，三界各四部，為十二事。取結，有十八事。謂見取，三界各四部，為十二事。戒禁取，三界各見苦道所斷為六事。疑結，三界各四部，為十二事。嫉慳結，各欲界修所斷為二事。由此九結以百事為自性。已說自性；所以今當說。問：何故名結？結是何義？答：系縛義、合苦義、雜毒義、是結義。所餘廣釋，如三結處。如彼卷四頁至九頁廣說。</p><p>★七解　入阿毗達磨論上九頁雲：結有九種。謂愛結、恚結、慢結、無明結、見結、取結、疑結、嫉結、慳結。愛結者?九苦	★瑜伽四十四卷十一頁雲：復有九苦。一、自衰損苦。二、他衰損苦。三、親屬衰損苦。四、財位衰損苦。五、無病衰損苦。六、戒衰損苦。七、見衰損苦。八、現法苦。九、後法苦。又雲：當知復有餘九種苦。一、一切苦。二、廣大苦。三、一切門苦。四、邪行苦。五、流轉苦。六、不隨欲苦。七、違害苦。八、隨逐苦。九、一切種苦。</p>

**來源：三藏法數**

<p>﹝出阿毗達磨集論﹞ 結即繫縛之義。謂一切眾生因此妄惑，造作諸業，而為眾苦繫縛，流轉三界，不能出離，故云結也。（三界者，欲界、色界、無色界也。） 〔一、愛結〕，謂諸眾生為貪愛故，廣行不善，由此遂招未來生死之苦，流轉三界，不能出離，是名愛結。（廣行不善者，謂廣作殺盜婬妄等惡業也。） 〔二、恚結〕，謂諸眾生為瞋恚故，廣行不善，由此遂招未來生死之苦，流轉三界，不能出離，是名恚結。 〔三、慢結〕，謂諸眾生為慢、過慢、慢過慢、我慢、增上慢、下劣慢、邪慢故，廣行不善，由此遂招未來生死之苦，流轉三界，不能出離，是名慢結。（慢者，同類相傲也。過慢者，相似法中，執己為勝也。慢過慢者，他本勝己，強謂勝他也。我慢者，恃己凌他也。增上慢者，未得之法，自謂已得也。下劣慢者，己本無能，反自矜誇也。邪慢者，執著邪見，凌慢他人也。） 〔四、無明結〕，謂諸眾生為無明所覆，於苦法、集法，不能解了，廣行不善，由此遂招未來生死之苦，流轉三界，不能出離，是名無明結。（苦法者，三界生死眾苦之法也。集法者，積集三界有為之法，即惑業也。） 〔五、見結〕，謂諸眾生於身見、邊見、邪見，妄興執著，廣行不善，由此遂招未來生死之苦，流轉三界，不能出離，是名見結。（身見者，謂於五陰身中，強作主宰，計著有我也。邊見者，謂於身見中，計斷計常，各執一邊也。邪見者，謂執有執無，及撥無因果也。） 〔六、取結〕，取即取著。謂諸眾生於見取、戒取，妄計執著，廣行不善，由此遂招未來生死之苦，流轉三界，不能出離，是名取結。（見取者，即身見、邊見、邪見也；外道取著此等邪見，以為正見也。戒取者，謂外道妄計自身前世從牛狗中來，即便食草噉穢，取以進行，以為戒也。） 〔七、疑結〕，謂諸眾生於佛法僧寶，妄生疑惑，不修正行，廣行不善，由此遂招未來生死之苦，流轉三界，不能出離，是名疑結。 〔八、嫉結〕，謂諸眾生，耽著利養，見他榮富，起心嫉妒，廣行不善，由此遂招未來生死之苦，流轉三界，不能出離，是名嫉結。 〔九、慳結〕，謂諸眾生耽著利養，於資生具，其心吝惜，不能捨施，廣行不善，由此能招未來生死之苦，流轉三界，不能出離，是名慳結。</p>

**來源：丁福保佛學大辭典**

<p>【名數】總合如上結門而立九結：一愛結，貪愛也。二恚結，瞋恚也。三慢結，憍慢也。四痴結，不了解事理之無明也。五疑結，疑惑三寶也。六見結，身見邊見邪見之三也。七取結，見取見，戒禁取見二種之取著也。八慳結，慳惜己身命財寶也。九嫉結，嫉妒他榮富也。</p><p>【名數】結縛眾生使不出生死之煩惱，有九種也。一愛，二恚，三慢，四無明，五見，六取，七疑，八嫉，九慳是也。即於六隨眠加取嫉慳三者。六隨眠為根本煩惱，繫縛之義強，故特立為結。但五見之中，唯身邊邪三者，立為見結，又四取之中，唯見戒二取，立為取結者，有二義：一、三見之體十八事，二取之體亦十八事，物相等也。二、三見為所取，二取為能取，所取能取雖異，而取之義相等也。又十纏之中，唯嫉慳二者，立為結，有七由：一、由此二者數數現行。二、由嫉為賤之因，慳為貧之因。三、由嫉與憂相應，徧顯戚之隨惑，慳與喜相應，徧顯歡之隨惑。四、由出家於教法，在家於財寶，為此二者所惱亂。五、由帝釋天有甘露味，阿修羅有女色，天慳味嫉色，修羅慳色嫉味，互興鬥諍。六、由此二者惱亂人天二趣。七、由此二者惱亂自他。蓋九結以百事為自性。愛慢無明三者，各通三界五部，總有四十五事。恚為欲界五部，有五事。</p>

**來源：佛光大辭典**

<p>九種結縛。即九種結縛眾生令不得出離生死之煩惱。為：(一)愛，(二)恚，(三)慢，(四)無明，(五)見，(六)取，(七)疑，(八)嫉，(九)慳。即六隨眠之根本煩惱加以取、嫉、慳三者，以系縛之義強，故特稱為結。然五見中，唯立身、邊、邪為見結；及四取中，僅立見、戒二取為取結。此有二義，即：(一)三見、二取之體皆為十八事，即由物等故稱結。(二)三見為所取，二取為能取，所取、能取雖異，由共取之義故稱結。又十纏中，僅立嫉、慳為結，其理有七，即：(一)皆自力現行故。 (二)嫉為賤之因，慳為貧之因。(三)嫉與憂相應，遍顯戚之隨惑；慳與喜相應，遍顯歡之隨惑。(四)出家于教法，在家于財寶，皆由此二者惱亂。(五)帝釋天有甘露味，慳味嫉色；阿修羅有女色，慳色嫉味；由之互興鬥諍。(六)此二者能惱亂人天二趣。 (七)惱亂自他故。又大毗婆沙論卷五十以百事為九結之自性。﹝成實論卷十、俱舍論卷二十一﹞（參閱‘結’5179）</p>
