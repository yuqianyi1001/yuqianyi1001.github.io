---
title: 摩訶止觀
source: deerpark.app
---

### 丁福保佛學大辭典

【書名】天台三大部之一。天台大師說之，弟子章安記之，有十卷，開為二十卷，述觀心之事。荊溪大師註釋之曰止觀輔行傳弘決，有十卷，開為四十卷。此外各家疏註如下：大乘止觀法門四卷，陳慧思說。修習止觀坐禪法要一卷，隋智顗說，陳鍼傳。附始終心要一卷，唐湛然述。止觀義例二卷，唐湛然述。科止觀大意一卷，唐湛然述。摩訶止觀科文五卷，唐湛然述。摩訶止觀輔行搜要記十卷，唐湛然述。天台止觀統例一卷，唐梁肅述。刪定止觀三卷，唐梁肅述。附智者大師傳論。摩訶止觀科節一卷，唐失名。邃和尚止觀記中異義一卷，唐道邃說，乾淑集。摩訶止觀輔行補注四卷，宋從義述。摩訶止觀義例纂要六卷，宋從義撰。摩訶止觀義例科一卷，宋從義排。摩訶止觀義例隨釋六卷，宋處元述。摩訶止觀輔行助覽四卷，宋有嚴注。摩訶止觀輔行讀教記六卷，宋法照撰。摩訶止觀義顯一卷，宋遵式述。大乘止觀釋要二卷，宋遵式述。大乘止觀法門宗圓記五卷，宋了然述。止觀坐禪法要記一卷，宋陳瓘撰。摩訶止觀貫義科二卷，受登說，靈耀補定。



### 佛光大辭典

凡十卷（或作二十卷）。天台大師智（538～597）講述于隋代開皇十四年（594），弟子灌頂（561～627）筆錄。又稱天台摩訶止觀。略稱止觀。收于大正藏第四十六冊。與法華玄義、法華文句合稱法華三大部。本書為智晚年所講述，亦為其著作中體系最圓熟之論書。書中詳說圓頓止觀之法，闡述智獨特之宗教體驗與宗教實踐。智為敘說以禪觀思惟體得超常識之宗教境界之蘊奧─圓頓止觀，故將其具體實踐法分成總論略說（五略）與別論廣說（十廣），詳加解說。五略，指發大心、修大行、感大果、裂大網、歸大處等五段；十廣，指大意、釋名、體相、攝法、偏圓、方便、正觀、果報、起教、旨歸等十章；二者並稱五略十廣。

據止觀輔行傳弘決卷一之一載，本書原有三種類本，一為二十卷，一為十卷，第三種即今本，三者皆稱圓頓止觀，時人傳說第二者為廣本，第三者為略本，實則第三乃第二之再治本，而改題為摩訶止觀。宋代天聖二年（1024），依遵式之奏請，將本書入藏；淳熙三年（1176），大藏開版時校刊。

本書之注釋書頗多，有湛然之止觀輔行傳弘決四十卷、止觀義例二卷、止觀大意一卷，及梁肅之刪定止觀三卷等。﹝大唐內典錄卷十、佛祖統紀卷二十五、唐大和尚東征傳、新編諸宗教藏總錄卷三﹞


