---
title: 快目王施眼
source: deerpark.app
---

**來源：丁福保佛學大辭典**

<p>【傳說】快目王以仁慈治世，行布施，修佛道。敵國之王聞之，使盲目婆羅門來乞王眼。王喜，剜兩眼著掌中，立誓曰：我以此眼用於布施，誓求佛道，若審當成佛道，則此婆羅門得我此眼，即當用視。作此誓已，以眼安婆羅門眼眶中，尋得用視。時天帝來問王曰：汝今剜眼苦痛如是，有悔恨瞋恚不？王言不悔。因誓曰：我剜眼而施，無悔恨意，用求佛道，會當得成，審不虛者，使我兩眼平復如故。王誓訖，兩眼平完，明淨徹視，倍勝於前。見賢愚經六，快目王眼施緣品。</p>
