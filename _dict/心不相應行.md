---
title: 心不相應行
source: deerpark.app
---
### 佛光大辭典

梵語citta-viprayukta-saṃskāra，巴利語citta-vippayutta-dhamma。乃俱舍家、唯識家等對于一切諸法所立五位分類中之第四位。又作心不相應行蘊、非色非心不相應行法、非色不相應行蘊、心不相應法、不相應行法、不相應行、不相應。指不屬于色、心二法，與心不相應之有為法之聚集。依小乘說一切有部之義，在色、心及心所之外，另有與心不相應之實法，其體系有為法，又為五蘊中之行蘊所攝，故稱心不相應行。經部、唯識等則主張不相應行乃于色心之分位所假立者，並非實法。

心不相應行之數，大小乘均有異說。小乘俱舍家舉出得、非得、同分、無想果、無想定、滅盡定、命根、生、住、異、滅、名身、句身、文身等十四種不相應行法。順正理論卷十二加上和合性，而立十五不相應行法之說。品類足論卷一則舉出得、無想定、滅定、無想事、命根、眾同分、依得、事得、處得、生、老、住、無常性、名身、句身、文身等十六法。此外，分別部及犢子部等，將隨眠亦計為不相應法。大乘唯識家中，瑜伽師地論卷三舉出得、無想定、滅盡定、無想異熟、命根、眾同分、生、老、住、無常、名身、句身、文身、異生性、流轉、定異、相應、勢速、次第、時、方、數、和合及不和合等二十四種不相應行法，大乘阿毗達磨集論卷一除去不和合而立二十三不相應行法之說。大乘五蘊論則舉出得、無想等至、滅盡等至、無想所有、命根、眾同分、生、老、住、無常、名身、句身、文身、異生性等十四法。﹝俱舍論卷四、卷十九、入阿毗達磨論卷上、顯揚聖教論卷二、卷十八、成唯識論卷一、卷二、大毗婆沙論卷二十二、卷四十五、大乘阿毗達磨雜集論卷二、俱舍論光記卷四、成唯識論演秘卷二末﹞（參閱‘五位七十五法’1089、‘五位百法’1089）



### 法相辭典

★瑜伽五十三卷十四頁雲：問：何因緣故名心不相應耶？答：此是假想；于諸事中，為起言說，于有色等，二種俱非；于有見等，二種俱非。

★二解　集論一卷十頁雲：何等名為心不相應行？謂得、無想定、滅盡定、無想異熟、命根、眾同分，生、老、住、無常、名身、句身、文身、異生性、流轉、定異、相應、勢速、次第、時、方、數、和合等。

★三解　五蘊論五頁雲：雲何心不相應行？謂依色心心法分位，但假建立，不可施設決定異性。彼復雲何？謂得、無想等至、滅盡等至、無想所有、命根、眾同分、生、老、住、無常、名身、句身、文身、異生性、如是等類。

★四解　廣五蘊論十三頁雲：雲何心不相應行？謂依色心等分位假立。謂此與彼，不可施設異不異性。此復雲何？謂得、無想定、滅盡定、無想天、命根、眾同分、生、老、住、無常、名身、句身、文身、異生性、如是等。

★五解　俱舍論四卷十三頁雲：心不相應行，何者是耶？頌曰：心不相應行，得非得、同分、無想、二二定、命、相名心等類。論曰：如是諸法，心不相應；非色等性；行蘊所攝。是故名心不相應行。

★六解　品類足論一卷一頁雲：心不相應行雲何？謂若法、心不相應。此復雲何？謂得、無想定、滅定、無想事、命根、眾同分、依得、事得、處得、生、老、住、無常性、名身、句身、文身。復有所餘如是類法、與心不相應，總名心不相應行。



### 丁福保佛學大辭典

【術語】心不相應行法之略。



