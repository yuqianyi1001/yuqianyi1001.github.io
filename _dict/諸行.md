---
title: 諸行
source: deerpark.app
---
### 佛光大辭典

(一)指一切有為法。所謂行（梵saṃskāra  ，巴saṅkhāra  ），即表示由因緣和合而造作者。根本佛教中，諸行與‘一切’、‘諸法’同義。然于部派佛教，則認為諸行僅指有為法，而‘一切’、‘諸法’不僅指有為法，亦包含無為法。

依存因緣形成之有為法，並非永久不變，而為時常變化流動者（即無常），故謂諸行無常。北本涅經卷十四所揭之無常偈，即以‘諸行無常’為句首。諸行無常系三法印之一，為佛教之根本思想。﹝俱舍論卷二十二、中論觀行品、法華玄義卷十﹞

(二)指為達到菩提而于身、口、意所作之善行為。又作萬行。行（梵ca=ryā  ，巴cariyā  ）乃動作、行為之意。在淨土教，將念佛以外之善行稱為諸行，亦稱定散諸行、餘行。而以諸行得往生極樂者，稱為諸行往生。日本淨土宗派中，又有主張阿彌陀佛本願之真意即在諸行往生之說，稱為諸行本願義；僅依諸行，則無法往生之說，即稱諸行不生義。﹝釋淨土群疑論卷四、安樂集卷下﹞



### 丁福保佛學大辭典

【術語】行者遷流之義，謂生自因緣，遷流三世之有為法也。其法數多，故曰諸行。中論觀行品曰：「諸行名五蘊。」法華玄義十曰：「諸行是因緣生法。」



