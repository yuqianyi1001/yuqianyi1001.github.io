---
title: 四空
source: deerpark.app
---

**來源：陳義孝佛學常見辭彙**

<p>又名四無色，即無色界的四空處。見四空處條。</p>

**來源：丁福保佛學大辭典**

<p>【名數】一法相空，言有法之空無。二無法空，言無法之空無。三自法空，言自性之空無。四他法空。言他法之空無。見大乘義章二。</p><p>【名數】又云四無色。無色界之四空處也。菩薩本業瓔珞經上曰：「上至四空。」見四空處與四空定條。</p><p>參照：<a href="/dict/四空處">四空處</a></p><p>參照：<a href="/dict/四空定">四空定</a></p>

**來源：佛光大辭典**

<p>(一)指大方廣大集經卷五十四、大品般若經卷五等所說之能破眾生執著「有’之四種空，即：(一)法法相空，又作法相空，謂破五蘊等法之有相。通一切世諦之有為、無為法，稱為法相，此法相為無法之法，乃非實體，如初春原野之陽燄，見似有水而實無水。(二)無法無法相空，又作無法相空，謂破法之無相空理。無法之體狀稱為無法相，此無法相為破有而立，非別有自性；有相既空，無相之相亦無，故稱無法無法相空。(三)自法自法相空，又作自法空，乃前二空之法性自體寂然，非由智慧勉強作觀而空。此中有二：(1)世間性，如地之堅性、水之濕性等。(2)聖人性，如法性、實際法等。此二法皆自性本空，故稱自法自法相空。(四)他法他法相空，又作他法空，眾生先已聽聞法性、實際法，而于其外執著更有餘法，此稱他法。今為破其執著而觀真如之外更無他法、無他法之相。又所謂內空、外空、內外空等十八空，與四空有相攝配當之關系。﹝大智度論卷四十六、大乘義章卷二‘四空義’﹞（參閱‘十八空’353）</p><p>(二)指維摩經卷下法供養品所說之空、無相、無作、無起等四者。依大乘義章卷四之十一空義條之說明：空，即法無定相；無相，即法無因緣之相；無作，謂法既無相亦不作果；無起，謂法無所起。又無量壽經卷上，再加‘無願’而立五種空，或論空、無相、無願之三三昧。</p><p>(三)又作四無色。指無色界之空無邊處、識無邊處、無所有處、非想非非想處等四空處。﹝菩薩本業瓔珞經卷上﹞（參閱‘四無色定’1772）</p>
