---
title: 鼠摟栗
source: deerpark.app
---

### 丁福保佛學大辭典

【術語】摟者攬取也。[序-予+(袌-〦)]取也。凡鼠食栗，必取其實，全其皮殼，穿內而不損外，以喻或師以不空假名宗，謂諸法之性實，雖為空無，而假之諦非為全無也。不空假名宗者，對於空假名宗而立假名之世諦不空也。大乘玄論一曰：「不空假名者，但無性實有。假世諦不可全全，如鼠嘍栗。」（次中論疏作樓，玄論作嘍，皆非也）。中論疏二末曰：「齊隱士周顒著三宗論：一不空假名，二空假名，三假名空。不空假名者，經云色空者，此是空無性實，故言空耳，不空於假色也。以空無性實，故名為空，即真諦。不空於假，故名世諦。晚人名此為鼠樓栗義。」


