---
title: 鄔波尼殺曇
source: deerpark.app
---
### 丁福保佛學大辭典

【雜語】Upaniṣad，又作塢波尼殺曇，優波尼沙陀。譯曰近少，微細，因等。慧苑音義上曰：「優波尼沙陀分，正云塢波尼殺曇。言塢波者近也，尼殺曇者少也。」慧琳音義一曰：「優波尼沙陀分，梵語算法。數之極也，大論釋為微細分析至極之言也。」同十曰：「義譯為微細，極至鄰虛，名塢波尼殺曇。」玄應音義二十一曰：「鄔波尼殺曇分，又言優婆沙陀分，此數之極也。」能斷金剛論下曰：「鄔波尼[愍-民+?]曇，譯為因。」



