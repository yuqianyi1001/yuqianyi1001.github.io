---
title: 一道
source: deerpark.app
---

### 陳義孝佛學常見辭彙

一實之道，也就是真如之道。



**來源：三藏法數**

﹝出華嚴經﹞ 一道者，一實之道，即佛所說最上乘之法也。若依此道而修，則能頓斷諸惑，頓出生死，非如二乘等次第超出。經云：一切無礙人，一道出生死。是也。（二乘者，緣覺乘、聲聞乘也。）



### 丁福保佛學大辭典

【術語】一實之道也。六十華嚴經六曰：「一切無礙人，一道出生死。」八十華嚴經十三曰：「諸佛世尊，唯以一道，而得出離。」涅槃經十三曰：「實諦者，一道清淨，無有二也。」大日經疏十七曰：「一道者即是一切無礙人，共出生死，直至道場之道也。而言一者，此即如如之道，獨一法界，故言一也。」涅槃經二十五曰：「一道者，謂大乘也。」



### 佛光大辭典

指到達佛果唯一無二之道路。一者，唯一；道者，能通之義。亦同于一乘。別于二乘、三乘法門，以成佛之法，實非有二三，餘法悉為此法之方便權門。六十華嚴卷五明難品（大九·四二九中）：‘一切無礙人，一道出生死。’復次，一道亦謂一實之道，例如一乘、一如；以其具有平等不二之義，故稱‘一’。大日經疏卷十七（大三九·七五八中）：‘一道者，即是一切無礙人，共出生死，直至道場之道也。’


