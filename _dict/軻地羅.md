---
title: 軻地羅
source: deerpark.app
---

### 丁福保佛學大辭典

【植物】Khadira，又作珂地羅、朅地羅、軻梨羅、朅達羅、佉陀羅、朅地洛迦、佉達羅、朅達洛迦佉提迦等，木名。譯曰山木、苦楝木、空破、紫橿木、毒樹剌等。慧琳音義二十五曰：「朅地羅，舊言佉陀羅。木名也。」玄應音義二十一曰：「擔山木，梵言朅達羅。舊言佉陀羅。南地多饒此木。」陀羅尼集經二曰：「佉陀羅木，唐云紫薑木也。」同十曰：「劫地羅木，此云紫檀木。」慧琳音義十五曰：「佉達羅，毒樹剌名。如此方皂莢之類。」俱舍光記十一曰：「朅地洛迦，印度樹名。此方南邊，亦有此樹，稱為擔木。山上寶樹，其形似彼，從樹為名。舊云佉陀羅木，訛也。」玄應音義二十四曰：「朅地洛迦，此云擔山木。」瑜伽略纂一曰：「七金山之第五也。朅達洛迦此云擔木，諸阿修羅以此木，擔須彌山，山有擔木，故以為名。」起世經一曰：「須彌下，其次有山，名佉提羅迦，高四萬二千由旬。」


