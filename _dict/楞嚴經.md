---
title: 楞嚴經
source: deerpark.app
---
### 佛光大辭典

凡十卷。大佛頂如來密因修證了義諸菩薩萬行首楞嚴經之略稱。又稱大佛頂首楞嚴經、大佛頂經。唐代中天竺沙門般剌蜜帝譯。收于大正藏第十九冊。首楞嚴為佛所得三昧（三摩提）之名，萬行之總稱。

本經闡明‘根塵同源、縛脫無二’之理，並解說三摩提之法與菩薩之階次。其內容初述阿難至外地託缽行乞，遭受摩登伽女之誘惑，幾將破戒。佛陀知阿難被淫術所困，遂派遣文殊師利以神咒護持之。待阿難返回住所後，摩登伽女亦尾隨而至。此時佛陀即為此女開示，而使之出家學道。本經最著名者為卷五之二十五圓通法門。其中第二十四敘說大勢至菩薩念佛圓通，此段常被淨土宗所引用。

楞嚴經乃是開示修禪、耳根圓通、五蘊魔境等禪法要義之經典，而異于鳩摩羅什所譯之‘首楞嚴三昧經’。其每卷之卷首均載明（大一九·一○六中）：‘一名中印度那蘭陀大道場經，于灌頂部錄出別行。’卷一並雲（大一九·一○六中）：‘大唐神龍元年龍集乙巳五月己卯朔二十三日辛醜，中天竺沙門般剌蜜帝于廣州制止道場譯出。菩薩戒弟子前正諫大夫同中書門下平章事清河房融筆授，烏長國沙門彌伽釋迦譯語。’惟法相宗諸師均以本經為偽經；且近代學者間對此經亦頗有真偽之諍，以此經不載于唐、宋、元、明四大藏之故。而據開元釋教錄卷九載，當時即有大佛頂如來密因修證了義諸菩薩萬行首楞嚴經十卷。另于宋史藝文志，亦有‘首楞嚴經十卷’之記載。

本經之注疏極多，較重要者有義疏注經二十卷（子璇）、義疏釋要鈔六卷（懷遠）、義海三十卷（鹹輝）、玄義二卷（智旭）、摸象記一卷（N宏）。﹝大乘三論大義鈔卷三、大唐內典錄卷三、貞元新定釋教目錄卷十四、禪林象器箋經錄門﹞



### 丁福保佛學大辭典

【經名】一名大佛頂如來密因修證了義諸菩薩萬行首楞嚴經，唐般剌密帝譯，十卷。闡明心性本體。文義皆妙。屬大乘秘密部。無法不備。無機不攝。學佛之要門也。等不等觀雜錄一曰：「楞嚴楞伽之楞字，說文作棱，他書從之。惟佛經內專用楞字，疑係譯經時所定，當從之，不必更改也。」參照首楞嚴經條。

參照：<a href="/dict/首楞嚴經">首楞嚴經</a>



