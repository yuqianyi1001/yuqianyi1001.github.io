---
title: 六苦行外道
source: deerpark.app
---

### 三藏法數

﹝出大涅槃經﹞ 〔一、自餓外道〕，謂外道修行，不羨飲食，長忍飢虛，執此苦行，以為得果之因，是名自餓外道。 〔二、投淵外道〕，謂外道修行，寒入深淵，忍受凍苦，執此苦行，以為得果之因，是名投淵外道。 〔三、赴火外道〕，謂外道修行，常熱炙身，及熏鼻等，甘受熱惱，執此苦行，以為得果之因，是名赴火外道。 〔四、自坐外道〕，謂外道修行，常自裸形，不拘寒暑，露地而坐，執此苦行，以為得果之因，是名自坐外道。 〔五、寂默外道〕，謂外道修行，於屍林塚間，以為住處，寂默不語，執此苦行，以為得果之因，是名寂默外道。 〔六、牛狗外道〕，謂外道修行，自謂前世從牛狗中來，即持牛狗戒，齕草噉污，唯望生天；執此苦行，以為得果之因，是名牛狗外道。



### 丁福保佛學大辭典

【名數】六種苦行外道也。見外道條下。

參照：<a href="/dict/外道">外道</a>


