---
title: 俱縛婆羅門
source: deerpark.app
---
### 佛光大辭典

又稱俱博婆羅門、救婆俱婆羅門。此婆羅門身犯百罪，命終後墮入地獄，後以隨求陀羅尼之功德力，化地獄為淨土，而與其餘諸罪人皆得三十二相，圓滿八十種好。據隨求陀羅尼儀軌載，昔時摩竭陀國有一婆羅門，名俱博婆羅門，其人造惡無數，罪不可量，命終後速疾墮入阿鼻地獄，獄卒前來拘牽，其時地獄忽化為蓮花池，彌滿八功德水。蓋埋葬俱博處所之西一裡有一@睹波，其內藏有隨求陀羅尼之咒文，因@睹波已朽，真言遂墮落地上，咒文中之一字隨風系于俱博婆羅門之遺骸上；以此因緣，俱博與其餘諸罪人皆得三十二相，圓滿八十種好，諸罪人並于蓮花台藏世界成諸佛菩薩，俱博婆羅門則成上方世界之無垢佛。此類記載與俱縛婆羅門之名散見于密教典籍之中，多用以彰顯隨求陀羅尼不可思議之功德力。



### 丁福保佛學大辭典

【人名】又作救婆俱婆羅門。日本內外之典。舉隨求陀羅尼經之功德，其中屢引此名。按隨求經有二譯：一為不空譯，二卷，名普徧光明焰鬘清淨熾盛如意寶印心無能勝大明王大隨求陀羅尼經。一為寶思惟譯，一卷，名佛說隨求即得大自在陀羅尼神咒經。檢此二經無俱縛婆羅門之名。但說有一優婆塞婆羅門，為惡比丘書隨求陀羅尼，繫彼之頸，救其病苦，且以惡比丘之死屍隱陀羅尼，死後於地獄滅猛火。生於三十三天。名為先身隨求天子云云。世有偽作之隨求陀羅經。訛傅之而記俱縛婆羅門之事耳。



