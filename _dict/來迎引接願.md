---
title: 來迎引接願
source: deerpark.app
---

### 丁福保佛學大辭典

【術語】彌陀佛四十八願中之第十九。於念佛之行者臨終時來接之願也。無量壽經上曰：「設我得佛，十方眾生，發菩提心修諸功德至心發願，欲生我國。臨壽終時，假令不與大眾圍繞，現其人前者，不取正覺。」



### 佛光大辭典

阿彌陀佛四十八願之第十九願。即願于眾生發菩提心，修諸功德，欲生極樂淨土而臨命終時，前來迎接其人往生彌陀淨土。又作修諸功德願、現前導生願、至心發願願、來迎願、臨終引接願、臨終現前願、聖眾迎願、攝取修德欲生願 、行者命終現前導生願。無量壽經卷上（大一二·二六八上）：‘設我得佛，十方眾生發菩提心，修諸功德，至心發願欲生我國，臨壽終時，假令不與大眾圍繞現其人前者，不取正覺。’

此願名一般稱為第十九願，然因無量壽經（魏譯）另有其他譯本，而于各本中願名之次第排列亦有所不同，如無量壽如來會（唐譯）與魏譯本同列為第十九願；無量清淨平等覺經（漢譯）列為第十八願；而于大阿彌陀經（吳譯）中以第六願、第七願兩願同屬此願，即第六願之修諸功德願、第七願之臨終迎接願，兩願合之，即相當于來迎引接願；無量壽莊嚴經（宋譯）則列為第十三願，然其願文內容相當于魏譯本之第十八、第十九兩願。又上舉諸譯本所載之願文互有出入，惟各本皆以迎接淨業行者往生淨土為願。﹝無量壽經卷下、無量壽經鈔卷三﹞


