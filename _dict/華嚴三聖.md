---
title: 華嚴三聖
source: deerpark.app
---

**來源：陳義孝佛學常見辭彙**

<p>毘盧舍那佛、文殊菩薩、普賢菩薩。</p>

**來源：丁福保佛學大辭典**

<p>【術語】毘盧舍那佛為中尊，普賢文殊二菩薩為左右之脅士。</p><p>【名數】一、毘盧舍那佛，理智完備。二、文殊菩薩，主智門，位於佛之左位。三、普賢菩薩，主理門，位於佛之右位。轉之而右為智，左為理時，則示理智之涉入，胎藏界曼陀羅之意也。</p>

**來源：佛光大辭典**

<p>即華嚴經所指華藏世界之三位聖者。(一)毗盧遮那佛，毗盧遮那意為遍一切處。謂佛之煩惱體淨，眾德悉備，身土相稱，遍一切處，能為色相所作依止，具無邊際真實功德，是一切法平等實性；即此自性，又稱法身。(二)普賢菩薩，以其居伏道之頂，體性週遍，故稱普；斷道之後，鄰于極聖，故稱賢。(三)文殊師利菩薩，文殊師利意為妙德。以其明見佛性，具足法身、般若、解脫三德，不可思議，故稱妙德。毗盧遮那佛理智完備，居中位；文殊菩薩主智門，立于毗盧遮那佛之左；普賢菩薩主理門，位于毗盧遮那佛之右。轉之則右為智，左為理時，顯示理智之涉入胎藏界曼陀羅。</p><p>關于三聖之關系，據澄觀所著三聖圓融觀門載，三聖之內，以二聖為因，以如來為果，然因果德超越言語思想，故宜自‘二因’悟解之；若悟二因之玄微，則知果海之深妙。新華嚴經論卷三謂，華嚴經中以佛果為不可說，故以文殊、普賢二菩薩為說主，其中以能信之深心為文殊，所信之法界為普賢。蓋文殊勸修，成法身之本智；普賢大行，成差別智之行德。故以文殊、普賢配合毗盧遮那佛，共為華嚴三聖，利樂一切眾生。﹝華嚴決疑論卷一上、華嚴佛光三昧觀秘寶藏卷上、華嚴法界義鏡卷上、三聖圓融觀義顯卷二﹞</p>
