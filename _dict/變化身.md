---
title: 變化身
source: deerpark.app
---

### 法相辭典

★攝論三卷十四頁雲：變化身者：亦依法身。從睹史多天宮現沒、受生、受欲，逾城出家，往外道所，修諸苦行，證大菩提，轉大法輪，入大涅故。

★二解　無性釋一卷七頁雲：三、變化身。即是後得智之差別。即能變化、名變化身。此增上力之所顯現；即智差別。謂由此故，摧伏他論；與諸菩薩、共受法樂，無有斷絕；成辦初業諸煩惱眾、諸聲聞等、所應作事。譬如眼識，了受諸色。彼若無者；此亦應無。

★三解　佛地經論七卷十二頁雲：變化即是後變化身。為欲利益安樂眾生，示現種種變化事故。體義、依義、眾德聚義、總名為身。又雲：變化身者：一切神變圓滿為相。一切化用共所集成。示現一切自在作用。一切白法增上所引一切如來各別化用。微妙難測，居淨穢土，現種種形，說種種法，成熟下位菩薩二乘及異生眾，令入大地，出離三界，脫諸惡趣。又雲：經論皆說化身，為化地前眾生，現種種相。既是地前眾生境界；故知非是真實功德。但是化用。經論唯說成所作智，能起化業，非即化身。雖三種身、智殊勝攝；法身是智所依證故，化身是智所起用故；似智現故，假說為智。亦無有過。又雲：變化身者：亦非願力，為化地前諸有情故；現變化身。通色非色。非色即是變化意業。力無畏等諸功德相，無形質故，無有形量。色者、變化身語業等。隨時隨處，隨眾所宜，所現身形，其量不定。如經廣說。

★四解　成唯識論八卷十四頁雲：不思議變易生死，亦名變化身。無漏定力，轉令異本，如變化故。

★五解　成唯識論十卷十五頁雲：三、變化身。謂諸如來、由成事智，變現無量隨類化身；居淨穢土，為未登地諸菩薩眾、二乘異生，稱彼機宜，現通說法；令各獲得諸利樂事。



**來源：三藏法數**

謂諸如來以不思議神力，變現無量隨類化身，居淨穢土，為未登地諸菩薩眾及二乘等，稱其機宜，現通說法，令其各得諸利樂事，是名變化身。（二乘者，聲聞乘、緣覺乘也。）

變化身者，謂無而忽有，名為變化，即應身也。謂諸如來，隨順機宜，變現此身也。

謂聲聞、緣覺、菩薩以無漏定力，於十方世界變現其身，故名變化身。



### 丁福保佛學大辭典

【術語】諸佛三身之一。為濟度眾生變現六趣有情之化身也。佛地論七曰：「變化身，為欲利益安樂眾生，示現種種變化事故。」見三身條。

參照：<a href="/dict/三身">三身</a>



### 佛光大辭典

系佛三身或四身之一。又作化身，亦稱變易身。即法、報、應三身中之應身，為應身之分身化佛，系依應身所化現之佛形。諸佛為欲利益安樂地前菩薩、二乘及六趣等眾生，由成事智變現無量隨類化身，令彼脫離惡趣，出離三界，而入于初地。﹝佛地經論卷七、成唯識論卷十﹞（參閱‘三身’555）


