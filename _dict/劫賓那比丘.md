---
title: 劫賓那比丘
source: deerpark.app
---
### 丁福保佛學大辭典

【人名】光宅法華義疏一曰：「劫賓那者，亦是外國語，此間翻言坊宿。正言此人在僧坊中宿，如來知其根熟，仍化為老比丘，與同共宿，即於爾夜化令得道，故言坊宿也。又解言：此人是劫賓國人，從國受名，前解必然，後未必爾也。」文句一上曰：「父母禱房星感子，故用房宿以名生身也。」玄贊一曰：「劫賓那者，此云房宿。佛與開房宿，化作老比丘為之說法，因而得道，故云房宿，或云房星。房星現時生，故云房星。」慧琳音義五十六曰：「劫庀拏，庀音匕，亦梵語阿羅漢名也。舊曰劫賓那，常修教誡，教授諸聲聞眾。」華嚴不思議境界經曰：「摩訶劫譬那。」同注曰：「舊名劫賓那者。」



