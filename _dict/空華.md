---
title: 空華
source: deerpark.app
---

**來源：丁福保佛學大辭典**

<p>【譬喻】空中之華。病眼者，於空見有華也。虛空原無華，只是病眼之所見，以譬妄心所計之諸相無實體也。圓覺經曰：「妄認四大為自身，六塵緣影為自心相，譬如彼病目見空中華，及第二月。」傳燈錄十（歸宗語）曰：「一翳在眼，空華亂墜。」梵Khapuṣpa。</p>

**來源：佛光大辭典**

<p>梵語khapuṣpa。指空中之華。全稱虛空華。又作空花、眼華、眼花。蓋空中原無華，然眼有病疾者因眼中有翳，常于空中妄見幻化之華；比喻本無實體之境界，由于妄見而起錯覺，以為實有。故于自身中見有一常住之我，或于一切萬物中，妄見其有實體，則稱為如見空華。此外，據大慈恩寺三藏法師傳卷四載，中印度烏荼國僧眾多修習小乘學，以為大乘學非佛陀之教法，乃貶稱大乘學人為空華外道。﹝圓覺經、大日經住心品、成唯識論卷八、大乘起信論義記卷中﹞</p>
