---
title: 惡取空
source: deerpark.app
---

### 陳義孝佛學常見辭彙

撥無因果的道理而說彼此皆空。止觀說：「寧起我見如須彌山，不惡取空。」



### 法相辭典

★瑜伽七十五卷九頁雲：復次于大乘中，或有一類、惡取空故；作如是言：由世俗故，一切皆有。由勝義故，一切皆無。應告彼言：長老！何者世俗？何者勝義？如是問已；彼若答言：若一切法皆無自性，是名勝義。若于諸法無自性中，自性可得；是名世俗。何以故？無所有中，建立世俗假設名言而起說故。應告彼曰：汝何所欲？名言世俗、為從因有自性可得？為唯名言世俗說有？若名言世俗、從因有者；名言世俗、從因而生，而非是有，不應道理。若唯名言世俗說有；名言世俗、無事而有，不應道理。又應告言：長老！何緣諸可得者、此無自性？如是問已；彼若答言：顛倒事故。復應告言：汝何所欲？此顛倒事、為有為無？若言有者：說一切法、由勝義故、皆無自性，不應道理。若言無者；顛倒事故諸可得者，此無自性，不應道理。



### 丁福保佛學大辭典

【術語】撥無因果之道理，無著於惡空見也。地持論二曰：「云何為惡取空？若沙門婆羅門，謂彼此都空，是名惡取空。」唯識論七曰：「撥無二諦，是惡取空也。諸佛說為不可治者。」止觀五之六曰：「寧起我見，如須彌山，不惡取空。」



### 佛光大辭典

梵語dur-gṛhītā śūnyatā。又作僻取空。取惡空之義。為‘善取空’之對稱。即否定因果道理，不知緣生無性之理而謬解空義，執著于斷空之見。據成唯識論卷七載，否定真俗二諦，是為惡取空，諸佛說為不可治者。又據大智度論卷一載，佛法中有方廣道人，說一切法不生不滅，空無所有；以其說不契實義，不知即空無性之理，即是惡取空。﹝菩薩地持經卷二、瑜伽師地論卷三十六、瑜伽論記卷九、華嚴經探玄記卷十、華嚴五教章卷四﹞


