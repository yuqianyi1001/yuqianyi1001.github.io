---
title: 貝葉經
source: deerpark.app
---

**來源：丁福保佛學大辭典**

<p>【雜語】以貝多樹葉書經文，故云貝葉經。酉陽雜俎曰：「貝多出摩伽陀國，長六七丈，經冬不凋。此樹有三種：一者多羅婆力叉貝多，二者多梨婆力叉貝多，三者部婆力叉多羅多梨。並書其葉部，闍一色，取其皮書之。貝多是梵語，漢翻為葉。貝多婆力叉者，漢言樹葉也。西域經書用此三種皮葉，若能保護，亦得五六百年。」</p>
