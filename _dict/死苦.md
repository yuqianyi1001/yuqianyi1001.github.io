---
title: 死苦
source: deerpark.app
---

### 法相辭典

★瑜伽六十一卷十五頁雲：雲何死苦？當知此苦、亦由五相。一、離別所愛盛財寶故；二、離別所愛盛朋友故；三、離別所愛盛眷屬故；四、離別所愛盛自身故；五、于命終時，備受種種極重憂苦故。

★二解　法蘊足論五卷八頁雲：雲何死苦？死、謂彼彼諸有情類、即從彼彼諸有情聚、移轉壞沒，退失別離，壽暖識滅，命根不轉，諸蘊破壞，夭喪殞逝；總名為死。何因緣故說死為苦？有情死時，領納攝受種種身苦事故；廣說乃至領納攝受種種身心燒然事故；說死為苦。復次死時，受三種苦。一者、苦苦，二者、行苦，三者、壞苦。故名死苦。



**來源：三藏法數**

死苦有二種：一者，病死。謂因疾病，壽盡而死。二者，外緣。謂或遇惡緣，或遭水火等難而死，是名死苦。



### 丁福保佛學大辭典

【雜語】四苦之一。



### 佛光大辭典

梵語maraṇa-duḥkha，巴利語maraṇa-dukkha。為四苦之一，八苦之一。即五陰壞時或壽命盡時所受之苦。據瑜伽師地論卷六十一，列舉死苦之五種相：(一) 離別所愛之財寶，(二)離別所愛之朋友，(三)離別所愛之眷屬，(四)離別所愛之自身，(五)于命終時備受種種極重之憂苦。此外，俱舍論卷十中，將死時之苦，稱為斷末摩苦。末摩，即死穴、死節之意。此處若加少許傷害，即生極大苦痛而喪命。﹝中阿含卷七分別聖諦經、正法念處經卷五十八、卷六十七、北本大般涅經卷十二、大毗婆沙論卷七十八、卷一九○、瑜伽師地論卷八十五﹞（參閱‘四苦’1736）


