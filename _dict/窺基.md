---
title: 窺基
source: deerpark.app
---

**來源：丁福保佛學大辭典**

<p>【人名】唐京兆大慈恩寺窺基，事玄奘，學天竺語，傳唯識因明之旨，造疏百本，稱為百本疏主，法相宗之開祖也。永淳元年，壽五十一寂。嘗書彌勒上生經之疏，感舍利二七粒。又造彌勒像，於像前日誦菩薩戒一徧，以願兜率之往生。世稱慈恩大師。見宋高僧傳四。</p>

**來源：佛光大辭典**

<p>（632～682）法相宗初祖。唐代京兆長安（陝西西安）人，俗姓尉遲。字洪道。又稱靈基、乘基、大乘基、基法師。或單稱基。俗稱慈恩大師、慈恩法師；其宗派則稱慈恩宗。</p><p>師貌魁偉，稟性聰慧。十七歲出家，奉敕為玄奘弟子，入廣福寺，後移住大慈恩寺，從玄奘習梵文及佛教經論。或謂師初拒玄奘之命而不斷世欲，行駕三車相隨，前車載經論，中車自乘，後車載家妓、女僕、食饌，遂有‘三車法師’之稱，然此說恐為訛傳。</p><p>二十五歲參與譯經，顯慶四年（659），玄奘譯唯識論時，師與神P、嘉尚、普光三師共同檢文、纂義，以議不合，玄奘乃遣出三師而獨留窺基，遂參糅十大論師之釋論而成一本，即成唯識論。玄奘又為師闡說陳那之因明正理門論及瑜伽師地論等，故師通達因明之學與五性之宗法。龍朔元年（661），玄奘主譯辯中邊論、辯中邊論頌、二十唯識論、異部宗輪論、阿毗達磨界身足論，皆由師筆受，除阿毗達磨界身足論外，皆作述記。後遊太行、五台山，宣講大法，及返慈恩寺傳授玄奘之正義，著述甚多，時稱百本疏主，或百本論師；而以唯識論為宗，故又稱唯識法師。永淳元年寂于慈恩寺翻經院，世壽五十一，葬于樊川北原之玄奘塔側。</p><p>師之著作另有法苑義林章、瑜伽論略纂、百法明門解、因明入正理論疏、攝大乘論鈔、對法論鈔、勝宗十句義章，及法華經玄贊、阿彌陀經通贊疏、觀彌勒上生經疏、金剛般若經玄記、說無垢稱經贊等。﹝成唯識論掌中樞要卷上、大慈恩寺三藏法師傳卷十、宋高僧傳卷四﹞</p>
