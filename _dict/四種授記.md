---
title: 四種授記
source: deerpark.app
---

**來源：三藏法數**

<p>﹝出菩提資糧論﹞ 聖言說與曰授，果與心期曰記。 〔一、未發菩提心授記〕，謂諸佛世尊，觀諸眾生根機利鈍。其有具增上信者，佛則令其發菩提心，而為授記當得作佛，是名未發菩提心授記。（梵語菩提，華言道。增上，猶增勝也。） 〔二、共發菩提心授記〕，謂諸菩薩善根成熟，得增上行；但欲度脫一切眾生，同諸眾生共發菩提心，誓願同成正覺，蒙佛授記，是名共發菩提心授記。 〔三、隱覆授記〕，謂此人修行精進，固當授記；恐其自聞授記，則志滿足，不復更發精進之心。如不授記，復恐眾人生疑，而謂此人修行精進，不蒙授記。故佛以威神之力，密為授記當得作佛。使他人聞，不使其自聞，是為隱覆授記。 〔四、現前授記〕，謂諸菩薩成熟出世善根，得不動地，即時蒙佛授記，是為現前授記。</p>

**來源：丁福保佛學大辭典**

<p>【名數】一未發心而與授記，或有眾生往來五道，諸根猛利，好樂大法，佛知是人自此過若干阿僧祇劫，發無上菩提心，又過若干阿僧祇劫修菩薩行，度無量眾生令住於菩提，又過若干阿僧祇劫成無上菩提，號字如是，國土如是，乃至滅後法住歲數如是等，是名未發心而與授記，是十位已前之種性地也。二適發心已得授記，或有人久植德本，修習善行，勤心精進，諸根明利，是人發心，即住阿惟越地，入菩薩位，墮畢竟數，出過八難，如是等人適發心，諸佛即授當得作佛之記，是名適發心已得授記。是住行以上也。三密授記，有菩薩求無上菩提，行種種之施，勤行精進，求諸善法，如是人固當授記，然自志滿足，恐不復更發精進之心，如不授記，復恐眾人生疑，謂此人精進修行，不蒙授記，是故佛以威神力密作當得作佛之授記，令他人聞，不令當人知，是曰隱覆授記或云密授記。四現前授記，有菩薩久集善根，無不具足，常修梵行，觀無我空，於一切法得無生忍，佛知是人功德智慧已悉具足，則於一切大眾前現前記其成佛名號國土等，是名現前授記。見首楞嚴三昧經下。</p><p>一未發菩提心授記，謂諸佛世尊觀諸眾生根機之利鈍其具增上之信者，佛則令發菩提心授當得作佛之記也。二共發菩提心授記，謂諸菩薩善根成熟，不得增上之行，但誓欲度脫一切眾生與諸眾生同發菩提心同成正覺，蒙佛之授記也。三隱覆授記，即上之密授記。四現前授記，與上名義共同。見菩提資糧論三。</p><p>【名數】見授記條。</p><p>參照：<a href="/dict/授記">授記</a></p>

**來源：佛光大辭典**

<p>授記，未來世證果及成佛名號之預記。據菩提資糧論卷三舉出四種授記，即：(一)未發菩提心授記，謂諸佛世尊觀眾生根機之利鈍，于具有增上信之人，則令其發菩提心，而為授記當得作佛。(二)共發菩提心授記，謂諸菩薩善根成熟，誓欲度脫一切眾生，與眾生共發菩提心，誓願同成正覺，而蒙佛授記。(三)隱覆授記，謂此人修行精進，固當授記，但恐其自聞授記，則志滿而不復更發精進之心；如不授記，復恐眾人生疑而謂此人修行精進，卻不蒙授記，故佛以威神之力，密為授記當得作佛，使他人聞，不使其自聞。(四)現前授記，謂諸菩薩成熟出世善根，得不動地，即時蒙佛授記。</p><p>又首楞嚴三昧經卷下，亦舉出四種授記，即：(一)未發心而與授記，謂有眾生往來‘五道’，彼諸根猛利好樂大法。佛知此人過若幹百千萬億阿僧o劫，當發菩提心，乃至得菩提，遂予授記。(二)適發心而與授記，謂有人久植德本修習善行，好樂大法，有大悲心，普為眾生求解脫道，此人發心即入菩薩位。此等人適發心時，諸佛即與授記。(三)密授記，與前述菩提資糧論所舉之隱覆授記義同。(四)得無生法忍現前授記，謂有菩薩久集善根，于一切法得無生忍，佛知此人功德智慧悉已具足，則于眾中為其現前授記。﹝大乘莊嚴經論卷十二、法華義疏卷八﹞（參閱‘授記’4587）</p>
