---
title: 慧日
source: deerpark.app
---
### 佛光大辭典

(一)梵語jñāna-divākara。以日光比喻佛之智慧普照眾生，能破無明生死癡。與‘慧光’、‘慧照’等同義。法華經卷七普門品（大九·五八上）：‘無垢清淨光，慧日破諸，能伏災風火，普明照世間。’﹝無量壽經卷下、華嚴經探玄記卷二﹞

(二)（680～748）唐代淨土宗僧。東萊（山東）人，俗姓辛。幼見從印度歸來之義淨，深受其影響，遂誓遊印度。于中宗嗣聖十九年（702），乘船經昆侖（今康道爾群島）、佛誓（今蘇門答臘）、師子洲（今斯裡蘭卡）等，三年始達印度。乃禮謁聖蹟，尋求梵文經典，參訪善知識，歷時十三年。師獨影孤征，遠涉雪嶺胡鄉，備經艱苦，遂深厭此娑婆世界，乃尋求有樂無苦、速生佛國之法，遍問印度之三藏學者，皆贊淨土。未久，至北印度健馱羅國，王城東北有一山，山有觀音像，師以頂禮聖像，斷食畢命祈請，終至第七日之夜感觀音現紫金色相，為其摩頂開示。師遍遊七十餘國，凡歷十八年，于開元七年（719）始歸長安，呈獻佛像與經典，玄宗遂敕賜‘慈愍三藏’之號。師勤修念佛法門，弘揚淨土教義。著有往生淨土集三卷、般舟三昧贊等。天寶七年于洛陽罔極寺入寂，世壽六十九。又師之淨土思想有其獨特之處，故有將其淨土學說同淨土大師慧遠和善導兩流並列，稱為慈愍流。﹝宋高僧傳卷二十九、佛祖統紀卷四十﹞

(三)（1271～1340）元代曹洞宗僧。明州定海（浙江）人，俗姓沈。號東明。幼即志幹清爽，九歲入奉化大同寺為童侍。十三歲落發，十七歲受具足戒。後參訪直翁德舉而契悟，遂任侍香。未久，歷遊天童、靈隱、萬壽、蔣山等地。後又至姑蘇掌承天寺藏鑰，未久東歸明堂之白雲寺開教，並繼嗣直翁之法，居止六年，德風被及四方。元至大二年（1309，日本延慶二年），應日僧之請赴日，于禪興寺傳戒。翌年遷圓覺寺，住七年，大揚曹洞宗風。時曾創建白雲庵。後以幕府之命，歷住建長、萬壽、東勝、壽福諸剎，接引眾人三十年如一日。日本歷應三年（即元至元六年）于白雲庵示寂，世壽六十九，法臘五十三。世稱東明慧日。著有宗門無盡燈論，其法流稱東明流，為日本禪宗二十四流之一。﹝延寶傳燈錄卷四、日本高僧傳卷二十六、日本洞上聯燈錄卷一﹞



### 陳義孝佛學常見辭彙

（喻）佛的智慧如日能照明一切黑暗。



### 丁福保佛學大辭典

【譬喻】佛智能照世之盲冥，故比之於日。無量壽經下曰：「慧日照世間，清除生死雲。」法華經方便品曰：「慧日大聖尊。」同普門品曰：「慧日破諸闇，能伏災風火。」

【人名】唐慧日三藏，青州東萊人。姓辛氏。幼見義淨三藏從印度歸，羨慕之。嗣聖十九年，決志西遊。三年達印度境。拜聖迹，求梵本，歷訪諸方智識，經十三年，歸途具閱艱難，深厭閻浮之苦。欲速見佛。徧問天竺三藏，學者所說，無不讚淨土。又感觀音靈告，遂有淨土往生志願。開元七年達長安。在天凡十八年，經歷七十餘國，所齎甚多。玄宗勅賜慈愍三藏之號。天寶七年寂。年六十九。所著有往生淨土集三卷。見宋高僧傳二十九佛祖統紀四十等。

元慧日禪師，姓沈氏，號東明。明州定海人。為直翁法嗣。至大元年，應日本聘東渡，大揚曹洞之宗風。日本高僧傳等有傳。



