---
title: 三藏
source: deerpark.app
---
### 佛光大辭典

梵語trīṇi piṭakāni，巴利語 tīṇi piṭakāni。又作三法藏。藏，梵語piṭaka，意謂容器、谷倉、籠等。(一)指經藏、律藏、論藏。系印度佛教聖典之三種分類。據大乘莊嚴經論卷四述求品載，藏，‘攝’之義，即總攝一切所應知之意。若依覺音之說，則藏為‘諳記’之義，即以諳誦之法而師徒口傳。另據文殊支利普超三昧經卷中載，藏為‘器’之義，即容受所應知之一切教法之意。大眾部與其他部派在三藏之外另加雜藏（本生因緣等），犢子部另加咒藏（真言、陀羅尼）而成立四藏。法藏部另加咒藏與菩薩藏，大眾部之一說部另加雜集藏與禁咒藏，成實論加上雜藏與菩薩藏，六波羅蜜經加上般若波羅蜜多藏與陀羅尼藏，五者合稱五藏。此外，經藏與律藏二者，或聲聞藏與菩薩藏兩者，並稱為二藏。

(一)經藏（梵sūtrānta -piṭaka ，巴sutta-piṭaka  ），音譯素怛纜藏、修多羅藏，意譯契經藏。佛所說之經典，上契諸佛之理，下契眾生之機；有關佛陀教說之要義，皆屬于經部類。(二)律藏（梵vinaya -piṭaka ，巴同），音譯毗奈耶藏、毗尼藏，意譯調伏藏。佛所制定之律儀，能治眾生之惡，調伏眾生之心性；有關佛所制定教團之生活規則，皆屬于律部類。(三)論藏（梵abhidharma -piṭaka ，巴abhidhamma-piṭaka ），音譯阿毗達磨藏、阿毗曇藏，意譯作對法藏。對佛典經義加以論議，化精簡為詳明，以決擇諸法性相；為佛陀教說之進一步發展，而後人以殊勝之智慧加以組織化、體系化的論議解釋。論藏又稱論部，與摩燉礤齲□蚰Φ美召□□mātṛkā  ，巴mātikā  ，意譯作本母、論母）、優波提舍（梵upadeśa  ，巴upadesa  ，意譯作論議）具有密切之關系。

據大毗婆沙論卷一載，三藏之所顯與等流等各異，經藏乃次第之所顯，律藏為緣起之所顯，論藏為性相之所顯；經藏為力之等流，律藏為大悲之等流，論藏為無畏之等流；經藏系種種雜說，律藏系講說諸學處，論藏則分別諸法之自相與共相。

大乘莊嚴經論卷四亦舉出設立三藏之九種原因，即：(一)為對治疑惑，故設立修多羅。(二)為對治受用之二邊，即令遠離樂行之邊、苦行之邊，故設立毗尼。(三)為對治自心之見取，故設立阿毗曇。(四)為說三學，故設立修多羅。(五)為成就戒學、心學，故設立毗尼。(六)為成就慧學，故設立阿毗曇。(七)為講說法及義，故設立修多羅。(八)為成就法及義，故設立毗尼。(九)為通達法及義，故設立阿毗曇。

釋氏要覽卷中亦援引阿毗達磨集論之說，謂經藏乃用以對治疑煩惱，律藏對治受用二邊之隨煩惱，論藏對治自見取執之隨煩惱。此外，西藏喇嘛教以三藏配于三毒，而謂律藏可斷除貪欲，經藏可斷除嗔恙，論藏可斷除愚癡。

有關三藏之次第，迄無定論，或謂若就三藏結集之先後而言，則其次第為經、律、論；若就行修之順序而言，則為律、經、論。

若將此三藏配于三學，則經相當于定學、律相當于戒學、論相當于慧學。同時，經亦包含戒、定、慧三學，律包含戒、定二學，論唯包含慧學。其他尚有由各方面立三藏之別者。原來三藏系指原始佛教及部派佛教之聖典，亦即小乘之三藏教（藏教），其後此語為大乘所引用，三藏遂有下乘（聲聞乘）與上乘（菩薩乘）之別，合此即成為‘六藏’。

凡是以經立宗者，如華嚴宗、淨土宗、密宗、日本日蓮宗等，皆稱為經宗；以律立宗者為律宗，如我國南山律宗；以論立宗者為論宗，如俱舍宗、成實宗、三論宗等。又精通三藏之各藏者，分別稱為經師、律師或論師。造論弘揚佛教者，稱為論主或論師。精通三藏之法師稱為三藏法師、三藏比丘、三藏聖師，或單稱三藏。在我國，三藏之翻譯家亦稱三藏，例如稱玄奘三藏、真諦三藏等。﹝增一阿含經卷二、十誦律卷六十、分別功德論卷一、大乘阿毗達磨雜集論卷十一、唐譯攝大乘論釋卷一、大乘起信論義記卷上﹞

(二)分別為聲聞、緣覺、菩薩等三乘人所說之教法，即聲聞藏、緣覺藏、菩薩藏，合三者亦稱三藏。(一)聲聞藏，詮釋聲聞之理行果。(二)緣覺藏，又作闢支佛藏，詮釋緣覺之理行果。(三)菩薩藏，詮釋菩薩之理行果。﹝文殊支利普超三昧經卷中三藏品、阿^世王經卷下、入大乘論卷上、大乘義章卷一、大乘起信論義記卷上﹞

(三)日本淨土真宗，對淨土三部經所說之教法（法門），亦稱三藏。據‘教行信證’一書之說，此三者即福智藏、福德藏、功德藏。(一)‘福智藏’意即圓滿成就智慧與福德二種莊嚴，乃指南無阿彌陀佛之名號，從而謂開顯大無量壽經所說弘願真實之第十八願之教。(二)‘福德藏’即觀無量壽經所說之定散諸行，從而謂開顯第十九願要門之方便教。(三)‘功德藏’即阿彌陀經所說以自力回向之名號，從而謂開顯第二十願真門之方便教。



### 三藏法數

﹝出翻譯名義﹞ 三藏者，謂經律論，各各含藏一切文理，故皆名藏。 〔一、修多羅藏〕，梵語修多羅，華言契經。契，合也。謂上契諸佛之理，下契眾生之機，故名契經也。 〔二、毗柰耶藏〕，梵語毗柰耶，華言律，又云善治。謂能治眾生之惡，如世法律則能斷決重輕之罪，故名律也。 〔三、阿毗達磨藏〕，梵語阿毗達磨，亦名阿毗曇，華言論。論者，論議也。瑜伽論云：問答決擇諸法性相，故名論也。（梵語瑜伽，華言相應。）



### 法相辭典

★世親釋一卷三頁雲：復由何緣，建立三藏？由九種緣。謂為對治疑惑，立素怛纜藏。若于彼彼義中有疑惑者；即為決定宣說彼彼義故。為對治二邊受用，立毗奈耶藏。謂遮有罪著欲樂邊受用故，及開無罪不自苦邊受用故。為對治自見取執，立阿毗達磨藏。顯照諸法，無倒相故。又能說三學故，立素怛纜藏。能成辦增上戒增上心故，立毗奈耶藏。謂具屍羅，即無悔等，漸次能得三摩地故。能成辦增上慧故，立阿毗達磨藏。謂能抉擇無倒義故。又能說法義故，立素怛纜藏。能成滿法義故，立毗奈耶藏。謂為調伏煩惱勤修行者，便于此二能通達故。能于法義抉擇善巧故，立阿毗達磨藏。由此九緣，許立三藏。



### 陳義孝佛學常見辭彙

修多羅藏、毘奈耶藏、阿毘達磨藏。修多羅藏即是經藏，為佛所說的經文；毘奈耶藏即是律藏，為佛所制的戒律；阿毘達磨藏即是論藏，為佛弟子所造的論。



### 丁福保佛學大辭典

【名數】謂大小乘各經律論也。

【術語】Tripiṭaka，經律論也。此三者，各包藏文義，故名三藏。經說定學，律說戒學，論說慧學。因之而通三藏達三學者，稱為三藏。特為真諦玄奘等翻譯師之稱號。其梵名一一列之於下。一、素呾纜藏Sūtrapiṭaka，舊曰修多羅藏，譯曰綖，聖人之言說，能貫穿諸法，如綖之貫花鬘，故喻之以綖。然經者訓常訓法，以聖人之言而名之。且經之持緯恰具綖之義，故譯家易綖以經。二、毘奈耶藏Vinayapiṭaka，舊作毘尼藏，譯曰滅。滅三業過非之義。別名優婆羅叉，譯曰律，毘奈耶之教能詮律，故別名謂之律。三、阿毘達磨藏Abhidharmapiṭaka，舊作阿毘曇藏，新譯曰對法，以對觀真理之勝智而名。舊譯無比法，亦稱勝智而謂為無比。此藏生對觀涅槃之無比勝智，故名阿毘達磨。別名優婆提舍，譯曰論，論諸法之義。此藏所詮論諸法之性相，而生勝智，故別名為論。此三藏有三種：一、小乘之三藏，二、大乘之三藏，三、大小之三藏。



