---
title: 解脫
source: deerpark.app
---

### 陳義孝佛學常見辭彙

脫離束縛而得自在的意思，亦即涅槃的別名。



### 法相辭典

★瑜伽八十二卷十一頁雲：此中解脫者：是永斷、離系、清淨、滅盡、離欲等、名之差別。自性者、謂粗重永害，煩惱永斷。訓詞者、謂能脫種種貪等系縛，故名解脫。又復世尊為種種牟尼，說此以為牟尼體性；故名解脫。

★二解瑜伽八十三卷十七頁雲：言解脫者：解脫一切生老等故。

★三解瑜伽八十四卷六頁雲：言解脫者：由離貪故；一向安隱。于餘煩惱，心得解脫。

★四解瑜伽八十五卷十一頁雲：雲何解脫？謂即于此伏斷對治修習故；永拔隨眠。又雲：于非想非非想處、得離欲時，施設解脫位。故名解脫。

★五解瑜伽八十九卷五頁雲：雲何解脫？謂起畢竟斷對治故；一切煩惱品類粗重、永息滅故；證得轉依，令諸煩惱、決定究竟成不生法。是名解脫。

★六解瑜伽九十二卷六頁雲：若心解脫、若慧解脫、皆名解脫。是愛、無明、根本雜染、勝對治故。



### 丁福保佛學大辭典

【術語】梵曰木底Multi木叉。Mokṣa譯曰解脫。離縛而得自在之義。解惑業之繫縛，脫三界之苦果也。注維摩經一曰：「肇曰：縱任無礙，塵累不能拘，解脫也。」唯識述記一本曰：「解謂離縛，脫謂自在。」華嚴大疏五曰：「言解脫者，謂作用自在。」頓悟入道要門論上曰：「問欲修何法，即得解脫？答：唯有頓悟一門，即得解脫。云何頓悟？答：頓者，頓除妄念。悟者，悟無所得。」又曰：「但無憂憎心，即是二性空。二性空者，自然解脫也。」又曰：「云何解脫心？答無解脫心，亦無無解脫心，即名真解脫也。」傳心法要下曰：「前際無去，今際無住，後際無來。安然端坐，任運不拘，方名解脫。」

涅槃之別稱。以涅槃之體，離一切之繫縛故也。唯識述記一本曰：「言解脫者，體即圓寂。由煩惱障縛諸有情恒處生死，證圓寂已能離彼縛，立解脫名。」俱舍論十八曰：「解脫涅槃，亦名無上。」大乘義章二曰：「涅槃果德，絕縛名脫。」同十八曰：「言解脫者，自體無累，名為解脫。又免羈縛，亦曰解脫。」梵語雜名曰：「解脫，梵語木底。」

禪定之別稱。如三解脫，八解脫，不思議解脫。脫縛自在者禪定之德也。大乘義章十三曰：「八解脫者，名為解脫絕下縛故。」注維摩經一曰：「什曰：亦名三昧，亦名神足。或令修短改度或巨細相容，變化隨意，於法自在，故名解脫。」

五分法身之一。



### 佛光大辭典

梵語vimokṣa（音譯作毗木叉、毗目叉）或 vimukti（音譯作毗木底）或 mukti，巴利語vimutta或 vimokkha 或 vimutti。又作木叉、木底。意謂解放，指由煩惱束縛中解放，而超脫迷苦之境地。以能超度迷之世界，故又稱度脫；以得解脫，故稱得脫。廣義言之，擺脫世俗任何束縛，于宗教精神上感到自由，均可用以稱之。如從三界束縛中獲得解脫，分別稱為欲纏解脫、色纏解脫、無色纏解脫。由修習所斷煩惱之不同，可分為見所斷煩惱解脫、修所斷煩惱解脫等。特殊而論，指斷絕生死原因，不再拘于業報輪回，與涅、圓寂之含意相通。

佛教原以涅與解脫表示實踐道之終極境地，其後乃逐漸形成種種分類而加以考究。例如：有為解脫（指阿羅漢｜得解脫者｜能明白了解心之作用，即勝解）與無為解脫（涅），或性淨解脫（指眾生本具離煩惱之清淨本性）與障盡解脫（由于現實之煩惱污染本來之清淨，故今斷其煩惱而得解脫），或心解脫（指心離貪愛）與慧解脫（以智慧觀照，而遠離無明），或慧解脫（阿羅漢未至得滅盡定者）與俱解脫（阿羅漢至得滅盡定者），或時解脫與不時解脫等二解脫。此外，另有煩惱解脫、邪見解脫等十解脫。

由耳聞佛法而得解脫，特名耳為‘解脫耳’。解脫味，意指解脫之真味，由于解脫之境地乃平等無差別，故又稱一味。以小乘佛教而言，得解脫最速需經三生，故有‘三生解脫’之說。同時，稱如來為真解脫（真實之解脫），稱阿羅漢為一分解脫。一分解脫非真實究竟之解脫，蓋如執著于得解脫者，則將不饒益他人，故亦稱為‘墮于解脫深坑者’。﹝北本大般涅經卷五、顯揚聖教論卷十三、十住毗婆沙論卷十一、成唯識論述記卷一本﹞


