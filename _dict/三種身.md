---
title: 三種身
source: deerpark.app
---
### 佛光大辭典

身，即聚集之義。大乘五蘊論以名、句、文為三種身，即：(一)名身，依事立名，名詮自性，是為名身。(二)句身，梵文之文法系由眾語和合成句，如菩為一字，提為一字，若二字和合，稱為菩提。故句詮差別，是為句身。(三)文身，文即文字，為名、句二法所依。



### 三藏法數

﹝出大乘五蘊論﹞ 身即聚集之義。瑜伽師地論云：佛、菩薩是能說者，語是能說相，名句文身是所說相，聲名句文和合，即為此方能詮之教體也。 〔一、名身〕，名即名字。楞伽經云：名身者，謂依事立名；蓋一名非身，眾名連合，方名為身。又唯識論云：名詮自性，是為名身。（名詮自性者，謂諸法自性，由名而詮顯也。） 〔二、句身〕，句即句逗，逗止也、住也。大智度論云：天竺語法，眾語和合成句。如菩為一字，提為一字，是二不合，則不成語；若二和合，名為菩提。又唯識論云：句詮差別，是為句身。（句詮差別者，謂諸法差別之相，由句而詮顯也。） 〔三、文身〕，文即文字，為名句二法所依。故唯識論云：文即是字，為二所依。又楞伽經：名為字身，謂聲相有長短，音韻有高下，是為文身。



### 法相辭典

★瑜伽三卷十頁雲：三種身者：謂滓穢處，非滓穢處，及一切遍諸根所隨逐故。初、謂人鬼畜生，第二、謂天及地獄身。



### 丁福保佛學大辭典

【名數】密教所說諸尊之三身。見三秘密身條。

參照：<a href="/dict/三秘密身">三秘密身</a>

身者聚集之義，於名句文二數以上聚集，名為身。一名身，為二名以上集者。二句身，有二句以上集者。三文身，為二字以上集者。見大乘五蘊論。

【名數】台宗諸佛立三身：一、色身，為三十二相乃至微塵數之相好身，是解脫之德也。二、法門身，為三德四無量五分六度七覺八聖乃至八萬四千法門功德積聚之身，是般若之德也。三、實相身，是所謂實相真如，三身中法身之德也。止觀二之三曰：「別相者身有三種：一者色身，二者法門身，三者實相身。若息化論歸，色身歸解脫，法門身歸般若，實相身歸法身。」

於密教，為四種曼陀羅中之法曼荼羅，即法門身也。又曼荼羅之諸尊，悉自大日如來之功德法流出者。則為法門身，色身，實相身如上。



