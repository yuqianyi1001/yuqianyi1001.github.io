---
title: 四輩
source: deerpark.app
---

**來源：三藏法數**

﹝出翻譯名義﹞ 〔一、比丘〕，梵語比丘，華言乞士。乞是乞求之名，士是清雅之稱。謂出家之人，上乞法以資慧命，下乞食以資色身，故名乞士。 〔二、比丘尼〕，梵語尼，華言女。佛初不度女人出家，成道之後，因姨母摩訶波闍波提懇求出家，佛乃度之，故名比丘尼。（梵語摩訶波闍波提，華言大愛道。） 〔三、優婆塞〕，梵語優婆塞，華言清淨士。謂雖在家，能持五戒，清淨自守；又云近事男，謂能持戒，可親近承事諸佛法，故名優婆塞。（五戒者，不殺、不盜、不邪婬、不妄語、不飲酒也。） 〔四、優婆夷〕，梵語優婆夷，華言清淨女，謂雖在家，亦能堅持五戒，清淨自守，故名優婆夷。



### 丁福保佛學大辭典

【雜語】比丘、比丘尼、優婆塞、優婆夷之四眾也。又，人、天、龍、鬼之四眾也。藥師經曰：「四眾：苾芻、苾芻尼、鄔波素迦、鄔波斯迦。」盂蘭盆經曰：「時目連比丘四輩弟子歡喜奉行。」同圭峰疏曰：「四輩者，僧尼士女，或云人天龍鬼。」參照四眾條。

參照：<a href="/dict/四眾">四眾</a>



### 佛光大辭典

(一)指比丘、比丘尼、優婆塞、優婆夷等出家、在家之男女。（參閱‘四眾’1763）

(二)指根本說一切有部毗奈耶雜事卷三十七、俱舍論卷十五等所舉之勝道、說道、活道、壞道四種沙門。（參閱‘四種僧’1817）

(三)六方禮經列舉惡知識四輩有三類，善知識四輩有四類，應擇其善者而從之，惡者則應遠離之。

(四)人、天、龍、鬼等四眾，亦稱四輩。


