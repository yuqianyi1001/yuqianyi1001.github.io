---
title: 五藏
source: deerpark.app
---
### 佛光大辭典

(一)藏，梵語piṭaka，為含藏、攝持之義。含藏攝持一代聖教之典籍分類為五，稱為五藏。有如下數說：

(一)大乘理趣六波羅蜜多經卷一所立。即：(1)素燉虜兀□淳□兀□苟□病(2)毗奈耶藏，即律藏，詮戒律。(3)阿毗達磨藏，即論藏，詮性相分別之慧。(4)般若波羅蜜多藏，詮大乘真實之慧。(五)陀羅尼藏，即佛為不能受持上述四藏，或犯四重、五逆、謗法、闡提等重罪者而說之真言密咒，使得消滅過罪，速疾解脫而頓悟涅。

(二)法藏部所立。據三論玄義載，即：(1)經藏，詮定。(2)律藏，詮戒。(3)論藏，詮慧。(4)咒藏，攝諸咒等。(5)菩薩藏，攝菩薩本行之事等。

(三)大眾部所立。據大唐西域記卷九載，即經、律、論三藏及雜集藏、禁咒藏。詮顯戒、定、慧三者，或僅詮其二者，稱為雜集藏，其餘準法藏部可知。

(四)成實論師等所立。據成實論卷十四惡覺品載，即經、律、論三藏及雜藏、菩薩藏。﹝分別功德論卷一、異部宗輪論述記、大乘法苑義林章卷二本、大乘法苑義林章纂注卷二、辯顯密二教論卷下、真言宗教時問答卷四﹞

(二)為犢子部所立三世、無為、不可說等五法藏之略稱。（參閱‘五法藏’1115）



### 三藏法數

﹝出六波羅蜜經﹞ 藏即含藏之義。謂經律論等皆能含藏無量法義故也。 〔一、素呾纜藏〕，梵語素呾纜，即修多羅，華言契經。謂上契諸佛之理，下契眾生之機也。經者，法也、常也。十界同遵之謂法，三世不易之謂常。經云：若彼有情，樂處山林，常居閑寂，修靜慮者，而為彼說素呾纜藏。是也。（十界者，佛界、菩薩界、緣覺界、聲聞界、天界、人界、修羅界、餓鬼界、畜生界、地獄界也。三世者，過去、現在、未來也。） 〔二、毗柰耶藏〕，梵語毗柰耶，華言律。律者，法也。謂能斷決重輕之罪也。經云：若彼有情，樂習威儀，護持正法，一味和合，令得久住，而為彼說毗柰耶藏。是也。 〔三、阿毗達磨藏〕，梵語阿毗達磨，華言無比法，即論藏也。謂聖人智慧，分別法義，最勝無比。經云：若彼有情，樂說正法，分別性相，循環研覈，究竟甚深，而為彼說阿毗達磨藏。是也。 〔四、般若波羅蜜多藏〕，梵語般若，華言智慧。梵語波羅蜜，華言到彼岸。即慧藏也。謂諸眾生，由迷般若，居生死名此岸；菩薩，由修般若，到涅槃，名彼岸。經云：若彼有情，樂習大乘真實智慧，離於我、法執著分別，而為彼說般若波羅蜜多藏。是也。（梵語涅槃，華言滅度。） 〔五、陀羅尼藏〕，梵語陀羅尼，華言能持，亦云咒，即秘藏也。謂集種種善法，持令不失。經云：若彼有情，不能受持契經，調伏對治；或復有情，造諸惡業，種種重罪，使得消滅，速疾解脫，頓悟涅槃，而為彼說諸陀羅尼藏。是也。



### 丁福保佛學大辭典

【名數】佛滅後窟外大眾部之結集出五藏。西域記九曰：「於是凡聖咸會，賢智畢萃。復集素呾纜藏，毘奈耶藏，阿毘達磨藏，雜集藏禁咒藏，別為五藏。而此結集凡聖同會，因而謂之大眾部。」又分別功德論一說五藏：一、契經藏，二、毘尼藏，三、阿毘曇藏，四、雜藏，五、菩薩藏。此中前四藏為佛滅後阿難之結集，菩薩藏者佛在世時即有之云。文曰：「諸方等正經皆是菩薩藏中事，先佛在時已名大士藏，阿難所撰即今四藏是也，合而言之為五藏也。」又曰：「所謂雜藏者，非一人說。或佛所說，或弟子說，或諸天讚誦，或說宿緣三阿僧祇菩薩所生。文義非一，多於三藏，故曰雜藏也。」又小乘之法藏部亦立五藏：一、經藏，二、律藏，三、論藏，四、明咒藏，五、菩薩藏。見宗輪論述記。又密教立五藏似大集部所立之五藏。六波羅蜜經一曰：「一素呾纜，二毘奈耶，三阿毘達磨，四般若波羅蜜多，五陀羅尼門。此五種藏教化有情，隨所應度而為說之。（中略）此五法藏譬如乳，酪，生酥，熟酥，及妙醍醐。（中略）我滅度後，令阿難陀受持所說素呾纜藏，鄔波離受持所說毘奈耶藏，迦多衍那受持所說阿毘達磨藏，曼殊師利菩薩受持所說大乘般若波羅蜜多，其金剛生菩薩受持所說甚深微妙諸總持門。」

【術語】佛滅之年，安居時，大眾部之眾，在窟外結集法藏而為五藏。見藏條。

參照：<a href="/dict/藏">藏</a>



