---
title: 相應因
source: deerpark.app
---

**來源：法相辭典**

<p>★如等行中說。</p><p>★二解　俱舍論六卷十頁雲：如是已說同類因相；第四相應因相雲何？頌曰：相應因決定，心心所同依。論曰：唯心心所，是相應因。若爾；所緣行相別者，應更互為相應因？不爾。所緣行相同者，乃可得說為相應故。若爾；異時所緣行相同者，應說為相應因？不爾。要須所緣行相，及時同者，乃相應故。若爾；異身所緣行相，及時同者，應說相應？如眾同觀初月等事，為以一言總遮如是眾多妨難。故說同依。謂要同依心心所法，方得更互為相應因。此中同言，顯所依一。謂若眼識，用此剎那眼根為依；相應受等，亦即用此眼根為依。乃至意識及相應法，同依意根，應知亦爾。相應因體，即俱有因。如是二因，義何差別？由互為果義，立俱有因。如商旅相依，共遊險道。由五平等共相應義，立相應因。即如商旅，同受同作食等事業，其中闕一，皆不相應。是故極成互為因義。</p><p>★三解　大毗婆沙論十六卷十一頁雲：雲何相應因？答：受，與受相應法，為相應因。受相應法，與受，為相應因。想思觸作意欲勝解念三摩地慧，與慧相應法，為相應因。慧相應法，與慧為相應因。是謂相應因。問：此中何故不說心耶？答：是作論者，意欲爾故。乃至廣說。或有說者，亦應說心，而不說者；應知此中是有餘說。說六因義，皆不盡故。若作盡理無餘說者；應作是說：雲何相應因？謂一切心心所法。問：何故心心所法，展轉為相應因？答：展轉為因故，展轉力生故，展轉相引故，展轉相養故，展轉相增故，展轉相依故。如二蘆束，相依而住；多繩相合，能牽大木；多人連手，能渡大河。有為諸法，性羸劣故；展轉相依，方辦事業。義問受言：汝若離想，能納境耶？答：言：不能。餘心心所，為問亦爾。</p><p>★四解　入阿毗達磨論下十三頁雲：心心所法，展轉相應，同取一境；名相應因。如心與受等，受等與受等，受等復與心，各除其自性。</p><p>★五解　發智論一卷十一頁雲：雲何相應因？答：受與受相應法為相應因，受相應法與受為相應因。想思觸作意欲勝解念三摩地，慧與慧相應法，為相應因。慧相應法與慧為相應因。是謂相應因。</p>

**來源：三藏法數**

<p>應，當也。謂心王與心所共相應，故如親友知識和合成事，故名相應因。（心王，即第八識也。心所，即受想行也。）</p>

**來源：丁福保佛學大辭典**

<p>【術語】六因之一。心王與心所互相應，以心王為因，而起心所，以心所為因，而起心王，故彼此相應，名為相應因。其相應之義，心王與心所有平等之義五種也。是云五義平等。俱舍論六曰：「由五平等共相應義立相應因。」又曰：「唯心心所，是相應因。」</p>

**來源：佛光大辭典**

<p>梵語samprayukta-hetu。謂相應而互為存立之因。小乘家將一切萬法能生之原因分為六種（六因），相應因即其第四。心王與心所互為相應，以心王為因而起心所，又以心所為因而起心王，故彼此相應，稱為相應因。據俱舍論卷六所載，心王、心所必具足所依、所緣、行相、同時、同事等五義相同，更互為因，故稱為相應因。又據同書卷六（大二九·三二下）：‘相應因體，即俱有因。如是二因，義何差別？由互為果義，立俱有因。如商侶相依，共遊險道。由五平等共相應義，立相應因。即如商侶，同受同作食等事業，其中闕一，皆不相應，是故極成互為因義。’可知相應因之體即是俱有因（六因中之第二），然相應因唯局限于心、心所，俱有因則廣通諸有為法；相應因必定為俱有因，而俱有因未必即是相應因，故須于俱有因之外，別立此相應因。可謂俱有因系就互為果之義而成立，相應因系就互為因之義而成立。﹝發智論卷一、雜阿毗曇心論卷二、順正理論卷十六、大智度論卷三十二﹞</p>
