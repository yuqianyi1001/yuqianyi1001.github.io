---
title: 何耶揭唎婆
source: deerpark.app
---

**來源：丁福保佛學大辭典**

<p>【明王】Hayagrīva，又作賀野紇哩嚩，譯曰馬頭，明王名。大日經疏五曰：「何耶揭唎婆，譯云馬頭。其身非黃非赤，如日初出之色。以白蓮華為瓔珞等，莊嚴其身。光焰猛盛，赫奕如髮。指甲長利，雙牙上出首髮如師子頂毛，作極吼怒之狀。此是蓮華部忿怒持明王也。猶如轉輪王寶馬巡歷四洲，於一切時一切處，去心不息。諸菩薩大精進力，亦復如是。所以得如是威猛之勢。於生死重障中，不顧身命，多所摧伏者，正為白淨大悲心故，故用白蓮瓔珞而自嚴身也。」慧琳音義三十六曰：「何耶揭哩嚩，唐言馬頭明王。」</p><p>【菩薩】觀音名，馬頭觀音，六觀音之一。</p>
