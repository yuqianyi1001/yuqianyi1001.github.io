---
title: 四智心品
source: deerpark.app
---

**來源：法相辭典**

<p>★成唯識論十卷八頁雲：雲何四智相應心品？一、大圓鏡智相應心品。謂此心品，離諸分別。所緣，行相，微細難知。不忘不愚一切境相。性相清淨，離諸雜染。純淨圓德現種依持。能現能生身土智影。無間無斷，窮未來際。如大圓鏡，現眾色像。二、平等性智相應心品。謂此心品，觀一切法，自他有情，悉皆平等。大慈悲等，恆共相應。隨諸有情所樂，示現受用身土影像差別。妙觀察智不共所依。無住涅之所建立。一味相續，窮未來際。三、妙觀察智相應心品。謂此心品，善觀諸法自相共相，無礙而轉。攝觀無量總持之門，及所發生功德珍寶。于大眾會，能現無邊作用差別，皆得自在。雨大法雨，斷一切疑；令諸有情，皆獲利樂。四、成所作智相應心品。謂此心品，為欲利樂諸有情故；普于十方示現種種變化三業；成本願力所應作事。如是四智相應心品，雖各定有二十二法，能變所變種現俱生；而智用增，以智名顯。故此四品，總攝佛地一切有為功德皆盡。此轉有漏八七六五識相應品，如次而得。智雖非識；而依識轉。識為主故；說轉識得。又有漏位，智劣識強。無漏位中，智強識劣。為勸有情，依智舍識故說轉八識而得此四智。又雲：此四種姓，雖皆本有；而要燻發，方得現行。因位漸增，佛果圓滿。不增不減，盡未來際。但從種生，不燻成種。勿前佛德，勝後佛故。又雲：此四心品，雖皆遍能緣一切法；而用有異。謂鏡智品，現自受用身淨土相，持無漏種。平等智品，現他受用身淨土相。成事智品，能現變化身及土相。觀察智品，觀察自他功能過失，雨大法雨，破諸疑網，利樂有情。如是等門，差別多種。</p>

**來源：丁福保佛學大辭典**

<p>【術語】唯識宗謂菩提有四智相應之心品。見四智條。</p><p>參照：<a href="/dict/四智">四智</a></p>

**來源：佛光大辭典**

<p>即佛果四智。謂至佛果轉舍有漏識蘊所依而得之四種無漏智。略稱四智。據成唯識論卷十、佛地經論卷三等載，唯識宗立大菩提之智品為四種無漏智相應心品，即：(一)大圓鏡智相應心品（梵ādarśa -jñāna ），又稱大圓鏡智、圓鏡智、鏡智，乃轉第八阿賴耶識所得之智。此智離諸分別，所緣行相微細難知，不妄不愚一切鏡相，性相清淨，離諸雜染，如大圓鏡之光明，遍映萬象事理，纖毫不遺。(二)平等性智相應心品（梵samatā -jñāna ），又稱平等性智、平等智，系轉第七末那識所得之智。此智觀一切法，自他有情，悉皆平等，與大慈悲等恆共相應，平等普度一切眾生。(三)妙觀察智相應心品（梵pratyavekṣaṇā -jñāna ），又稱妙觀察智、觀察智，系轉第六意識所得之智。此智善觀諸法自相、共相，無礙而轉，依有情眾生不同根機，自在說法，教化眾生。(四)成所作智相應心品（梵kṛtyānuṣṭhāna -jñāna ），又稱成所作智、作事智，系轉眼、耳等前五識所得之智。此智欲利樂諸有情，故能于十方以身、口、意三業為眾生行善，成本願力所應作事。具此四智即可達于佛果。﹝攝大乘論本卷下、大乘莊嚴經論卷三、成唯識論了義燈卷七末﹞（參閱‘四智’ 1769）</p>
