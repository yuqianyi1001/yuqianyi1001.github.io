---
title: 堅固地神
source: deerpark.app
---

**來源：三藏法數**

<p>堅固者，理體不可壞，如金剛王，無能破也。地者，謂其利世之功，如大地持載萬物，出生草木、百穀、珍寶等也。此天隨是經典流布之處，常作衛護，隱形法座，頂戴說法者之足，令聞法者如服甘露，增益身力。地藏經，佛告地神云：閻浮土地，悉蒙汝護。凡地所生，皆悉豐足，利益一切；護佛教法，於世出世，其功大矣。（閻浮，梵語具云閻浮提，華言勝金洲。）</p>

**來源：丁福保佛學大辭典**

<p>【神名】金光明經作「堅牢地神。」三藏法數四十六作「堅固地神。」見堅牢條。</p><p>參照：<a href="/dict/堅牢">堅牢</a></p>
