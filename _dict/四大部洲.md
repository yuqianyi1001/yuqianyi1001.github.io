---
title: 四大部洲
source: deerpark.app
---

**來源：陳義孝佛學常見辭彙**

<p>在須彌山四周有四個大洲，東邊的叫東勝身洲，南邊的叫南贍部洲（就是我們現在所住的地方），西邊的叫西牛貨洲，北邊的叫北俱盧洲。見四洲條。</p>

**來源：三藏法數**

<p>﹝亦名四洲形量，出長阿含經﹞ 〔一、東弗于逮〕，梵語弗于逮，亦云弗婆提，華言勝身。以其身勝南洲故也。又翻為初，謂日初從此出也。在須彌山東。其土東狹西廣，形如半月，縱廣九千由旬；人面亦如半月之形，人身長八肘，人壽二百五十歲。（梵語須彌，華言妙高。梵語由旬，亦云踰繕那，華言限量。大論云：由旬有三：大者八十里，中者六十里，下者四十里。肘以一尺八寸為一肘。） 〔二、南閻浮提〕，梵語閻浮提，華言勝金洲。閻浮是樹，提是洲名。因樹立稱，故名閻浮提。在須彌山南，其土南狹北廣，形如車箱，縱廣七千由旬；人面亦像地形，人身多長三肘半，於中有長四肘者；人壽百歲，中夭者多。 〔三、西瞿耶尼〕，梵語瞿耶尼，華言牛貨。為彼多牛，以牛為貨，故名牛貨。在須彌山西，其土形如滿月，縱廣八千由旬；人面亦如滿月，人身長十六肘，人壽五百歲。 〔四、北鬱單越〕，梵語鬱單越，華言勝處。以其土勝三洲故也。在須彌山北，其土正方，猶如池沼，縱廣一萬由旬；人面亦像地形，人身長三十二肘，人壽一千歲，命無中夭。</p>

**來源：丁福保佛學大辭典**

<p>【名數】見四洲條。</p><p>參照：<a href="/dict/四洲">四洲</a></p>
