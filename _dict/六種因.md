---
title: 六種因
source: deerpark.app
---

**來源：陳義孝佛學常見辭彙**

<p>當有因、相續因、相因、作因、顯示因、傳因。</p>

**來源：法相辭典**

<p>★俱舍論六卷一頁雲：且因六種，何等為六？頌曰：能作、及俱有，同類、與相應，遍行、並異熟，許因為六種。論曰：因有六種。一、能作因。二、俱有因。三、同類因。四、相應因。五、遍行因。六、異熟因。對法諸師，許因唯有如是六種。如彼卷一頁至十三頁廣釋。</p>

**來源：三藏法數**

<p>﹝出楞伽經﹞ 〔一、當有因〕，謂現在六根，對於六塵所作之法為因，此因能招未來當有之果，故名當有因。（六根者，眼根、耳根、鼻根、舌根、身根、意根也。六塵者，色塵、聲塵、香塵、味塵、觸塵、法塵也。） 〔二、相續因〕，謂因一念之心，攀緣根塵，以成善惡之業，而招未來之果。於未來果，復起善惡之業，展轉無有斷絕，故名相續因。 〔三、相因〕，謂以所作善惡業相為因，由因感果，無有斷絕，故名相因。 〔四、作因〕，謂作勝因，已獲勝報，於勝報上，更作勝因，故名作因。 〔五、顯示因〕，謂一念妄想若生，必有所作善惡業相，如燈照物，顯然可見，故名顯示因。 〔六、待因〕，待即對也。謂妄想滅時還作，作時還滅，若相續念斷，則妄想不生；以妄對不妄，故名待因。</p>

**來源：丁福保佛學大辭典**

<p>【名數】見六因條。</p><p>參照：<a href="/dict/六因">六因</a></p>
