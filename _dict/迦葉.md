---
title: 迦葉
source: deerpark.app
---

### 陳義孝佛學常見辭彙

亦稱摩訶迦葉，為佛十大弟子之一，以頭陀第一著稱。身有金光，映蔽餘光使不現，故亦名飲光。在靈山會上，受佛正法眼藏，傳佛心印，為禪宗初祖。生平修頭陀行，遵佛囑於雞足山入滅盡定，待彌勒佛出世時，傳佛僧伽梨衣。



**來源：三藏法數**

梵語迦葉波，華言飲光。謂其身光炎涌，能映餘物故也。如來滅後，集諸大眾，於畢缽羅窟等處，結集阿毘曇藏。（梵語阿毘曇，華言無比法，即論也。）



### 丁福保佛學大辭典

【人名】又作迦攝。Kāśyapa，迦葉波，迦攝波之略。譯曰飲光。古代之姓氏。玄應音義二十四曰：「梵言迦葉波。迦葉，此云光。波，此云飲。」慧苑音義上曰：「迦葉，具云迦攝波，此曰飲光，斯則一家之姓氏。」佛十大弟子中，有頭陀第一之羅漢，謂之摩訶迦葉，略稱迦葉。見飲光及摩訶迦葉條。

參照：<a href="/dict/飲光">飲光</a>

參照：<a href="/dict/摩訶迦葉">摩訶迦葉</a>

【天部】七大仙，十大仙，並十鉢羅闍鉢底Prajāpati之一。又為韋陀Veda誦出之一人。孔雀王咒經等見其名。在密教與瞿曇，末建拏諸仙皆為配於胎藏外金剛部之一尊。



### 佛光大辭典

梵名Mahā -kāśyapa ，巴利名Mahā-kassapa   音譯之略稱。全名大迦葉、摩訶迦葉（‘葉’字音‘攝’）。又作迦葉波、迦攝波。意為飲光。為佛陀十大弟子之一。付法藏第一祖。生于王舍城近郊之婆羅門家。于佛成道後第三年為佛弟子，八日後即證入阿羅漢境地，為佛陀弟子中最無執著之念者。人格清廉，深受佛陀信賴；于佛弟子中曾受佛陀分予半座。佛陀入滅後，成為教團之統率者，于王舍城召集第一次經典結集。直至阿難（梵Ānanda  ）為法之繼承者，始入雞足山入定，以待彌勒出世，方行涅。禪宗以其為佛弟子中修無執著行之第一人，特尊為頭陀第一；又以‘拈花微笑’之故事，至今傳誦不絕。此外，過去七佛之第六佛亦稱迦葉佛。另佛弟子中，優樓頻

羅迦葉、伽耶迦葉等皆有迦葉之稱。佛陀入滅後三百年之小乘飲光部之祖亦與迦葉同名。﹝雜阿含經卷四十一、增一阿含經卷二十、卷三十五、卷四十四、佛本行集經卷四十五大迦葉因緣品、大迦葉本經、四分律卷五十四、五分律卷三十、毗尼母經卷一、有部芻尼毗奈耶卷一﹞（參閱‘金色迦葉’3528）


