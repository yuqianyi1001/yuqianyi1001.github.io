---
title: 嘉會壇曼陀羅
source: deerpark.app
---

**來源：丁福保佛學大辭典**

<p>【術語】曼陀羅之德名。設曼陀羅，以行灌頂，十方諸佛來集，生導師當來之嘉會也。</p><p>中臺大日之理法身，住於西方蓮華部之阿彌陀三昧，以領加持曼荼羅，為眾生說法，謂為嘉會曼荼羅。大日經具緣品之說法是也。是為自證會加持身之說。又領西方極樂之阿彌陀相而說法，是嘉會曼荼羅也。此為說聽和合之嘉運，故謂為嘉會。諸經之首所謂一時是也。大日經六曰：「青色是無量壽色，既到金剛實際。即以加持方便，善現大悲曼荼羅。」秘藏記鈔一曰：「大日住於阿彌陀三摩地，領加持曼荼羅，三部中蓮華部之曼荼羅也。」聖財集下曰：「五佛中前三佛，內證之三點無相法身也，三點中南方，理智不二之寶生也，不對於迷機，謂之為四身一體內證之自性壇王。西方之嘉會壇，始為對於迷機之淨土佛彌陀。一切淨土佛，彌陀之分身也。」</p>
