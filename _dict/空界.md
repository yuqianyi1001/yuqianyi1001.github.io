---
title: 空界
source: deerpark.app
---

**來源：法相辭典**

<p>★瑜伽三卷三頁雲：又色、明色、說名空界，及孔隙。又諸色恆相續者，謂世界中間。不恆相續者，謂于餘處。如是明色恆相續者，謂于自然光明天中。不恆相續者，謂于餘處。</p><p>★二解　瑜伽二十七卷三頁雲：雲何空界？謂眼耳鼻口咽喉等所有孔穴。由此吞咽，于此吞咽。既吞咽已；由此孔穴，便下漏洩。如是等類，說名空界。</p><p>★三解　瑜伽五十四卷十六頁雲：問：何等名空界？答：明暗所攝造色，說名空界。此亦二種。一、恆相續，二、不恆相續。若諸有情、所居處所，常暗常明；名恆相續。餘不爾處，非恆相續。當知此亦依止色聚。又此空界，光明攝者，名為清淨。隙穴攝者，名不清淨。</p><p>★四解　俱舍論一卷二十一頁雲：論曰：諸有門窗及口鼻等，內外竅隙，名為空界。如是竅隙，雲何應知？傳說：竅隙即是明。非離明，竅隙可取。故說空界，明為體。應知此體、不離晝夜，即此說名鄰阿伽色。傳說：阿伽、謂積集色。極能為礙，故名阿伽。此空界色，與彼相鄰；是故說明鄰阿伽色。有說：阿伽、即空界色。此中無礙，故名阿伽。即阿伽色，餘礙相鄰，是故說名鄰阿伽色。</p><p>★五解　法蘊足論九卷十九頁雲：雲何空界？謂空界有二種。一、內，二、外。雲何內空界？謂此身內所有各別空性空類，有執有受。此復雲何？謂此身中隨皮肉血骨髓等空、眼穴、耳穴、鼻穴、面門、咽喉、心腹腸肚等穴。由此通貯所飲所食，及令下棄。復有所餘身內各別空性空類，是名內空界。雲何外空界？謂此身外諸外所攝空性空類，無執無受。此復雲何？謂外空迥鄰阿伽色，是名外空界。前內此外，總名空界。</p><p>★六解　大毗婆沙論七十五卷九頁雲：問：空界、雲何？答：如契經說：有眼穴空，有耳穴空，有鼻穴空，有面門空，有咽喉空，有心中空，有心邊空，有通飲食處空，有貯飲食處空，有棄飲食處空，有諸支節毛孔等空；是名空界。阿毗達磨作如是說：雲何空界？謂鄰礙色。礙、謂積聚。即牆壁等。有色近此，名鄰礙色。如牆壁間空，叢林間空，樹葉間空，窗牖間空，往來處空，指間等空，是名空界。有作是說：此文應言雲何空界？謂鄰難除色。然色有二種。一者、易除。謂有情數。二者、難除。謂無情數。此空界色、多近非情牆壁樹等而施設故；名鄰難除色。舊對法者、及此國師、俱說空界、處處皆有。謂骨肉筋脈皮血身份，晝夜明形顯等處，皆有此色。問：緣空界色、眼識生不？有說：緣此，眼識不生。謂空界色。雖眼識境；而此眼識、畢竟不生。復有說者：緣空界色，眼識亦生。問：若爾；何故見不明了？答：此空界色，晝為明所覆，夜為所覆。故眼雖見；而不明了。</p><p>★七解　品類足論二卷十五頁雲：空界雲何？謂鄰阿伽色。</p>

**來源：丁福保佛學大辭典**

<p>【界名】六界之一。謂無邊之虛空也。</p>
