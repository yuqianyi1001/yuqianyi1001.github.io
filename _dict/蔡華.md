---
title: 蔡華
source: deerpark.app
---
### 佛光大辭典

又稱蔡花、白蓮華（花）。印度稱為芬陀利華（梵puṇḍarīka  ）。有二說：(一)取千歲靈龜遊蓮華上之故事，因靈龜出自蔡地，故稱蓮華為蔡華。史記龜策傳：‘龜千歲乃遊蓮華之上。’又觀經散善義楷定記曾載：‘明王將出，必有白龜乘千葉白蓮來現。’由此而有蔡華之稱。然道隱之教行信證略贊卻不用此說，謂此華直接稱蔡華，是以此華之稀有，一如靈龜之稀有，故有此稱。(二)為顯其殊勝于普通之蓮華，故特稱為芬陀利華。觀經散善義（大三七·二七八上）：‘言分陀利者，名人中好華，亦名希有華，亦名人中上上華，亦名人中妙好華，此華相傳名蔡華。’（參閱‘芬陀利華’3507）



### 丁福保佛學大辭典

【故事】蓮華之異名。蔡，靈龜名。出自蔡地。取千歲靈龜遊蓮華上之故事，名蓮華為蔡華。論語公冶長篇註曰：「蔡國君守龜。」史記龜策傳曰：「龜千歲乃遊蓮華之上。」觀經散善義曰：「言分陀利者，名人中好華，亦名希有華，亦名人中上上華，亦名人中妙好華。此華相傳名蔡華。」



