---
title: 一境三諦
source: deerpark.app
---

**來源：陳義孝佛學常見辭彙**

<p>又名圓融三諦，或不思議三諦，即空假中三諦圓融於一境的意思。天台宗說，諸法無自性，謂之空，因緣所成，謂之假，即空即假，謂之中。如此三諦之理融洽於一境，三即一，一亦即三，圓融無礙，謂之一境三諦。</p>

**來源：丁福保佛學大辭典**

<p>【術語】空假中三諦，融即於一境之意。又曰圓融三諦，不思議三諦。是天台圓教之說。諸法無自性，故為空，因緣所成，故為假，即空即假，故為中。如是一一之境，三諦之理，鎔融相即，三一一三，無礙圓融，為絕對不可思議也。法華玄義第一，謂此妙諦為天然之性德。蓋此意也。但就三千即空假中之意言之，則有山家山外之異義。山家之智禮，謂三諦皆具三千。山外之神智，謂三千定是妙假。固執空中不具三千。</p>
