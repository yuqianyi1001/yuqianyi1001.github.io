---
title: 槌砧
source: deerpark.app
---

**來源：丁福保佛學大辭典**

<p>【物名】承槌打之木，謂之槌砧。拈打之小木謂之槌。槌為本器。為槌而有砧。勅修清規維那曰：「左手按砧，（中略）右手鳴椎，高不過五寸，聲絕方下椎，急緩合度。」</p>

**來源：佛光大辭典**

<p>即在律院、禪堂眾僧齊集時用來令大眾靜肅之敲擊器具。又作槌靜、椎砧、槌墩。槌，指敲擊之工具；砧，指承受槌擊之小木台。槌系以短木柄貫穿之，砧則呈褲狀，二者皆為八角形之木制物，象征佛教宇宙觀中須彌山之八方。</p><p>打槌，又稱打靜。打靜之法，載于敕修百丈清規卷四兩序章東序知事維那條（大四八·一一三二中）：‘每日二時赴堂，堂前鐘鳴，離位入堂，聖僧前左手上香，退兩步半，問訊合掌而入椎邊立。先看逐日回向神示名位，鐘鼓絕，鳴椎一下。眾展缽已，再鳴椎一下，合掌默回向當日神示。左手按砧，舉雲（仰憑大眾，念清淨法身毗盧遮那佛、圓滿報身十號雲雲）右手鳴椎，高不過五寸，聲絕方下椎，急緩合度。’四分律刪繁補闕行事鈔卷下四（大四○·一四六中）：‘維那先戶外具儀斂掌，傍門面入已，至打處，立合掌，右手取椎舉起，擬砧訖，然後打一聲，不得有重響。’打槌之法，又有于砧面上回右槌打，稱為順槌；回左槌打，稱為逆槌。</p><p>又打槌之時，除齋粥之外，舉凡僧堂內開缽、念佛、唱食、遍食、施財、白眾等時刻亦敲打之，另于知事告退、禮請知事、住持入院開堂將說法時，亦皆行打槌之作法。﹝敕修百丈清規卷八法器章椎條、禪苑清規卷一器箋唄器門﹞</p>
