---
title: 人因
source: deerpark.app
---

### 丁福保佛學大辭典

【術語】為人生原因之行為也。生享尊貴者，施惠普廣，敬禮三寶及長者，忍辱不瞋，柔和謙下，博聞經戒故也。又布施貧窮，持戒不犯十惡，忍辱不亂精進勸化，一心奉孝盡忠，故具大富，長壽，端正，威德。受卑賤之生者，憍慢，剛強，不恪，放逸，不禮事三寶，盜竊以為生活，負債不返納故也。至誠不欺，誦經護戒，使人遠惡就善，不求人之長短，則口氣香潔，身心安樂，為人所稱譽，決不受誹謗。至誠無而欺人，於眾中罵詈說法者，見諸同學輕蔑，不見他事而作過為鬥亂兩舌，則常受誹謗及憎惡，形醜惡而心意不安，常懷恐怖。勇猛，憶念，梵至三勝生於人天。釋氏要覽曰：「人因。（中略）由先造增上下品身語意妙行，故生人道。」



### 佛光大辭典

人生于此世，其容貌、思想、行為、夭壽、貧富等果報之過去因。釋氏要覽卷下述，生于人道，所受業報不同，如富貴或貧賤，如端正或醜惡，如安樂或恐怖等，皆系由于業因之不同所致。如受卑賤生者，因x慢、剛強、不恪、放逸、不禮事三寶等故；若至誠不欺、誦經護戒、使人遠惡就善、不求人之長短，則口氣香潔，身心安樂，為人所稱譽，決不受謗。生享尊貴者，乃施惠普廣、敬禮三寶及長者、忍辱不嗔、柔和謙下、博聞經戒之故。﹝業報差別經﹞


