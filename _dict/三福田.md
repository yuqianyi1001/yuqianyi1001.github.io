---
title: 三福田
source: deerpark.app
---

**來源：三藏法數**

﹝出優婆塞戒經﹞ 〔一、報恩福田〕，謂父母有養育之恩，師長有教誨之恩，若能供養恭敬，非惟報答其恩，抑且自然獲福，是名報恩福田。 〔二、功德福田〕，謂若能恭敬供養佛法僧三寶，非但成就無量功德，亦能獲其福報，是名功德福田。（佛，梵語具云佛陀，華言覺。僧，梵語具云僧伽，華言和合眾。） 〔三、貧窮福田〕，謂若見貧窮困苦之人，當起慈愍之心，以己所有資生等物而給施之，雖不求報，則亦自然獲福，是名貧窮福田。



### 丁福保佛學大辭典

【名數】一報恩福田，父母師長也。二功德福田，佛法僧之三寶也。三貧窮福田，貧窮困苦之人也。見優婆塞戒經二。

【名數】見福田條。

參照：<a href="/dict/福田">福田</a>


