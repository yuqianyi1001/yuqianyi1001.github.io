---
title: 曇摩難提
source: deerpark.app
---

### 丁福保佛學大辭典

【人名】Dharmānandī，比丘名，譯曰法喜，兜佉勒人，苻秦建元中至長安，與道安佛念等共譯出中阿含，增一阿含及毘曇心等一百六卷。及後姚萇寇關內，辭還西域。不知所終。後僧伽提婆校正難提所譯二阿含，今經是也。高僧傳一曰：「曇摩難提，此云法喜，兜佉勒人。（中略）以苻氏建元中至於長安。及姚萇寇逼關內，人情危阻，難提即辭還西域。不知所終。」



### 佛光大辭典

梵名Dharma -nan=di 。又作曇無難提、難陀。意譯法喜。兜依展人。幼年出家，聰慧明敏，遍閱三藏典籍，尤熟解增一阿含及中阿含，深為國人所推重。前秦建元二十年（384）至長安，與道安、竺佛念等共譯出中阿含五十九卷、增一阿含四十一卷，凡一百卷（一說九十二卷），為大部譯經之始。師道譽甚隆，頗受苻堅禮遇，及苻堅為姚萇縊殺，于後秦建初六年（391），為姚F譯出阿育王息壞目因緣經一卷。又據歷代三寶紀卷八所載，師另譯出三法度論二卷、僧伽羅剎集經二卷等。但據梁高僧傳卷一所載，姚萇寇逼關內之際，師即辭歸西域，不知所終。阿含二經後由僧伽提婆校正，即今所傳之經。﹝增一阿含經序、阿育王子法益壞目因緣經序、出三藏記集卷二、卷七、卷九、卷十、歷代三寶紀卷三、開元釋教錄卷三﹞


