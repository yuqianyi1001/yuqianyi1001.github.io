---
title: 早離速離
source: deerpark.app
---

### 丁福保佛學大辭典

【傳說】兄弟二人名。以其早離父母，故名。淨土本緣經：「無數劫昔有國，名摩濕波吒。有梵志名長那，妻名摩耶斯羅。生二子，兄云早離，弟云速離。兄七歲弟五歲時，母摩耶斯羅病死。父娶後妻，時遇饑年，父入海求食。繼母在家欲害二子，欺二子，引之海岸，棄於絕島而還。二子在孤島晝夜悲痛，遂發願言：願我常在此島修菩薩行，利益十方之人，發如此一百願而命終。父自海來，求子不得，問之鄰人，知棄於孤島，遂往覓之，唯見白骨。乃啼哭發願：我願度諸惡眾速成佛道，又願我常住娑婆世界說法教化。此時之長那，即今之釋迦如來。摩耶斯羅者，西方阿彌陀如來也。早離者觀音菩薩也。速離者大勢至菩薩也。海岸之絕島，即今補陀洛山也。」此經一卷，經目不載。蓋偽撰者。


