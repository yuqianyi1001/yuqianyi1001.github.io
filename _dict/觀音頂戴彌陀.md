---
title: 觀音頂戴彌陀
source: deerpark.app
---
### 丁福保佛學大辭典

【圖像】觀無量壽經述觀音之相曰：「毘楞伽摩尼寶，以為天冠，其天冠中，有一立化佛，高二十五由旬。」大日經一曰：「北方大精進，觀世自在者。光色如皓月，商佉軍那花。微笑坐白蓮，髻現無量壽。」龍樹十二禮曰：「觀音頂戴冠中住，種種妙相寶莊嚴，能伏外道魔憍慢，故我頂禮彌陀尊。」般舟讚曰：「天冠化佛高千里，念報慈恩常頂戴。」往生禮讚曰：「西方阿彌陀佛，觀音頂戴冠中住。」



