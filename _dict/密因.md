---
title: 密因
source: deerpark.app
---

**來源：丁福保佛學大辭典**

<p>【術語】首楞嚴經之經題曰：「密事密因修證了義。」如來之果德名秘密藏，入此秘密藏之因行云密因。又密者經所說之陀羅尼，是非凡小之所能知，故名密，密即因也。楞嚴經八曰：「亦名如來密因修證了義。」同義疏八中曰：「三世果人入秘密藏，以此為因，密之因也。又此大定行一切行，而非凡聖之所知，故名為密，密即因也。」</p><p>佛菩薩之本地也。佛菩薩之本地，秘而人不能明，故云密印。楞嚴經六曰：「我滅度後，勅諸菩薩及阿羅漢，應身生彼末法之中，作種種形度諸輪轉，或作沙門白衣居士人主宰官童男童女。如是乃至婬女寡婦奸偷屠販與其同事，稱讚佛乘令其身心入三摩地，終不自言我真菩薩真阿羅漢，泄佛密因，輕言未學，唯除命終陰有遺付。」同義疏六下曰：「真聖利物終不可測，以承佛制不妄漏泄，此聖真因唯聖自證，故云密因。未學之前不可輕說，陰有遺付者不顯稱也。此開臨終密有表示，遺囑弟子，如求那屈指事。」</p>

**來源：佛光大辭典**

<p>(一)如來證悟了義之果德名秘密藏，而達到此秘密藏之因行，稱為密因。密，乃經上所說之陀羅尼，非凡小所能知，故稱密，密即因。楞嚴義疏卷八之二（大三九·九三三上）：‘三世果人入秘密藏，以此為因，密之因也。又此大定具一切行，而非凡小之所能知，故名為密。密即因也。’﹝首楞嚴經序、大日經卷五﹞</p><p>(二)指佛菩薩之本地。楞嚴義疏卷六之二（大三九·九一四下）：‘真聖利物，終不可測，以承佛制，不妄漏洩，此聖真因，唯聖自證，故雲密因。’﹝首楞嚴經卷六﹞</p>
