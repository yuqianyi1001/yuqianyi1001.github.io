---
title: 二種常
source: deerpark.app
---

**來源：三藏法數**

﹝出大智度論﹞ 〔一、百歲至劫滅名常〕，百歲至劫滅名常者，謂諸菩薩，若住百歲、千萬億歲、若一劫，乃至八萬劫後，方始入滅，是名為常。此乃久遠住世為常，非不遷不變之常也。 〔二、常住不壞名常〕，常住不壞名常者，謂諸菩薩，煩惱之惑已滅，則真常之理方顯，真常之理，不生不滅，不壞不變，是名為常也。



### 丁福保佛學大辭典

【名數】智度論所說：一、如菩薩自百歲經八萬劫，至於入滅，長時間之無變化，謂之常，非真常也。二、常住不壞為常，是真常也。


