---
title: 得勝堂
source: deerpark.app
---
### 佛光大辭典

天帝（帝釋天）與阿修羅交戰得勝，令毗首羯磨建造最為殊勝之堂殿，稱為得勝堂。又稱最勝堂。帝釋天為守護佛法之善神，乃諸天之主。阿修羅為惱害佛法之鬼神類，好嗔恨，專以戰鬥為能事。經典中常記載帝釋天與阿修羅交戰之故事，兩方各有勝敗，若世間之人孝養父母、恭敬沙門婆羅門，則帝釋天勝利，反之則阿修羅勝利。毗首羯磨為司掌建築雕刻之神匠，其工藝最為巧妙。據止觀輔行傳弘決卷五之二載，帝釋天戰勝修羅，遂令巧匠毗首羯磨造一堂殿，名為最勝，東西百由旬，南北六十由旬，堂有百間，每間有七支露台，每一台上各有七玉女，每一玉女各有七使人，皆由帝釋天優給衣食、莊嚴之具，此堂于千世界中無可媲美者，故稱最勝；又因其系交戰得勝而造，故稱得勝。摩訶止觀卷五上（大四六·五二中）：‘譬如毗首羯磨造得勝堂，不疏疏不密，間隙容，巍巍昂昂，峙于上天。’



### 丁福保佛學大辭典

【雜名】天帝與修羅戰而勝，令毘首羯磨作最勝之堂名曰得勝堂。止觀五曰：「毘首羯磨造得勝堂。」同輔行曰：「長阿含云：天帝與修羅戰勝，更造一堂名為最勝。（中略）此堂無比，故云最勝。今云得勝者，猶戰得勝而造此堂。」



