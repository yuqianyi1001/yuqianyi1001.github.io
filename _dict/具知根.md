---
title: 具知根
source: deerpark.app
---
### 法相辭典

★如三根中說。

★二解　如三無漏根中說。

★三解　成唯識論七卷二十一頁雲：諸無學位無漏九根，一切皆是具知根性。

★四解　雜集論十卷十二頁雲：具知根者：謂于無學道所有諸根。言諸根者，即前所說九根，除憂根，于無學道中，說名具知根。具知者：謂阿羅漢等，此所有根，名具知根。無學身中，無有憂根。所應學無故。

★五解　法蘊足論九卷六頁雲：雲何具知根？謂阿羅漢所有無學慧，慧根，及慧解脫，俱解脫，于四聖諦，已現觀而現觀；為得現法樂住故；諸根轉。是名具知根。

★六解　大毗婆沙論一百四十三卷二頁雲：問：具知根雲何？答：漏盡阿羅漢諸無學慧，慧根，及所有根，慧解脫俱解脫能得現法樂住。此中漏盡阿羅漢諸無學慧慧根者：此說慧根。及所有根慧解脫俱解脫能得現法樂住者：說餘八根。總此九根，名具知根。問：學者亦有現法樂住；何故但說無學耶？答：亦應說學；而不說者，當知有餘。有說：此中舉終顯始。若說無學，得現法樂住；當知已說學亦得現法樂住。如舉終顯始；舉已度，顯初入，舉究竟，顯加行，當知亦爾。復次此說名義勝者。以法言之，則無學法勝。以補特伽羅言之，則無學補特伽羅勝。有說：此中說得輕安樂，非煩惱熱所損者。學，雖得輕安樂；而猶為煩惱熱所損。是故不說。復次此中說受輕安樂，自在廣大者。學，于所作，有所作故；雖受輕安樂；而不自在。亦不廣大。如王，未除一切怨敵；雖受王樂；而不自在，亦不廣大。彼亦如是。是故不說。有說：此中說已息煩惱，意言已滿牟尼相者。學則不然。是故不說。有說：此中說有現法樂住，無後世樂住者。學于二世，皆有樂住。是故不說。由如是等諸因緣故；無學說樂住，非學。又雲：問：何故名具知根？答：已知而知，已現觀而現觀。不斷無智。先已斷故。名具知根。



### 陳義孝佛學常見辭彙

三無漏根之一。見三無漏根條。



### 丁福保佛學大辭典

【術語】三無漏根之一。無學道之無漏智也。俱舍論二曰：「在無學道，知己已知，故名為知。有此知者，名為具知。或習此知，已成性者，名為具知。」



