---
title: 願行
source: deerpark.app
---

### 陳義孝佛學常見辭彙

誓願和修行。



### 丁福保佛學大辭典

【術語】誓願與修行也。此二者相待而成事，缺一不可也。大智度論七曰：「莊嚴佛國事大，獨行功德，不能成，故要須願力。譬如牛力雖能挽車，要須御者，能有所至。」讚阿彌陀佛偈曰：「一切菩薩增願行。」玄義五上曰：「念念開發，一切法界，願行事理，自然和融。」



### 佛光大辭典

願與行之並稱。又作行願。願乃志願，行乃行業、實踐。依仁王護國般若波羅蜜多經疏卷下二及釋禪波羅蜜次第法門卷一上等之解說，志願所向，須有行業方得滿足，行業須有志願方得結果；故願與行常不相離，相輔相成而成其果。如一切菩薩發四弘誓願，以六度之行業而成佛果。又如法藏菩薩于五劫發四十八願，經兆載永劫，修無量之行業，而成阿彌陀佛。另據大智度論卷七之說，佛國事大，獨行功德難以成就，須藉願力方能達成；如牛力雖能挽車，亦須禦者，方有所至。準此，各經論于願力或行業之重要性所強調者各具特色。又日本淨土宗各派之間于‘願、行’之解釋頗有出入，或謂‘願’系指發願心，‘行’則指念佛，兩者均屬眾生自力之作為；或謂願、行兩者俱屬佛力；或謂‘行’字之意義應指日常之諸善行。﹝華嚴經普賢行願品卷四十、仁王護國般若波羅蜜多經卷下奉持品、菩提心論、贊阿彌陀佛偈﹞


