---
title: 非想天八苦
source: deerpark.app
---

**來源：丁福保佛學大辭典**

<p>【名數】八苦者，不但人間，乃至非想天亦有之。法華文句六曰：「非想亦有八苦之火：心生異念名生苦，念念不住名老苦，行心擾擾妨定名病苦，退定是死苦，求定不得是求不得苦，求定不得必有於障，即怨憎會苦，四陰心即五盛陰苦。」按，非想八苦，文僅列七。攷諸文句記曰：「文已列七，闕愛別離，應云失定時苦，名愛別離。」</p>
