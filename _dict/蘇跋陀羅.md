---
title: 蘇跋陀羅
source: deerpark.app
---
### 丁福保佛學大辭典

【人名】Subhadra，舊稱須跋陀，譯曰善賢，佛最後之弟子名。西域記六曰：「蘇跋陀羅，唐言善賢，舊曰須跋陀羅訛也。」慧琳音義十八曰：「蘇跋陀羅，阿羅漢名也，唐言善賢。是佛在世時，最後得度聖弟子也，即涅槃經中須跋陀羅是也。」拘尸那城之梵志也，壽一百二十，通四圍陀經，聰明多智，得五神通，得非想非非想定，聞佛涅槃，往佛所，聞八聖道，遂成羅漢。涅槃經四十曰：「佛告阿難：是婆羅林外有一梵志，名須跋陀，其年極老已百二十。雖得五通，未捨憍慢。」大般涅槃經下曰：「拘尸城有一外道，年百二十，名須跋陀羅。聰明多智，誦四毘陀經。」智度論三曰：「須跋陀梵志，年百二十歲，得五神通。」



