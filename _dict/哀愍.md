---
title: 哀愍
source: deerpark.app
---

**來源：法相辭典**

<p>★瑜伽八十三卷十七頁雲：言哀愍者：謂如有一、由諸善行，無損惱行，哀愍于他。</p><p>★二解　瑜伽九十一卷二十一頁雲：當知此中，于諸有情，長時哀愍，燻修其心，住最後有，諸大菩薩，見諸愚夫，墮貪愛河，順流漂溺，為五相苦之所逼切。既觀見已；深起大悲。何等為五？一者、見彼墮貪愛河，不正尋思，不可愛水，常所逼觸。二者、見彼內外六處，三毒火雞，住于兩岸。三者、見彼在于欲界，眾多憂苦，種種災橫，諸惡毒剌，遍布其下。四者、見彼在于色界，世間慧眼有所闕故；猶如盲冥，處在其中。五者、見彼在無色界，世間慧眼、已圓滿故；諸聖慧眼、有所闕故；猶如昏居在其上。既見如是墮貪愛河諸有情類，遍于一切，皆不寂靜，若觸、若岸、若下中上苦逼迫已；發起大悲。是名哀愍。</p><p>★三解　瑜伽九十八卷二頁雲：無緣而起利樂二心，無緣而起慈悲二心；當知如此是哀愍義。由哀愍故；不惱于他。是故當知一切哀愍、與彼相違。</p>

**來源：丁福保佛學大辭典**

<p>【術語】哀者悲哀。愍者憐愍。見人苦而起之慈悲情也。勝鬘經曰：「哀愍覆護我。」無量壽經下曰：「如來普慈哀愍，悉令度脫。」寶窟上末曰：「哀者悲也，愍者慈也。」</p>
