---
title: 母主
source: deerpark.app
---

### 丁福保佛學大辭典

【術語】金剛界五部，胎藏界三部，各立部主與部母，部主如國王，部母如國母。部母一曰母主。對於部主為能生之母也。秘藏記末曰：「五部定母主如何？毘盧遮那佛部主源，故無母。阿閦金剛部主，金剛波羅蜜為母也。寶生寶部主，寶波羅蜜為母也。無量壽蓮華部主，法波羅蜜為母也。不空成就羯磨部主，羯磨波羅蜜為母也。據四波羅蜜出生四佛之義所立之文也。三部定母主如何？佛部金輪佛頂為主虛空眼為母，又云佛眼也。蓮華部馬頭觀音為主，伴陀羅縛字尼是白衣觀音也。此為母，金剛部金剛手為主。又云三世勝金剛，忙摩雞為母。」



### 佛光大辭典

又作部母。于密教中，金剛界五部、胎藏界三部各立部主與部母，部主如國王，為各部中心之本尊；部母如國母，為產生部主或其他諸尊之本尊，相對于部主而為能生之母。﹝秘藏記卷末﹞（參閱‘部主部母’4813）


