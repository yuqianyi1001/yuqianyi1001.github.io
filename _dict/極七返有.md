---
title: 極七返有
source: deerpark.app
---
### 佛光大辭典

梵語saptakṛdbhavaparama。又作極七返生。意謂至多僅須往返七次受生。即住于預流果而尚未斷除煩惱之聖者，必須在人天之中往返七次受生，始得入于涅。增一阿含經卷二十（大二·六五三下）：‘極遲經七死七生。’﹝雜阿含經卷六、北本大般涅經卷三十六、俱舍論卷二十三﹞（參閱‘四向四果’1683）



### 法相辭典

★大毗婆沙論四十六卷十五頁雲：極七返有者：謂唯受七有。問：應言十四有，或二十八有。若此唯依本有說者；應言十四有。天上、人中、各七有故。若依本有中有說者；則二十八有。天人各有十四有故。謂七本有及七中有。何故但說極七有耶？答：如七葉樹，不過七故；說極七有。謂天、與人、本有、中有、各有七故。如餘經說：佛轉法輪，四諦三轉十二行相。非唯三轉十二行相；應說十二轉四十八行相。謂于四諦各有三轉十二行相。然一一諦、各有三轉十二行相。不過三轉十二行相，故說此言。餘經亦說：有七處善、及三義觀，速于聖法毗奈耶中，能盡諸漏。不應但說有七處善。彼應說有三十五處善，或無量處善。不過七故；作如是說。謂于五蘊，或于餘法、一一各有七處善故。此亦如是。又餘經說：芻！我今當說二法。二、謂眼、色乃至意、法。彼不應言二；應說有十二。不過二故；說二法言。此亦如是。問：何預流唯經七有流轉往來，不增不減。脅尊者曰：若增、若減

★、亦俱生疑。唯受七有，不違法相；故不應責。復次彼異熟因、但有爾所感異熟果勢力在故。復次彼業力故，能受七有。聖道力故，不至第八。如為七步毒蛇所螫。大種力故，能令七步。毒勢力故，不至第八。復次若受八有；彼第八生、應無聖道。聖道法爾不依欲界第八身故。彼第八生、若無聖道；應見諦已、還不見諦。得聖果已、還不得果。入現觀已、還不現觀，成聖者已、還作異生。勿有斯過，故唯七有。復次若受八有；便越三世過伽沙應正等覺法毗奈耶。則于如來、非內眷屬。如過七族，不名為親。復次增上忍時，已除欲界人天七生；色無色界處別一生。于諸餘生，得非擇滅。若法、已得非擇滅者，必不現前。故唯七有。復次彼于欲界上下七處，有受生義。七處、謂人及六欲天。于中往來，人天相間；故受七有。復次欲界九品煩惱勢力有差別故；彼受七有。復次彼于七有，修七覺支，得圓滿故；唯受七有。復次彼于七有，修七依定；七種聖道、得圓滿故；唯受七有。復次彼于七有，修七隨眠能對治道，得圓滿故；唯受七有，不增不減。七生天中七生人中者。此依圓滿預流而說。故人天有，等受七生。然有預流，人天生別。謂或天七、人六，或人七、天六，或天六、人五，或人六、天五，或天五、人四，或人五、天四，或天四、人三，或人四、天三，或天三、人二，或人三、天二，或天二、人一，或人二、天一。此中且說極多生者。故說預流、人天各七。



### 丁福保佛學大辭典

【術語】與極七返同。見極七返項。

參照：<a href="/dict/極七返">極七返</a>

參照：<a href="/dict/極七返">極七返</a>



