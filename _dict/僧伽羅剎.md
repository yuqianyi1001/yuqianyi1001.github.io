---
title: 僧伽羅剎
source: deerpark.app
---

### 丁福保佛學大辭典

【人名】Saṁgharakṣa，譯曰眾鬼。佛滅七百年頃，出世於須賴國，撰集佛行經等。



### 佛光大辭典

梵名Saṃgharakṣa  。又作僧伽羅叉。意譯眾護。須賴國人。早年出家學道，遊化諸邦，至印度西北健馱邏國，為甄陀Y貳王之師。聰明絕世，多所述作，纂有修行經、大道地經、僧伽羅剎所集經等經。其中，僧伽羅剎所集經敘述佛陀自成道後至涅間之諸種事蹟，特以載有佛陀遊化坐夏之年次而著稱于世。出三藏記集卷九所載關中出禪經序，提出坐禪三昧經之五門乃抄自婆須蜜、僧伽羅叉、漚波崛、僧伽斯那、勒比丘、馬鳴、羅陀之禪要；又最初之觀淫恚癡相及其三門，皆為僧伽羅叉所撰。依此可知，僧伽羅剎擅長于禪觀之法。

師于臨終時，曾自誓言：若我果真是立根得力之大士，則願立于此樹下，手援其葉而棄此身，雖以那羅延力大象之勢，亦無能移我毛發，縱使付之荼毗（火葬），亦無法燒焦此葉。言畢而命終，時Y貳王親臨而不能動師之遺骸，遂以巨象挽之，亦不能搖，至行荼毗時，其葉亦不傷。相傳其後上升兜率天，為賢劫第八佛，當來下生名柔仁佛。

梁代僧僧v之薩婆多部記載，僧伽羅剎為第二十九祖；佛大跋陀羅師宗相承略傳稱之為第二十六祖。關于其出生年代，僧伽羅剎所集經序載為佛陀入滅七百年；又所揭甄陀Y貳王即迦膩色迦王，則僧伽羅剎與王同年代，且較王年長。又若據傳為僧伽羅剎所撰大道地經即東漢安世高所譯之大道地經，則僧伽羅剎之出世當在西元二世紀以前。﹝出三藏記集卷二、卷十、卷十二、淨土教□起原及發達﹞


