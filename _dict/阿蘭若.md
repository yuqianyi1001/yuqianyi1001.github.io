---
title: 阿蘭若
source: deerpark.app
---
### 佛光大辭典

梵語aranya，巴利語arañña 之音譯。又作阿練茹、阿練若、阿蘭那、阿蘭攘、阿蘭。略稱蘭若、練若。譯為山林、荒野。指適合于出家人修行與居住之僻靜場所。又譯為遠離處、寂靜處、最閒處、無諍處。即距離聚落一俱盧舍而適于修行之空閒處。其住處或居住者，即稱阿蘭若迦（梵āraṇyaka  ）。

據慧苑音義卷上載，阿蘭若有三種：(一)達磨阿蘭若（梵dharma -araṇya ），乃求菩提之道場。(二)摩登伽阿蘭若（梵mātaṅga -araṇya ），即墳場，或距村落一俱盧舍，即大牛之吼聲不能聽聞之處。(三)檀陀伽阿蘭若（梵daṇḍaka -araṇya ），即無人煙之沙磧。至後代，一般之寺院精舍亦稱阿蘭若，多位于遠離繁囂城市，而又便于出家、在家人出入之僻靜郊野。此外，比丘為修行而常居于阿蘭若，稱阿蘭若行，屬于十二頭陀行之一。﹝大毗婆沙論卷一三六、有部毗奈耶卷二十四、薩婆多毗尼毗婆沙卷五、大日經疏卷三、俱舍論光記卷十三、大乘義章卷十五、玄應音義卷二十三﹞



### 陳義孝佛學常見辭彙

華譯為寂靜處，是比丘所居住的寺院的總稱。



### 丁福保佛學大辭典

【術語】Āriṇya，寺院之總名。是比丘之住處。又作阿蘭那，阿蘭攘，阿蘭若迦，阿練若，阿爛拏，阿練茹，曷剌[羊*兒]等。譯曰無諍聲，閑寂，遠離處。離人里五百弓之處。華嚴經一曰：「阿蘭若法，菩提道場。」大乘義章十五曰：「阿蘭若者，此翻名為空閑處也。」慧苑音義上曰：「阿蘭若言阿蘭那，正云阿蘭攘，此翻無諍聲。」玄應音義一曰：「阿蘭拏（友加反），或云阿蘭若，或云阿練若，皆梵音輕重耳。此云空寂，亦無諍也。」玄應音義三曰：「阿蘭那行，或言阿爛拏，正言曷剌[羊*兒]。曷，此云無。剌[羊*兒]，此云諍。名無諍也。曷，阿葛反，或苦曷反。」金剛頂纂要曰：「阿蘭那者，此云寂靜。」飾宗記五本曰：「阿蘭若迦，去村五百弓，云住無諍處人也。」可洪音義八曰：「阿蘭那，此云無諍，云空家也。」大日經疏三曰：「阿練若，名為意樂處，謂空寂行者所樂之處。或獨一無侶，或二三人，於寺外造限量小房。或施主為造，或但居樹下空地，皆是也。」四阿含暮抄上曰：「阿練茹。」



