---
title: 畫像
source: deerpark.app
---
### 丁福保佛學大辭典

【圖像】尊勝佛頂修瑜伽法儀軌上曰：「其所畫布[(畾/(冗-几+互))*毛]等，大小隨意。（中略）於蓮華臺上結跏趺坐，白肉色，兩手臍下如入禪定，掌中承蓮華，於蓮華上有金剛鉤，如上頂輪王等，種種光明五智冠等，一依瑜伽圖，皆於白蓮華座結跏趺坐（云云）。」

【物名】彩畫之佛像也。密教謂之曼陀羅。法華經方便品曰：「若人於塔廟寶像及畫像以華香幢蓋敬心而供養。」大唐內典錄一曰：「秦景使還於月支國，得優填王旃檀像，師第四畫像樣。來至雒陽，帝勅圖之，於西陽城門及顯節陵上供養。自爾素丹流演於今。」



