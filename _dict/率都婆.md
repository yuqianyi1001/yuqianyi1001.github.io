---
title: 率都婆
source: deerpark.app
---

### 丁福保佛學大辭典

【術語】Stūpa，又作窣堵波、窣覩波、素覩波、藪斗婆，舊稱藪偷婆、私鍮簸、數斗波、鍮婆、塔婆、兜婆、塔、浮圖等。奉安佛物或經文，又為標幟死者生存者之德，埋舍利、牙、髮等，以金石土木築造，使瞻仰者。譯曰大聚、方墳、圓塚、靈廟、高顯處、功德聚等。西域記一曰：「窣堵波，即舊所謂浮圖也。又曰偷婆，又曰塔婆，又曰私偷簸，又曰數斗波，皆訛也。」起世經二曰：「蘇偷婆，隋言大聚。」法華文句三曰：「塔婆，此云方墳。方墳如此土塚墓，大灌頂翻為塚也。」玄應音義六曰：「諸經論中，或作數斗波，或作塔婆，或作兜婆，或云偷婆，或言蘇偷婆，或作脂帝、浮都，亦言支提、浮圖，皆訛略也。正言窣都波，此譯云廟，或云方墳，此義翻也。或云大塚，或云聚相，謂累石等高以為相也。案塔字諸書所無。唯葛洪字苑云：塔，佛堂也。」釋迦法中佛成道時，二商來得世尊之爪髮而起塔，是起塔之嚆矢，又波斯匿乞佛之長髮而起塔，是亦為最初。佛滅後有十大塔，阿輸迦王時有八萬四千舍利塔，此等為佛塔也。據十二因緣經，則許凡僧已上造塔。依位之高下而塔之級層有限制，在家不許之。密教別設五輪形之塔，以為大日如來之標幟，許僧俗一般立於墓所，由是而謂之塔者，乃佛塔，謂之塔婆者乃五輪，兩者有區別焉。見塔條。

參照：<a href="/dict/塔">塔</a>



### 佛光大辭典

梵語stūpa 之音譯，又作卒都婆、@堵波、藪鬥婆。巴利語為 thūpa 。略稱塔婆、兜婆、浮圖、塔。在古代印度原為形如饅頭之墓。釋尊滅後，率都婆不止為墳墓之意，已有紀念物之性質，尤以孔雀王朝建設許多由鍊瓦構築之塔，埋有佛陀之遺骨、所持品、遺發等，故漸演變為聖地之標幟及莊嚴伽藍之建築。其後，有以塔為中心，而興起新佛教運動，遂發展成為大乘佛教。

在中國、日本，塔與金堂並列為重要之建築物，用以奉納佛舍利，為寺院之象征。其三重塔或五重塔最上方之相輪部分，保有印度之風格。又為追薦死者，有在細長板上，制成如塔形之塔婆，立于墓側之習慣。此種板塔婆，稱為率都婆、塔婆，而在建築物者，則僅稱塔，以便區別。書寫經文于率都婆木板，稱為率都婆經。于密教，特別設立五輪形之塔，以為大日如來之標幟。系基于五輪思想，即一切萬法由地、水、火、風、空五要素生成，依此而成之肉身，當下即為佛身。又密教之佛、菩薩像中有以塔為三昧耶形，或以之為持物者。（參閱‘塔’5421）


