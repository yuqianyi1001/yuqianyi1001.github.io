---
title: 十二因緣異名
source: deerpark.app
---
### 佛光大辭典

指十二因緣之諸異稱。(一)又作十二重城。五苦章句經（大一七·五四四中）：‘一切眾生常在長獄，有十二重城圍之，以三重棘籬籬之。’以十二重城譬十二因緣，眾生依十二因緣，涉三世而輪回六道，猶有十二重城圍之，故稱之。

(二)又作十二率連。出自增一阿含經卷四十。以三世系續，故稱率連。

(三)又作十二輪。出自止觀輔行傳弘決卷三之三。十二因緣輾轉不窮，猶如車輪，故稱之。



### 丁福保佛學大辭典

【雜語】一名十二重城。五句章句經曰：「一切眾生常在長獄，有十二重城圍之，以三重棘籬籬之。」三重棘籬即三界，又名三世，十二重城即十二因緣也。一名十二率連。增一阿含經四十曰：「佛自看比丘病，因責諸比丘言：汝為何事而出家耶？為畏王等故欲捨十二率連。」三世繫續，故名率連。一名十二輪。輔行三之三曰：「十二輪者，大瓔珞文，展轉不窮，猶如車輪。」按文在本業，非大瓔珞，今檢大瓔珞未見此文。一名十二棘園。妙玄二本曰：「亦名十二重城，亦名十二棘園。」是依五句章句經棘籬之語也。



