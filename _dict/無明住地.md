---
title: 無明住地
source: deerpark.app
---
### 佛光大辭典

梵語avidyāvāsabhūmi。指一切無知之根源。為五住地惑之第五。無明住地屬根本、枝末煩惱中之根本無明；為我法二執中之法執。乃一切煩惱之所依，為變易生死之因，故稱無明住地。勝N師子吼一乘大方便方廣經（大一二·二二○上）：‘于有愛數四住地，無明住地其力最大，譬如惡魔波旬于他化自在天色力壽命眷屬眾，具自在殊勝。’﹝勝N經寶窟卷中末、唯識述記卷八末、大乘義章卷五本﹞（參閱‘五住地惑’1091、‘無明’5094）



### 丁福保佛學大辭典

【術語】五住地之第五。於根本枝末中為根本無明，於我法二執中為法執。是一切煩惱之所依，為變易生死之因，故名住地。勝鬘經寶窟中末曰：「此無明住地，即指妄想心體以為無明。（中略）暗惑之心體無慧明，故曰無明。為彼恒沙起惑所依，名之為住。能生恒沙，故稱為地。」唯識述記八末曰：「舊言無明住地，今言習地。梵本無住所言。習者，由數習故，有此無明等五住地，故名無明習地。所言住是何義。」



