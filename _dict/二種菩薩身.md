---
title: 二種菩薩身
source: deerpark.app
---
### 佛光大辭典

乃指生死肉身與法性生身。(一)生死肉身，三賢位之菩薩未證法性，乃為惑業受三界生死分段身之菩薩。(二)法性生身，乃證得無生法性，舍三界生死肉身，受不生不死、不思議變易身之菩薩。此法性生身，經論所說多謂系初地以上，或以為八地以上。大智度論卷七十四（大二五·五八○上）：‘菩薩有二種，一者生死肉身，二者法性生身；得無生忍法，斷諸煩惱，舍是身後得法性生身。’往生論注卷下（大四○·八四○上）：‘平等法身者，八地已上，法性生身菩薩也。’



### 陳義孝佛學常見辭彙

生死肉身和法性生身。見二種菩薩條。



### 丁福保佛學大辭典

【名數】一生死肉身，三賢位之菩薩，未證法性，為惑業受三界生死分段身之菩薩也。二法性生身，既證得無生法性捨三界生死肉身受不生不死不思議變易身之菩薩也。此法性生身，經論之說，多謂是初地以上，或以為八地以上，如往生論註。智度論七十四曰：「菩薩有二種：一者生死肉身，二者法性生身，得無生忍法。斷諸煩惱，捨是身後得法性生身。」往生論註下曰：「平等法身者，八地已上，法性生身菩薩也。」



