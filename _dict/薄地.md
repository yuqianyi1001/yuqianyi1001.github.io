---
title: 薄地
source: deerpark.app
---

**來源：三藏法數**

謂三乘之人，斷欲界六品思惑，欲惑稍輕，得真諦理，故名薄地。（六品者，謂欲界思惑分為九品，此即前之六品也。思惑者，謂眼等五根對色等五塵而起貪愛也。）



### 丁福保佛學大辭典

【術語】薄者逼也逼於下地也。為諸苦所逼迫之地位也。言凡夫之境界。淨心戒觀下曰：「薄地凡夫臰身鄙陋，果報卑劣。」同發真鈔中末曰：「文選注云：薄逼也，謂逼下地而居耳，此通收四洲人也。」彌陀經元照疏曰：「薄地，凡夫業惑纏縛，流轉五道百千萬劫。」同戒度記下曰：「薄音博，逼也。」大部補注十一曰：「博地，博廣多也。下凡之地廣多故耳。」（依此說則薄字博之假借也）。

通教十地之第五地。欲界九品之思惑中，既斷前六品，餘後三品，欲惑輕薄，故名薄地。大乘義章十四曰：「或須陀洹，或斯陀含，薄欲結故名薄地。」



### 佛光大辭典

(一)意即卑賤下劣之位。指下賤之凡夫位。道宣之淨心戒觀法卷下（大四五·八二六下）：‘薄地凡夫臭身隔陋，果報卑劣。’一般即引用薄地凡夫、薄地底下凡夫等語。薄有‘逼’之意，以凡夫居于諸苦諸惑所逼迫之位，故稱薄地。又薄有‘博’之意，以凡夫之位廣多，故稱薄地（博地）。此外，淨土宗將凡夫位分為內凡位、外凡位、薄地等三類，即三賢位稱內凡，十信位稱外凡，以下則稱薄地。

(二)為三乘共十地之一。十地即：幹慧地、性地、八人地、見地、薄地、離欲地、已作地、闢支佛地、菩薩地、佛地。于此地中，三乘人觀思惑即空，發六無礙智，斷除欲界九品惑中之六品，由此欲惑輕薄，故稱薄地。此與小乘之斯陀含果相同。﹝大智度論卷四十九、卷七十五﹞


