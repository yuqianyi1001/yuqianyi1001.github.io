---
title: 富蘭那迦葉
source: deerpark.app
---

**來源：三藏法數**

<p>梵語富蘭那，字也（無翻），迦葉因母之姓而為姓也。其人起邪見，謂一切法斷滅，無君臣父子忠孝之道，名為色空外道，以色破欲界有，以空破色界有，謂空為至極故也。</p>

**來源：丁福保佛學大辭典**

<p>【人名】Pūraṇakāśyapa，又作棓刺拏，布刺拏，不蘭迦葉，補刺那迦葉，布賴那伽葉，布刺拏迦葉波，晡刺拏迦攝波子。六師外道之一。富蘭，譯曰滿，是其實名，迦葉波，譯曰飲光，是母氏之姓，從母姓而稱為迦葉波，因之又云迦葉波子。是空見外道也。註維摩經三曰：「什曰：迦葉母姓也。富蘭那字也。其人起邪見。謂一切法無所有。如虛空不生滅也。」飾宗記七末曰：「不蘭迦葉，正梵音云布刺拏迦葉波也。布刺拏，此云滿也，是名也。迦葉波，此云飲光，此是姓也。」玄應音義二十三曰：「棓刺拏，外道六師中一人名也，舊言富蘭那迦葉。迦葉是姓，富蘭那是字，即空見外道也。」毘奈耶雜事三十八曰：「晡刺拏迦攝波子。」</p>

**來源：佛光大辭典**

<p>梵名Pūraṇa -kāśyapa ，巴利名Pūrāṇa-kassapa   或 Purāṇa-kassapa。為佛世時六師外道之一，住于中印度。又作富蘭迦葉、不蘭迦葉、老迦葉、補剌迦葉波、布剌迦葉波。略作富蘭那，脯剌。‘富蘭那’為其字，意譯作滿、究竟；‘迦葉’為其母姓，意譯作龜、飲光、護光。據法句譬喻經卷三地獄品載，富蘭那迦葉為舍衛國婆羅門師，有五百弟子，曾與佛陀較量道力，落敗後投水而死；或說其為奴隸之子，常為裸形。依長阿含卷十七沙門果經、北本大般涅經卷十九等所載，其人主張無因論、無道德論，認為眾生之迷悟等皆無因緣，善惡諸業亦無果報。另據巴利文增支部（Aṅguttara-nikāya 6， 57）記載，富蘭那迦葉將人分為六種階級，即：(一)黑生（巴kaṇhābhijāti  ），指屠夫、獵師等操執賤業者。(二) 青生（巴nīlābhijāti  ），指佛教之比丘及業論者、所作論者等。(三)赤生（巴lohitābhijāti  ），指尼幹子之徒眾。(四)黃生（巴haliddābhijāti  ），指在家之裸形者。(五)白生（巴sukkābhijāti  ），指邪命外道。(六)最勝白生（巴parama-sukkābhijāti  ），指難陀跋蹉（巴Nanda-vaccha  ），瞿沙商吉迦（巴Kisa-saṅkicca  ）、末伽利瞿舍梨子（巴Makkhali-gosāla  ）等。﹝中阿含卷五十七箭毛經、長阿含卷十七沙門果經、增一阿含經卷三十二、卷三十九、北本大般涅經卷十八、寂志果經、撰集百緣經卷一、蓮華面經卷下、眾許摩訶帝經卷二、有部毗奈耶出家事卷一、有部毗奈耶破僧事卷十、注維摩詰經卷三、摩訶止觀卷十上、慧琳音義卷二十六、外道哲學、印度哲學研究卷二﹞</p>
