---
title: 普想觀
source: deerpark.app
---
### 三藏法數

謂前想成已，當起自心生於西方極樂世界，於蓮華中結跏趺坐，作蓮華合想。作蓮華開想，蓮華開時，有五百色光來照身想，作眼目開想，見佛、菩薩滿虛空中，水鳥樹林及與諸佛所出音聲，皆演妙法。見此事已，名見無量壽佛極樂世界，是為普想觀。



### 丁福保佛學大辭典

【術語】觀無量壽經十六觀之第十二觀。為普觀想佛身佛土之觀法，故謂之普想觀。經曰：「是名普觀想。名第十二觀。」



