---
title: 正觀
source: deerpark.app
---

**來源：丁福保佛學大辭典**

<p>【術語】對於邪觀之稱。觀與經合，則稱正見，即正觀也。觀無量壽經曰：「作是觀者名為正觀。」</p><p>離痴而見法，曰正觀。無量壽經上曰：「正念正觀。」同淨影疏曰：「離痴見法，名為正觀。」</p><p>三論宗多用正觀中觀之名。以八不名為中觀，無得名為正觀。三論玄義曰：「以無得正觀為宗。」</p>

**來源：佛光大辭典**

<p>指真正之觀。有多種解釋，中阿含卷二十八優陀羅經謂，相對于外道之邪觀，以正慧了知真如稱為正觀。善導于觀無量壽佛經疏卷三，解釋觀無量壽經之日想觀，以心境相應為正觀，不相應為邪觀。吉藏之三論玄義，以觀‘八不中道’為正觀。中觀論疏卷二本，以遠離斷、常等八邪為正觀。摩訶止觀卷五上，謂相對于助方便而言，正修止觀稱為正觀。智之修習止觀坐禪法要，則稱不淨觀等為對治觀，而稱正觀實相為正觀。﹝雜阿含經卷三、正法念處經卷二、觀彌勒菩薩上生兜率天經、達磨多羅禪經卷上、大智度論卷三十七、十二門論疏卷上本、四明十義書卷上﹞</p>
