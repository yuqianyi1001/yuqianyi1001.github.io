---
title: 犯重比丘不墮地獄
source: deerpark.app
---

### 丁福保佛學大辭典

【雜語】寶積經百十六曰：「一切業緣皆住實際，不來不去，非因果非不因果。何以故？法界無邊無前無後故。是故舍利弗，若見犯重比丘不墮地獄，清淨行者不入涅槃，如是比丘非應供非不應供，非盡漏非不盡漏，何以故？於諸法中住平等故。」是說實相觀也。謂諸法之實相，以寂滅無相之故，無生死涅槃之假相也。


