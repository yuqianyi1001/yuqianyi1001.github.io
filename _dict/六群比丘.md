---
title: 六群比丘
source: deerpark.app
---

### 陳義孝佛學常見辭彙

佛在世時，有惡比丘六人，結黨從事非威儀的事，叫做六群比丘，佛制戒律多是因為他們而起。



### 三藏法數

﹝出十住毗婆沙論﹞ 梵語比丘，華言乞士。謂此等比丘，於佛世時，聚集成眾，作諸非威儀事，群出隊入，故名六群比丘。 〔一、闡陀〕，又云闡那，即車匿。 〔二、迦留陀夷〕，車匿，又云闡釋迦（無翻），是釋種也。梵語迦留陀夷，華言麤黑，以其顏貌麤黑故也，是婆羅門種。此二人性多貪癡，不受人語，住迦尸黑山聚落，作諸非威儀事。時黑山聚落諸優婆塞來白佛言：六群比丘，於彼聚落作諸非法。佛令阿難，同六十比丘，往彼作驅出羯磨。二人知之，便出一由旬外，迎請阿難，即求懺悔。言我所作非善，從今已去，不敢復作。即同阿難還至佛所。後迦留陀夷因入婆羅門家說法，被賊打殺。（梵語婆羅門，華言淨行。梵語優婆塞，華言清淨士。梵語阿難，華言慶喜。梵語羯磨，華言作法。） 〔三、三文陀達多〕，又云難陀。 〔四、摩醯沙達多〕，又云跋難陀。梵語三文陀達多，摩醯沙達多（無翻），此二人是釋種，性多愚癡，不受人語；住黑山聚落，作諸非威儀事。聞佛令阿難來作驅出羯磨，二人便走到於王道聚落。後三文陀達多，以豬祠廟生天。 〔五、馬師〕，又云馬宿。 〔六、滿宿〕，馬師性多愚癡，滿宿性多嗔恚。此二人本是田夫，亦釋種也。共議我等作田辛苦，可共出家，於佛法中衣食自然；復更籌量，就誰出家。即到舍利弗、目犍連所，求欲出家。既出家已，住雞吒山聚落，不受人語，作諸非威儀事，於六群比丘中，最為上首。後二人因多愚癡嗔恚，墮生龍中。（梵語舍利弗，華言身子。梵語目犍連，華言采菽氏。皆佛之弟子也。）



### 丁福保佛學大辭典

【名數】佛在世時，有惡比丘六人，結黨多作非威儀之事，稱曰六群比丘，佛制戒多緣此六群而起。諸律出名不同。僧祇律九稱六群比丘曰：「一、難陀，二、迦留陀夷，三、三文達多，四、摩醯沙達多，五、馬師，六、滿宿。」毘奈耶律十一稱六眾苾芻曰：「一、闡陀，Nanda，二、鄔波難陀，Upananda，三、阿說迦，Aśvaka，四、補捺婆素迦，Punarvasu，五、闡陀，Chanda，六、鄔陀夷，Udāyin。」薩婆多論四曰：「一、難途，二、跋難陀，三、迦留因夷，Kālodayin，四、闡那，五、馬宿，六、滿宿。」戒因緣經三曰：「一、跋難陀，二、難陀，此二人生天上。三、迦留陀夷，四、闡怒，此二人得道涅槃。五、馬師，六、弗那跋，此二人生龍中」。以上因梵音之具略而譯語不同耳。一、闡陀，或曰闡那，闡怒。同一名也，又云車匿，或惡性比丘，暴惡也。佛滅後於阿難所得道（五分律三十）。二、迦留陀夷，又云鄔陀夷，多婬，後於佛所得道，宿債所追，為賊所殺，埋于糞中（十誦律十四）。三、三文達多，或云難陀，難途，一人也，四、摩醯沙難陀，或云跋難陀，一人也。此二人生於天（薩婆多論四戒因緣經三）。五、馬師，或云馬宿，阿說迦。惟梵漢不同。六、滿宿，或云補那婆素迦，弗那跋，惟梵漢相違。此二人憤我師目連為執杖外道所害，殺之，生於龍中（戒因緣經二）。



### 佛光大辭典

梵語ṣaḍ-vargīka-bhikṣu，巴利語cha-bbaggiyābhikkhū。指成群結黨之六惡比丘。又作六眾芻、六群。佛在世時，有惡比丘六人，勾結朋黨，不守律儀，多行惡事，佛制戒多緣此六比丘而來。諸律所載，其名不一，依四分律卷二十二載，六比丘即：(一)難陀（梵Nanda  ），又作難途。(二)跋難陀（梵Upananda  ），又作鄔波難陀。(三)迦留陀夷（梵Kālodāyin  ，或 Udāyin）。(四)闡那（梵Chanda  ），又作車匿。(五)阿說迦（梵Aśvaka  ），又作阿濕婆，譯作馬宿、馬師。(六)弗那跋（梵Punarvasu  ），又作富那婆娑、補捺婆素迦，譯作滿宿。

依善見律毗婆沙卷十四所記，馬師及滿宿二人為六群比丘中之上首；十誦律卷十四、摩訶僧o律卷十七等謂難陀、跋難陀為兄弟；鼻奈耶卷二謂馬師、弗那跋為目犍連弟子，目犍連為執杖梵志所害，此二人亦殺彼梵志。又據薩婆多毗尼毗婆沙卷四載，六群比丘中，迦留陀夷、闡那二人得入無餘涅，難途、跋難陀二人生于天上，馬宿、滿宿二人則生于龍中。又摩訶僧o律卷七、卷十五等，除難陀、跋難陀等，另加三文陀達多、摩醯沙達多二人，且謂提婆達多破僧之時，六群比丘皆為其伴黨。﹝戒因緣經卷三、四分律卷六、摩訶僧o律卷九、毗奈耶律卷十一、五分律卷三十﹞


