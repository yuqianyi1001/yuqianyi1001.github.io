---
title: 信解品
source: deerpark.app
---

**來源：丁福保佛學大辭典**

<p>【經名】在法華經二十八品中第四經之第二。信者聞人言而不疑也，解者悟解於自心內也。此一品為譬喻品中第二之領解段。中根之人初聞方便品之法說，雖虛心信受，然未能悟其意，世尊為於上譬喻品廣引三車一車之譬，而說會三歸一之旨。於是須菩提，迦旃延，迦葉，目連四大聲聞，始領悟其旨，欲述其領悟之旨，說長者窮子之譬，述華嚴，阿含，方等，般若，法華五時之教門，自彰其領悟之處也。</p>

**來源：佛光大辭典**

<p>乃法華經二十八品中之第四品。信者，聞而不疑；解者，領悟于心。法華經之第二品為方便品，第三品為譬喻品。因中根之人，初聞方便品之說，雖虛心信受，然未能領悟其意，故世尊便于譬喻品中廣引三車一車之譬，而說會三歸一之旨。于是須菩提、迦旃延、迦葉、目犍連等四大聲聞始領悟其旨。彼等欲述所悟之旨，乃于此品說長者窮子之譬，以慈悲之長者譬佛，以愚昧之窮子譬三乘，而以財產相續（付財）譬成佛之記別，以自彰其領悟之境界與法悅。此譬喻又分五大要節，天台宗從之建立華嚴、阿含、方等、般若、法華等五時之教判，五大要節是指：(一)父子相失，譬喻中途退失大乘心。(二)父子相見，譬喻華嚴之‘擬宜’。(三)父命追誘，表示由阿含進入方等時所受的彈呵之益。(四)領知家業，譬喻般若時之轉教。(五)正付家業，譬喻法華之開顯。</p>
