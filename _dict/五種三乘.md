---
title: 五種三乘
source: deerpark.app
---
### 佛光大辭典

華嚴宗隨小乘、始教、終教、頓教、圓教等五教各各立三乘之名，即：(一)始別終同三乘，乃隨小乘教而設。小乘教之始，聲聞修四諦，緣覺修十二因緣，菩薩修六度；三乘之因行雖異，然最終皆能斷除三界見思之煩惱，成一羅漢果。

(二)始終俱別三乘，乃隨始教而設。始教立種性各別，三乘之因行（諦、緣、度）各別，于其終極唯獨菩薩成佛，定性二乘則灰身入寂。

(三)始終俱同三乘，乃隨終教而設。終教三乘于因時皆具如來藏平等之佛性，同修六度，共學般若，最終皆能成佛。

(四)始終俱離三乘，乃隨頓教而設。頓教以絕想為宗意，三乘于其始終俱離心緣之想與言說之相，故稱始終俱離。

(五)始終俱同三乘，乃隨圓教而設。圓教三乘于因時會三歸一，了知自所得之三乘之法皆依一乘無盡之教而起，其終極俱能成佛。﹝華嚴五教章卷一、華嚴探玄記卷一、五教章通路記卷十六﹞



### 丁福保佛學大辭典

【名數】始別終同三乘（小乘），始終俱別三乘（始教），始終俱同三乘（終教），始終俱離三乘（頓教），始終俱同三乘（圓教）之稱。



