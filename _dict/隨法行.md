---
title: 隨法行
source: deerpark.app
---

**來源：法相辭典**

<p>★瑜伽八十四卷四頁雲：隨法行者：于因轉時法隨法行。由聞他音，內正如理，而思惟故。又雲：隨法行者：法隨法行。</p><p>★二解　顯揚三卷十頁雲：二、隨法行。謂如有一，性是利根；純熟相續；自昔已來，恆擇法行。由此因緣，今于諸諦，隨擇法行，趣向諦觀。</p><p>★三解　法蘊足論二卷十三頁雲：隨法行者：謂八支聖道，名為隨法。佛弟子眾，于中隨順遊歷涉行，名隨法行。</p><p>★四解　大毗婆沙論五十四卷六頁雲：問：何故名隨法行？答：由彼依法，隨法行故；名隨法行，謂依有漏法，隨無漏法行；依有縛法，隨解脫法行；依有系法，隨離系法行。由慧為先，得入聖道。如是種類補瑜伽羅，從本以來，性多慧故；若聞他勸汝應務農以自存活；彼便思察我為應作，為不應作，我為能作，為不能作，為有宜便，為無宜便；審思察已，然後作之。餘廣如前隨信行說。彼漸次修聖道加行，展轉引起世第一法，無間引生苦法智忍。從此見道十五剎那，名隨法行。</p>

**來源：三藏法數**

<p>謂利根之人，自以智力，依法而行，進趣於道，故名隨法行。</p><p>隨法行者，謂此人根利，自以智力，隨法修行，進趣於道也。</p>

**來源：丁福保佛學大辭典**

<p>【術語】聲聞乘見道之聖者而為利根者。對於隨信行之鈍根而言。自思惟法而成行之人也。見隨信行條。</p><p>參照：<a href="/dict/隨信行">隨信行</a></p>

**來源：佛光大辭典**

<p>梵語dharmānusārin。十八有學之一，二十七賢聖之一。為‘隨信行’之對稱。又作法行。于俱舍宗，指聲聞乘‘見道’之利根聖者，能自以智力依法修行而趨于聖道。即于見道之階段中，利根者能自披閱經典，善作抉擇思惟，于法能作思惟，而如理修行。于成實宗，指見道以前之人，居于暖、頂、忍、世第一法之四善根位。﹝雜阿含經卷三十三、中阿含卷三十福田經、俱舍論卷二十三、成實論卷一分別賢聖品﹞（參閱‘十八有學’351、‘隨信行’6349）</p>
