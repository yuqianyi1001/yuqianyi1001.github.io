---
title: 轉經
source: deerpark.app
---

### 丁福保佛學大辭典

【儀式】有二義：一謂誦經也。即尋常之讀經，每行閱過，謂之真讀，是讀經也。高僧傳經師論曰：「詠經則稱為轉讀，歌贊則稱為梵音。」一轉經與讀經有別。真讀名讀經，別有轉讀之法，名之為轉讀。轉讀者，唯讀每卷之初中後數行，而轉翻經卷也。轉經卷，轉大般若經等是也。

轉為旋轉之義。唐時云服玩僧收為轉經，今人謂寫字為轉經，非也。西域之俗，以木規圓為二轉象，一用梵篆牝書，一用梵篆牡書。牝書自內而外，牡書自外而內。牝轉在下，牡輪在上。以機而圓轉之，所謂三藐母馱也。見升庵外集。



### 佛光大辭典

(一)讀誦經典。與諷經同。據高僧傳經師論之說，詠經稱為轉讀，歌贊則稱為梵音。

(二)完整誦讀一部經者，稱真讀。但如大般若經之大部經卷，則僅讀誦其初、中、後之數行，或僅翻頁擬作讀經狀，均稱為轉經，又稱轉讀。轉經之法會，稱轉經會。大藏經之轉讀，稱為轉藏。

(三)朝鮮高麗朝時代所盛行的佛教法會之一。其進行方法，先于輿上安置一黃金小佛，伶人步行奏樂于輿之前後，數僧侍于左右執香誦經，前方有手執幡蓋之人引導行列，行列乃隨之巡行市街，另有一小僧于車上擊鼓。于遊行之中，誦經一止即奏樂，樂聲一止復誦經。或謂此一行事本為西域地方之遺風。


