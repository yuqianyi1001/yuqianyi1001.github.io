---
title: 三種天
source: deerpark.app
---

### 三藏法數

﹝出涅槃經﹞ 天者，天然自然樂勝身勝，故名天也。 〔一、世間天〕，謂十方世界，一切剎土中，諸大國王，雖處人中，享受天福，是名世間天。 〔二、生天〕，即一切眾生，修行十善之因，受其果報，或生欲界天，或生色界天，或生無色界天，是名生天。（十善者，不殺生、不偷盜、不邪婬、不妄語、不兩舌、不惡口、不綺語、不貪欲、不瞋恚、不邪見也。） 〔三、淨天〕，謂聲聞、緣覺斷諸煩惱，獲大神通，變化自在，清淨無染，是名淨天。



### 丁福保佛學大辭典

【名數】一名天，如人中之王，稱為天王天子，假名為天也。二生天，如四天王乃至非想天，為眾生可生之天處，即六趣中之天趣也。三淨天，三乘之聖者，斷煩惱而清淨無垢者，如聲聞之預流果已上乃至佛也。見智度論七。

【名數】見天條。

參照：<a href="/dict/天">天</a>


