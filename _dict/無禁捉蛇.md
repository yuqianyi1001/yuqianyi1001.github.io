---
title: 無禁捉蛇
source: deerpark.app
---
### 佛光大辭典

禁，禁制之意。捉毒蛇應有制伏之方法，即以鐵杖先壓其頭，次以手捉拿其頂。如不依此方法，隨便捉蛇腰，則為蛇螫死。以此比喻比丘若無觀智之制法，而漫談空理，放恣五欲，將受極苦，徒自疲勞。止觀輔行傳弘決卷二之五（大四六·二一○上）：‘邪空之人濫稱大乘，入惡無觀，故以無禁捉蛇喻之。（中略）貪欲如蛇，觀法如禁；以觀觀欲如捉蛇，不善四句如無禁。’﹝中阿含卷五十四阿梨吒經、摩訶止觀卷二﹞



### 丁福保佛學大辭典

【譬喻】禁者禁制也，捉毒蛇有制法，應以鐵杖先押其頭，次以手捉其頂，不依此制法，卒爾捉蛇，則為螫死。是譬比丘無觀智之制法，漫談空理，放恣五欲也。出於阿梨吒經。止觀二曰：「淮河之北有行大乘空人，無禁捉蛇者。」同輔行曰：「淮北河北邪空之人，濫稱大乘，入惡無觀。故以無禁捉蛇喻之。禁者制也，術法制物故也。貪欲如蛇，觀法如禁，以觀觀欲如捉蛇。不善四句如無禁。」



