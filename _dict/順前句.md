---
title: 順前句
source: deerpark.app
---

### 法相辭典

★雜集論十五卷十頁雲：順前句者：謂于諸法中，隨取二法、更互相問。依止前法，以答所問。如有問言：若智、亦所知耶，設所知；亦智耶？此應作順前句答。諸智亦所知。有所知，非智。謂餘法。



### 丁福保佛學大辭典

【術語】於法中隨取二法，互相問時，依止前法以答所問：謂為順前句。例如問子由女子生者耶？女子生子者耶？答言子固由女子生者，然女子未必生子。反之而於兩問中依止後句而答之者，名為順後句。例如問女子生子者耶？子由女子生者耶？答言子固由女子生者，然女子非必為生子者。是以狹問寬，則為順前句。以寬問狹，則為順後句也。見瑜伽倫記五上。


