---
title: 道法智
source: deerpark.app
---

**來源：三藏法數**

謂觀欲界道諦，修三十七道品，真智明發，而證真如之理，是名道法智。（三十七道品者，觀身不淨、觀受是苦、觀心無常、觀法無我，是四念處。已生惡，令永斷；未生惡，令不生；已生善，令增長；未生善，令得生，是四正勤。欲如意足、念如意足、精進如意足、思惟如意足，是四如意足。信根、精進根、念根、定根、慧根，是五根。信力、精進力、念力、定力、慧力，是為五力。念覺分、擇法覺分、精進覺分、喜覺分、除覺分、定覺分、捨覺分，是七覺分。正見、正思惟、正語、正業、正命、正精進、正念、正定，是八正道。已上諸法總為三十七道品也。）



### 丁福保佛學大辭典

【術語】觀道諦而得之智，又，斷迷於道諦之見惑之智也。



### 佛光大辭典

梵語mārga dharma-jñāna。八智之一，十六心之一。即觀欲界之道諦而證得之無漏智。又斷除迷于道諦之見惑之智，亦稱道法智。﹝俱舍論卷二十三﹞


