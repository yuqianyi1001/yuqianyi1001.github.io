---
title: 散杖
source: deerpark.app
---
### 佛光大辭典

指密教散灑加持後之香水所用之棒。即修法時，將香水散灑于壇及供物等所用之小杖。又稱灑水杖。乃以梅、柏或柳作成長約一尺八寸或一尺二寸之杖，杖頭刻有八葉蓮花。散灑香水之法，原不用散杖，而以茅草束或手印灑之。如玄法寺儀軌卷上、青龍寺儀軌卷上等，即有以三鈷印灑水之記載。﹝陀羅尼集經卷一、大日經疏卷二十﹞



### 丁福保佛學大辭典

【物名】密教之修法，由灑水器取水散之者。本束生茅而作之，後世以梅木換之。大日經疏二十曰：「灑水謂閼伽水也。閼伽別有方法如悉地中說耳。然此灑水有二法：若以茅作小束，置閼伽碗中而灑之，灑時順灑，右旋灑也。若直用手灑亦得。」真言修行鈔二曰：「教舜口傳云：散杖漢朝始作之。天竺以茅灑水及以指灑之，殊用梅枝香木故也。」



