---
title: 三魔
source: deerpark.app
---

### 丁福保佛學大辭典

【名數】一，善知識魔。二，三昧魔。三，菩提心魔。是華嚴經所說十魔中之後三也。

【名數】於四魔之中除死魔其餘之三魔也，等覺之菩薩，除此三魔。瓔珞本業經上曰：「超度三魔。」見魔條。

參照：<a href="/dict/魔">魔</a>

止持會集音義釋三魔曰：「一、煩惱魔。謂三界中一切妄惑也。修行之人為此妄惑惱亂心神，不能成就菩提，是名煩惱魔。而五蘊魔亦攝其中。二、天魔。此魔即欲界第六天攝也。若人勤修勝善，欲超越三界生死，而此天魔為作障礙，發起種種擾亂之事，令行人不得成就出世善根。是名天魔。三、死魔。謂四大分散，夭喪殞歿也。行人為此夭喪，不能續延慧命，是名死魔。」案此又為於四魔中除陰魔者。


