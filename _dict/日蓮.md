---
title: 日蓮
source: deerpark.app
---
### 佛光大辭典

（1222～1282）日本日蓮宗之祖。字蓮長。敕謚‘立正大師’（大正天皇敕賜）。父貫名重忠，本為遠江（靜岡縣）人，後流放至安房（千葉縣），捕魚為生。十二歲出家于清澄寺。然于所受之台密與念佛法門起疑，乃向虛空藏菩薩祈願，欲成為日本第一智者。後登比叡山，修學十一年。又遊歷高野山、四天王寺等，遂了悟法華經乃佛陀一代聖教之精髓。返鄉後始唱‘妙法蓮華經’五字之題目，改名日蓮，為日蓮宗創立之始。後赴鐮倉，破斥淨土、禪、律等諸宗之說，並著立正安國論，上呈北條時賴，然不為所信，弘長元年（1261）被流放至伊豆伊東。弘長三年獲赦，返鐮倉名越，對他宗之誹謗更為激烈，致有小鬆原之法難。文永八年（1271）九月于瀧口幾遭斬刑，後因故免死，謫配佐渡，此稱瀧口法難。三年後獲赦歸鐮倉，于身延山結草庵，高揚宗風。後因病下身延山，示寂于武藏之池上，時為弘安五年，享年六十一。著有觀心本尊鈔，開目鈔、立正安國論、報恩鈔、撰時抄等。別傳有元祖化導記二卷（日朝）、日蓮大聖人注畫贊五卷（日澄）。﹝三國高僧略傳卷下、本化別頭佛祖統紀卷三至卷八﹞



### 丁福保佛學大辭典

【人名】日僧名。日蓮宗之開祖也。十六歲薙髮出家。閱覽三藏，深達台宗玄旨。遊歷諸處，諸家法門。嘗登山嶺對旭日高唱經題十徧，大會緇素，建格言曰：念佛無間，禪天魔，真言亡國，律國賊。後著立正安國論，誹謗諸宗，禍幾不測。年六十一寂。弟子結集遺文。一百四十八章，謂之錄內。後集者二百五十九章，謂之錄外。



