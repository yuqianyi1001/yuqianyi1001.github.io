---
title: 魔事
source: deerpark.app
---

**來源：陳義孝佛學常見辭彙**

<p>惡魔所作的事，如干擾障礙人們修道是。</p>

**來源：法相辭典**

<p>★瑜伽二十九卷二十二頁雲：雲何魔事？謂諸所有能引出離善法欲生，耽著諸欲增上力故；尋還退舍；當知此即是為魔事。若正安住密護根門；于諸所有可愛色聲香味觸法，由執取相、執取隨好，心樂趣入；當知此即是為魔事。若正安住于食知量；于諸美味不平等食，由貪愛欲，心樂趣入；當知此即是為魔事。若正安住精勤修習初夜後夜覺寤瑜伽；于睡眠樂，于偃臥樂，于脅臥樂，由懈怠力，心樂趣入；當知此即是為魔事。若正安住正知而住；于往來等、諸事業時，若見幼少盛年美色諸母邑等，由不如理，執取相好，心樂趣入；或見世間諸妙好事，心樂趣入；或于多事多所作中，心樂趣入；或見在家及出家眾、歡娛雜處，或見惡友、共相雜住，便生隨喜，心樂趣入；當知一切皆是魔事。于佛法僧、苦集滅道、此世他世，若生疑惑；當知一切皆是魔事。住阿練若、樹下塚間、空閒靜室，若見廣大可怖畏事、驚恐毛豎；或見沙門婆羅門像、人非人像、H爾而來，不如正理、勸舍白品、勸取黑品；當知一切皆是魔事。若于利養恭敬稱譽，心樂趣入；或于慳吝廣大希欲，不知喜足；忿恨覆惱、及矯詐等、沙門莊嚴所對治法，心樂趣入；當知一切皆是魔事。如是等類、無量無邊諸魔事業、一切皆是四魔所作。隨其所應，當正了知。</p>

**來源：丁福保佛學大辭典**

<p>【術語】惡魔之所作。為佛道障礙之事柄。法華經授記品曰：「無有魔事，雖有魔及魔民，皆護佛法。」楞嚴經六曰：「入三摩提，永無魔事。」止觀四曰：「轉魔事為佛事，即巧慧。」</p>

**來源：佛光大辭典**

<p>障礙之事。即障礙修行、偏離正道之思想行為。魔逆經（大一五·一一二中）：‘有所興業而有所作，則為魔事。若使志願有所受取，而有所奪，則為魔事。假令所欲思想諸著識念求望，則為魔事。’﹝摩訶止觀卷四下、萬善同歸集卷上﹞</p>
