---
title: 輪藏
source: deerpark.app
---

### 丁福保佛學大辭典

【堂塔】於大層龕中心，建一柱，開八面，架一切經，設機輪，使可旋轉，謂之輪藏。一旋之，則與看讀同其功。梁傅大士創之。釋門正統塔廟志曰：「復次諸方梵剎立藏殿者，初梁朝善慧大士（傅翕玄風），愍諸世人雖於此道頗知信向，然於贖命法寶，或有男女生來不識字者，或識字而為他緣逼迫不暇披閱者。大士為是之故，特設方便，創成轉輪之藏。令信心者推之一匝，則與看讀同功。故其自誓曰：有登吾藏門者，生生不失人身。又能旋轉不計數者，是人所積功德，則與誦經無異。（中略）若夫諸處俱奉大士寶像於藏殿前，首頂戴道冠，肩披釋服，足躡儒履，謂之和會三家。佛印禪師了元為王荊公贊其所收畫像曰：道冠儒履釋加沙，和會三家作一家。忘卻率陀天上路，雙林痴坐待龍華。又列八大神將運轉其輪，謂天龍八部也。又立保境將軍助香花之奉，謂是在日烏傷宰也。茲三者攷錄無文。不能自決。」傅翕生於齊建武四年，寂於陳大建元年（佛祖統紀二十三有傳）。然而於藏前安大士像者，由來已久，左右童子，俗稱笑佛，不見典據。相傳是大士之子，左為普建，右為普成也。



### 佛光大辭典

將藏經樓中所使用之書架，設置機輪便于旋轉，稱為輪藏。又作轉輪藏、轉關經藏。亦即于收藏大藏經之庫房中，將藏經之搭棚，作成八角形，于其下安置車輪，中央立一支柱，以便回轉搭棚，得以自在檢出所需之經卷。

輪藏創始于梁代善慧大士傅翕。釋門正統卷三塔廟志（d續一三○·三九六上）：‘初梁朝善慧大士（傅翕玄風）愍諸世人，雖于此道頗知信向，然于贖命法寶，或有男女生來不識字者，或識字而為他緣逼迫不暇披閱者。大士為是之故，特設便方，創成轉?輪之藏，令信心者推之一匝，則與看讀同功。’

至唐代，輪藏之構造，每于其上復安置佛龕、彩畫、懸鏡等，並環藏敷座，形制更為精美。﹝全唐文卷六七六﹞（參閱‘經藏’5557）


