---
title: 毘訶羅
source: deerpark.app
---

### 丁福保佛學大辭典

【術語】又作鼻訶羅，鞞訶羅，尾賀羅Vihāra，譯曰住處，寺，僧坊。玄應音義六曰：「毘訶囉，此云遊行處，謂僧所遊履處也。今以寺代之。言寺者，說文，廷也，有法度者也。」俱舍光記十五曰：「毘訶羅，義翻為寺。」大日經疏三曰：「僧坊，梵音毘訶羅，譯為經處，即是長福住處也。白衣為長福故，為諸比丘造房。令持戒禪慧者得庇禦風寒暑濕種種不饒益事，安心行道。」同十一曰：「寺者毘訶羅，此方譯為住處。」求法高僧傳上曰：「毘訶羅，是住處義。此云寺者，不是正翻。」玄應音義二十四曰：「毘訶羅，亦云鼻訶羅。」梵語雜名曰：「尾賀（引）囉。」


