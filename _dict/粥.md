---
title: 粥
source: deerpark.app
---

### 丁福保佛學大辭典

【飲食】又曰小食。畫字不成之柔者。禪林之常法，朝喫粥。僧祇律二十九曰：「粥初出釜，劃不成字者。」



### 佛光大辭典

梵語peyā 或 pejā。又稱小食。即以少米多水煮成之稀飯。禪林之常法，晨朝吃粥。又釋門正統卷三載，破曉得見手中之紋時，即可食粥。粥之種類甚多，據十誦律卷二十六舉出酥粥、油粥、胡麻粥、乳粥、小豆粥、麻沙豆粥、麻子粥、清粥八種。又禪林象器箋飲啖門則舉出五味粥、纓絡粥、紅調粥等。其中，五味粥乃十二月八日佛成道日，以雜谷眾味所作，故稱臘八粥，又稱紅糟。纓絡粥為糝野菜和米煮成之粥，以菜牽連，猶如瓔珞，故有此稱。紅調粥即赤豆粥，為正月十五日所食之粥。叢林中，掌理朝粥者，稱為粥頭；僅吃粥飯而無一用之僧，稱為粥飯僧；朝粥之後，稱為粥罷；朝粥與晚粥，則並稱為兩粥。

此外，據摩訶僧o律卷二十九載，粥有增長色、力、壽、樂、辭清、辯說，及消宿食、除風、除飢、消渴等十種利益，饒益行者，故稱良藥。另據四分律卷十三舉出，粥具有除飢、除渴、除風，及消宿食、大小便調通等五利。﹝摩訶僧o律卷三十四、四分律卷十四、五分律卷二十九、十誦律卷十四、法苑珠林卷四十二、禪林象器箋節時門、職位門﹞


