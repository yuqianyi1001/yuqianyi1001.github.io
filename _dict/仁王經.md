---
title: 仁王經
source: deerpark.app
---

**來源：丁福保佛學大辭典**

<p>【經名】有二本。舊本為羅什譯，題曰佛說仁王般若波羅蜜經，二卷。新本為不空譯，題曰仁王護國般若波羅蜜多經，亦二卷。仁王指當時十六大國之國王也。佛，對諸王各護其國使之安穩，故為說般若波羅蜜多深法之經文也。謂受持講說此經則七難不起，災害不生，萬民豐樂。故古來以之為護國三部經之一，公私皆為禳災祈福讀誦之。茲將本經各家之註述及關於本經之著作列之如下：仁王經疏六卷，隋吉藏撰。仁王護國般若經疏，五卷，隋智顗說，門人灌頂記，仁王經合疏三卷，隋智顗說，灌頂記，明道霈合，仁王經疏三卷，隋智顗說，灌頂記，成蓮合，仁王經疏，七卷，唐良賁述，仁王經疏六卷，唐圓測撰，仁王經疏法衡鈔六卷，唐遇榮集，仁王護國般若波羅蜜經疏神寶記，四卷，宋善月述，注仁王經疏科一卷，宋淨源錄，仁王經疏四卷，宋淨源撰集，仁王經科疏科文一卷，明真貴述，仁王經科疏懸談一卷，明真貴述，仁王經科疏五卷，明真貴述。</p>
