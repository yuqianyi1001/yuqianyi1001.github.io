---
title: 四智
source: deerpark.app
---

**來源：陳義孝佛學常見辭彙**

<p>１．法相宗所立四種如來的智慧，即成所作智、妙觀察智、平等性智、大圓鏡智。成所作智是轉有漏的前五識所成，為佛成功所作一切普利眾生的智慧；妙觀察智是轉有漏的第六識所成，為佛觀察諸法及一切眾生根器而應病予藥與轉凡成聖的智慧；平等性智是轉有漏的第七識所成，為佛通達無我平等的道理，而對一切眾生起無緣大悲的智慧；大圓鏡智是轉有漏的第八識所成，為佛觀照一切事相理性無不明白的智慧，此智慧清淨圓明，洞徹內外，如大圓鏡，洞照萬物。２．指羅漢的四智，即悟四諦之智，證羅漢的人，我生已盡，梵行已立，所作已辦，不受後有。我生已盡是苦諦之智，梵行已立是滅諦之智，所作已辦是道諦之智，不受後有是集諦之智。</p>

**來源：法相辭典**

<p>★集異門論七卷一頁雲：四智者，謂法智、類智、他心智、世俗智。法智雲何？答：緣欲界行諸無漏智，緣欲界行因諸無漏智，緣欲界行滅諸無漏智，緣欲界行能斷道諸無漏智。復次緣法智及緣法智地諸無漏智，是名法智。類智雲何？答：緣色無色界行諸無漏智，緣色無色界行因諸無漏智，緣色無色界行滅諸無漏智，緣色無色界行能斷道諸無漏智。復次緣類智及緣類智地諸無漏智，是名類智。他心智雲何？答：若智、修所成是修果，依止修已得不失，能知欲色界和合現前他心心所，及一分無漏他心心所，是名他心智。世俗智雲何？答：諸有漏慧，是名世俗智。</p><p>★二解集異門論七卷一頁雲：復有四智，謂苦智、集智、滅智、道智。苦智雲何？答：于五取蘊，思惟非常苦空非我，所起無漏智，是名苦智。集智雲何？答：于有漏因，思惟因集生緣，所起無漏智，是名集智。滅智雲何？答：于諸擇滅，思惟滅靜妙離，所起無漏智，是名滅智。道智雲何？答：于無漏道，思惟道如行出，所起無漏智，是名道智。</p>

**來源：三藏法數**

<p>﹝出成唯識論﹞ 〔一、大圓鏡智〕，謂如來真智，本性清淨，離諸塵染，洞徹內外，無幽不燭。如大圓鏡，洞照萬物，無不明了，是名大圓鏡智。 〔二、平等性智〕，謂如來觀一切法，與諸眾生皆悉平等，以大慈悲心，隨其根機，示現開導，令其證入，是名平等性智。 〔三、妙觀察智〕，謂如來善能觀察諸法，圓融次第；復知眾生根性樂欲，以無礙辯才，說諸妙法，令其開悟，獲大安樂，是名妙觀察智。 〔四、成所作智〕，謂如來為欲利樂諸眾生故，普於十方世界，示現種種神通變化，引諸眾生，令入聖道，成本願力所應作事，是名成所作智。</p>

**來源：丁福保佛學大辭典**

<p>【名數】法相宗所立如來之四智。凡夫有八識，至如來轉為四智。一大圓鏡智，轉第八識者。如有漏之第八識變依正二報而持有情之身。此智變如來之身土而持一切之功德，猶如大圓鏡中現一切之色像，故名大圓鏡智。緣境無邊，照法界之事理，故又名一切種智。即如來萬德之總本也。二平等性智，是轉第七識者。反於第七識之我見而達無我平等之理，於一切眾生起無緣大悲之智也。三妙觀察智，轉第六識者。妙觀察諸法之相，而施說法斷疑之用之智也。四成所作智，轉眼等五識者。為利一切凡夫二乘類成種種變化事之智也。如來之現化身化土及諸神通所作，皆智之作用也。見唯識論十、百法問答鈔八。</p><p>密教以此四智如其次第配於阿閦，寶生，彌陀，不空成就（釋迦）之四如來。皆報身也。</p><p>有羅漢之四智，悟四諦之智也。證羅漢果自云我生已盡，梵行已立，所作已辦，不受後有。我生已盡者，苦諦之智也，梵行已立者，滅諦之智也，所作已辦者，道諦之智也，不受後有者，集諦之智也。四教儀註著中曰：「此位斷上八地七十二品思俱盡，四智已圓。」</p><p>智度論二十七說四智：一、道慧，知一道之智也。二、道種慧，道有無量之差別，二道三道乃至無量道也。一一通達其道名為道種慧。三、一切智，知一切法寂滅一相之空智也。四、一切種智，知一切法一相寂滅並識一切法種種行類差別，有空雙照之實智也。天台以此四智如其次第配於法華之開示悟入。</p><p>一、道慧，二、道種慧，三、一切智，四、一切種智。釋論二十七解之有多種，或謂因中但有理體，名為道慧，道種慧。果上事理皆滿，名為一切智，一切種智。或言因中之權實，故謂為道慧，道種慧。入空為實慧，入假為權慧。或言果上之權實，故謂為一切智，一切種智。直緣中道，名一切智，雙照二諦，名一切種智。或言因中之總別，果上之總別也。或言道慧，道種慧是單明權實，一切智，一切種智是複明權實。如是種種釋四智，四智但是三諦之照也。</p><p>【名數】有佛果之四智，羅漢之四智，通於三乘之四智，菩薩觀唯識無境之四智。</p><p>【名數】或開佛智為四種：一大圓鏡智，二平等性智，三妙觀察智，四成所作智。是轉凡夫之第八識第七識第六識及餘之五識，如其次第與成就之佛心相應之智慧也。</p>

**來源：佛光大辭典**

<p>梵語catvāri jñānāni。指四種智慧。(一)佛果之四智。全稱四智心品。為唯識宗所立。即將有漏的第八識、第七識、第六識，及前五識轉變為四種無漏智，即大圓鏡智、平等性智、妙觀察智、成所作智。</p><p>于密教中，加上法界體性智，合為五智，除法界體性智表示中央大日如來之外，以其餘四智表示四方四佛之智。就金剛界而言，大圓鏡智表示東方阿■佛，平等性智表示南方寶生佛，妙觀察智表示西方阿彌陀佛，成所作智表示北方不空成就佛。就胎藏界而言，大圓鏡智表示東方寶幢佛，平等性智表示南方開敷華佛，妙觀察智表示西方無量壽佛，成所作智表示北方天鼓雷音佛。大日經疏卷五（大三九·六三一下）：‘正方四葉是如來四智。’﹝成唯識論卷十、百法問答鈔卷八﹞（參閱‘四智心品’1771）</p><p>(二)菩薩觀唯識無境之四智。乃唯識宗為破外道餘乘之執于實我實法而立。攝大乘論卷中、成唯識論卷七等載，即：(一)相違識相智，謂觀境隨人、天、鬼、畜等業力不同而變現不同之相，故境非實有。(二)無所緣識智，謂觀所生之識皆緣于過去、未來、夢等非實之境，一切境界皆心所變，故觀唯識無境。(三)自應無倒智，謂觀境若為實，則一切凡夫皆為聖，以本來證悟心外之境自然成就而無顛倒；然凡夫尚須藉外境功用始得解脫，故境非實有。(四)隨三智轉智，謂隨三智觀轉境相之智。三智為：(1)隨自在者智轉智，謂已證得心自在者，能隨心轉變外境。(2)隨觀察者智轉智，謂得勝定而修法觀者，觀一境而眾相顯現，境若實有，則不能如此。(3)隨無分別智轉智，謂起證實之無分別智時，一切境相皆不現前。由此三智得觀唯識無境。菩薩成就上述之四智時，于唯識之理決定悟入而證無心外實境。﹝攝大乘論釋卷四（無性）、成唯識論述記卷七末、觀心覺夢鈔卷上﹞</p><p>(三)羅漢四智。乃二乘、無學聖人內證四諦之智。據勝N經一乘章、成唯識論述記卷九末等載，即：(一)我生已盡，指斷盡未來苦果，乃斷集之智。(二)梵行已立，指修道而成滿無漏之聖道，乃修道之智。(三)所作已辨（辦），指斷障證滅之功成，乃證滅之智。(四)不受後有，指無學聖人已盡生死惑業，不受後世苦果，乃斷苦之智。﹝大毗婆沙論卷一○二、大乘義章卷十九‘四智義’、大乘法相宗名目卷五下﹞</p><p>(四)大智度論卷二十七所說之四智。即：(一)道慧，知一道之智。(二)道種慧，道有無量差別，能一一通達此無量道之智。(三)一切智，知一切法寂滅一相之空智。(四)一切種智，知一切法一相寂滅，並識一切法種種行類差別，為有空雙照之實智。天台以此四智依次配于法華經之‘開、示、悟、入佛知見’之說。﹝法華文句卷十一﹞（參閱‘開示悟入’5305）</p><p>(五)勝論外道所立之四智。依智之性類而分為四：(一)猶豫智，謂雖不猶豫法體為一，然對多體之諸法則生疑念，以此疑念所起之智，稱為猶豫智。(二)審決智，謂以猶豫智對多體之諸法所產生之審決智用。(三)邪智，又作暗決斷，即錯誤決斷之智。(四)正智，又作無顛倒，謂無顛倒之智。﹝勝宗十句義論﹞</p><p>(六)指大毗婆沙論卷一四三所說之四智。即：因智、時智、相智、說智。此四智乃佛所得之不共智。</p><p>(七)指苦智、集智、滅智、道智四種。又作四諦智，為十智中之四種。（參閱‘十智’472）</p>
