---
title: 互用罪
source: deerpark.app
---

### 丁福保佛學大辭典

【術語】互相濫用三寶物之過罪也。此有三寶互用，當分互用，像寶互用，一一互用之四種。即從寬至狹之次第也。三寶互用者，謂佛物用於法或僧，法物用於佛或僧，僧物用於佛或法也。當分互用者，例如濫用造釋迦像所施捨之金以造彌陀等像，濫用作無量壽經所施捨之金以作法華經等，回用施於甲寺僧之物以贈乙寺僧是也。像寶互用者，例如用供養五分法身之物供養形像，用供養滅諦涅槃理法之物供養黃卷赤軸之經典，用供養第一義諦僧之物供養剃髮染衣之僧，是也。一一互用者，謂於三寶物，堂宇等受用物，田園等係屬物，香燈等供養物，飲食等獻納物，一一互濫用之也。但法藏唯舉三寶互用，當分互用之二種耳。出於梵網經菩薩戒本疏第一，四分律行事鈔資持記中一之四等。



### 佛光大辭典

指濫用佛、法、僧三寶之物。罪分四種，即：(一)三寶互用，以佛物作法物、僧物，或以法物作佛物、僧物，或以僧物作佛物、法物。(二)當分互用，例如檀越（施主）捐金欲造釋迦像，卻將之用于造彌陀像；又如某物本決定贈予甲寺之僧，卻將之贈予其餘他寺之僧。(三)像寶互用，例如用供養五分法身之物供養形像，又如用供養第一義諦僧之物供養剃發染衣之僧。(四)一一互用，以堂宇等各受用物、田園等各系屬物、香燈等各供養物、飲食等各獻納物，一一相互濫用。﹝四分律行事鈔資持記卷中一之四、梵網經菩薩戒本疏卷一﹞


