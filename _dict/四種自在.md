---
title: 四種自在
source: deerpark.app
---

### 三藏法數

﹝出大乘莊嚴經論﹞ 〔一、得無分別自在〕，謂菩薩住第八不動地，即捨一切功用之行，得無功用法，於一切法遠離一切分別之想，而得自在，故名得無分別自在。（不動地者，以無生智慧，捨於三界，性無動移故也。） 〔二、得剎土自在〕，謂菩薩住不動地，深心清淨，於諸剎土亦得清淨，出生自在，故名得剎土自在。（剎，梵語具云剎摩，華言土田，即國土也。） 〔三、得智自在〕，謂菩薩住第九善慧地，得無礙智慧，演說諸法，稱理自在，故名得智自在。（善慧者，謂已得真如之體，顯發真如妙慧也。） 〔四、得業自在〕，謂菩薩住第十法雲地，於諸煩惱業縛，悉能通達，更無障礙，故名得業自在。（法雲地者，謂菩薩以大慈悲，普覆一切眾生，如雲之普覆萬物也。）



### 丁福保佛學大辭典

【名數】一得分別自在，住於菩薩第八不動地即捨一切功用之行得無功用法，於一切法遠離一切分別之想而得自在也。二得剎土自在，菩薩住於不動地深心清淨，於諸剎土亦得清淨得出生自在也。三得智自在，菩薩住於第九善慧地，得無礙之智慧演說諸法，稱於理而得自在也。四得業自在，菩薩住於第十法雲地，於諸煩惱業縛悉能通達，更無障礙也。見大乘壯嚴經論五。

【名數】見自在條。

參照：<a href="/dict/自在">自在</a>



### 佛光大辭典

(一)指大乘菩薩修行階位中第八不動地以上菩薩所得之四種無礙自在，即：(一)無分別自在，謂菩薩在第八地舍一切功用之行，得無功用法，于一切法遠離一切分別之想而得自在。(二)剎土自在，又作淨土自在。謂菩薩在第八地時深心清淨，能自由出生于各種國土，且令諸剎土亦得清淨。(三)智自在，謂菩薩在第九善慧地得無礙智，演說諸法皆稱理自在。(四)業自在，謂菩薩在第十法雲地時，于諸煩惱業縛，悉能通達，更無障礙。﹝大乘莊嚴經論卷五、辯中邊論卷上﹞

(二)指大乘菩薩之四種自在。又作四自在。(一)戒自在，謂菩薩修行具足戒而無所毀犯。(二)神通自在，謂于天眼、天耳、他心智、宿命智、如意足等五通，得自在。(三)智自在，謂于陰智、性智、入智、因緣智、諦智等五智，得自在。(四)慧自在，謂于義無礙智、法無礙智等四無礙智，能知諸法，解釋章句，得無礙智之力。此外，大集經卷十五亦舉出菩薩有壽命、身得、得法、願得等四種自在。﹝自在王菩薩經卷上﹞（參閱‘自在’2518）


