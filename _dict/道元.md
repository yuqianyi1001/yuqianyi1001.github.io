---
title: 道元
source: deerpark.app
---

### 陳義孝佛學常見辭彙

道的根本。



### 丁福保佛學大辭典

【術語】正道之根元也。唐華嚴經十四曰：「信為道元功德母，長養一切諸善法。」



### 佛光大辭典

(一)謂正道之根元。唐譯華嚴經卷十四（大一○·七二中）：‘信為道元功德母，長養一切諸善法。’

(二)宋代臨濟宗楊岐派僧。號徹庵，原名五鬥。綿州（四川）人，俗姓鄧。幼歲入于降寂寺出家，先後參謁大別心道、佛鑑佛眼。後隨圓悟克勤，並嗣其法，繼師席，主持昭覺寺。生卒年不詳。﹝嘉泰普燈錄卷十四、五燈會元卷十九﹞

(三)（1200～1253）日本曹洞禪之開祖。諱希玄。俗姓源。又稱永平道元。十三歲，投比叡山之良顯出家，習天台教義。建保二年（1214），至京都建仁寺謁見榮西。建保五年，師事榮西之門人明全，深究顯密奧旨，兼習律藏威儀。貞應二年（1223），與明全相偕來宋，直上四明天童山，時為寧宗嘉定十六年。先後參禮無際了派、浙翁如琰、盤山思卓等，歷訪天台雁山、平田萬年、慶元護聖等諸剎，終以因緣不契而返天童山。後與長翁如淨相見，豁然大悟，抖落從來所疑，得如淨之印可，如淨且授予芙蓉道楷傳來之袈裟、竹篦、白拂、寶鏡三昧、五位顯訣，及自贊之頂相。歸返日本後，凡十五年，居止于京都一帶，然因受到比叡山舊佛教之迫害，遂移居越前之山奧，創建永平寺，大揚曹洞禪，提倡‘只管打坐’之實踐法門，後人稱其禪風為默照禪。並撰著正法眼藏九十五卷、永平清規二卷、學道用心集、永平廣錄十卷、普勸坐禪儀、

隨聞記等。建長五年八月示寂，世壽五十四。謚號‘佛性傳東國師’、‘承陽大師’。嗣法弟子有懷奘、僧海、詮慧、法明等。﹝傳光錄卷下、延寶傳燈錄卷一、日本洞上聯燈錄卷一﹞


