---
title: 等至
source: deerpark.app
---

### 陳義孝佛學常見辭彙

定的別名。身心平等安祥叫做等，以定力才能達至此種等的境界，所以叫做等至。



### 法相辭典

★俱舍論二十八卷五頁雲：已辯無色；雲何等至？頌曰：此本等至八。前七各有三。謂味、淨、無漏。後味淨二種。味謂愛相應。淨謂世間善。此即所味著。無漏謂出世。論曰：此上所辨靜慮無色根本等至、總有八種。于中前七、各具有三。有頂等至、唯有二種。此地昧劣、無無漏故。初味等至，謂愛相應。愛能味著，故名為味。彼相應故，此得味名。淨等至名，自世善定。與無貪等諸白淨法相應起故；此得淨名。即味相應所味著境。此無間滅，彼味定生。緣過去淨，深生味著。爾時雖名出所味定；于能味定，得名為入。無漏定者：謂出世定。愛不緣故；非所味著。



### 丁福保佛學大辭典

【術語】定之別名。梵名三摩鉢底，在定中，身心平等安和謂之等，定能令至此平等位，故名為等至。是唯定而非散。通於有心無心，若有心定，則其心離昏沈與掉舉而為平等，謂之等，以定力得至此等，故謂之等至，若無心定，則約定中依身大種平等，而名為等至。外有等持等引之二、見三昧條。唯識述記六上曰：「在定定數勢力令身心等有安和相。至此等位名為等至。（中略）三摩鉢底，此云等至。」見等持條。

參照：<a href="/dict/三昧">三昧</a>

參照：<a href="/dict/等持">等持</a>


