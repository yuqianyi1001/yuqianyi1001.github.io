---
title: 阿耆多翅舍欽婆羅
source: deerpark.app
---

### 三藏法數

梵語阿耆多翅舍，字也。梵語欽婆羅，麤衣名，因以為名也。其人起邪見，非因計因，著麤弊衣，自拔其髮，以煙熏鼻，及五熱炙身，修諸苦行為道。自謂今身併受諸苦，則後身常得樂也。（非因計因者，本非得樂之因，而妄計此因能得樂也。五熱者，四面火聚，更加頭上有日，故云五熱炙身。）



### 丁福保佛學大辭典

【人名】Ajitakeśa－kambara，又作阿耆多頸舍甘婆羅。新稱阿末多。外道六師之一人。執現世受苦則來世為樂之外道也。維摩經什註曰：「阿耆多翅舍，字也。欽婆羅，麤衣也。」同肇註曰：「其人著弊衣，自拔髮。五熱炙身，以苦行為道。」希麟音義九曰：「阿末多，舊云阿耆多頸舍甘婆羅。阿耆多，此云無勝。頸舍，此云髮。甘婆羅，此云衣。此外道以人髮為衣，五熱炙身也。」慧琳音義二十六曰：「阿耆陀，此云無勝。翅舍云髮，欽婆羅云衣，此以人髮為衣，五熱炙身也。」



### 佛光大辭典

梵名Ajitakeśakambala  ，巴利名Ajitakesakambala   之音譯。古代印度六師外道之一，十師外道之一。又作阿市多雞舍甘跋羅、阿支羅翅舍甘婆羅、阿夷陀翅舍欣婆羅、阿浮陀翅舍金披羅、稽舍今陂梨。略稱阿耆多。意譯無勝發褐。釋尊之時代，居于中印度，為婆羅門教中極具勢力之一派。其學說，據北本大般涅經卷十九、長阿含卷十七沙門果經、巴利長部之沙門果經等所載，此外道主張心物二元共歸斷滅，否認有善惡禍福、因緣果報、過去未來等，唯于現世盡其快樂，亦即所謂順世外道中之斷滅論、唯物論、感覺論、快樂說。然另據維摩經略疏卷四、注維摩經卷三、希麟音義卷九等所說，則謂之為苦行外道之一，主張現世受苦為來世受樂之因，故著敝衣，自披發，以五熱炙身，行種種苦行。﹝雜阿含經卷三十五、寂志果經、翻譯名義集卷五、慧琳音義卷二十六﹞


