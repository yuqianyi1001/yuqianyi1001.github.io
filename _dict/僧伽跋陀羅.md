---
title: 僧伽跋陀羅
source: deerpark.app
---

**來源：丁福保佛學大辭典**

<p>【人名】Saṁghabhadra，譯曰眾賢。薩婆多宗之名匠也。對於世親之俱舍論，造順正理論及顯宗論，大張其宗。婆藪槃豆法師傳曰：「遣人往天竺請僧伽跋陀羅法師，來阿踰闍國造論破俱舍論。此法師至即造兩論：一光三摩耶論，有一萬偈，止述毘婆沙義，三摩耶譯為義類。二隨實論，有十二萬偈，救毘婆沙義破俱舍論。」西域記三（伽濕彌羅國下）曰：「僧伽跋陀羅，唐言眾賢，於此製順正理論。」</p>

**來源：佛光大辭典**

<p>梵名Saṃghabhadra  。意譯眾賢、僧賢。(一)北印度迦濕彌羅國人。自幼即聰敏博達，頗有雅譽。深究大毗婆沙論。其時世親（梵Vasubandhu  ）著阿毗達磨俱舍論，以經部之意破斥毗婆沙論論師之說。師見之大慨，刻苦鑽研十二年，遂成俱舍雹論二萬五千頌，計有八十萬言。旋與學徒數名持之往訪世親，欲挫其所論。時世親寓居磔迦國奢羯羅城，聞師將至，因不欲與師諍論，乃治行裝，率門人遠行。師亦轉道，然至秣底補羅國僧伽藍，突病不能起，乃由門人攜其論致世親。世親見書閱論，沉吟良久，謂門人言：理雖不足，辭乃有餘，于我宗多有創新發明。遂改其題為‘順正理論’。未久，師命終于伽藍，弟子荼毗收遺骨，起塔于伽藍西北庵沒羅林中。玄奘西遊時，其塔尚存。另據婆藪豆法師傳載，師受外道婆羅門婆修羅多之請，至阿ū國造兩論，即：(一)光三摩耶論，僅述毗婆沙之宗義。此即玄奘所譯之阿毗達磨藏顯宗論四十卷。(二)隨實論，乃救毗婆沙之義，破斥俱舍論。此即順正理論八十卷。﹝俱舍論光記卷一、大唐西域記卷四、南海寄歸內法傳卷四﹞</p><p>(二)南齊譯經僧。西域人。據歷代三寶紀卷十一載，永明年中（483～493），跋陀羅與其師三藏法師乘船至廣州，臨上船，三藏法師欲返，遂將所攜之律藏付予跋陀羅。永明七年，與沙門僧猗（又作僧）于廣州竹林寺譯出，此即善見律毗婆沙十八卷。因共安居，于永明八年七月半受自恣後，效前師之法，以香花供養律藏訖，即下一點，當時計已得九七五點，此即所謂‘眾聖點記’。九七五點即自佛滅之年，至永明八年之間。跋陀羅之寂年、世壽均不詳。﹝出三藏記集卷二、卷十一、法經錄卷五、開元釋教錄卷上﹞（參閱‘眾聖點記’4753）</p>
