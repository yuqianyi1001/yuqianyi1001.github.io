---
title: 戴塔吉祥
source: deerpark.app
---

**來源：丁福保佛學大辭典**

<p>【菩薩】阿闍梨所傳曼荼羅觀音院之一尊，又窣堵波大吉祥菩薩，謂之戴塔吉祥。即彌勒菩薩也。表菩薩紹釋迦如來之佛位，或以手結窣堵波印，或頂戴塔也。圖作帶塔德菩薩。大疏六曰：「戴塔吉祥於頂髻上置窣堵波，或在所持華上。」不同記二曰：「窣堵波大吉祥菩薩，梵號阿梨耶窣堵波摩訶室利Āryastūpa－mahā－śrī，所傳圖云帶塔德菩薩，又云戴塔吉祥。」演密鈔八曰：「觀音持佛，佛現在故。慈氏持塔，師滅度故。又八大菩薩經說：慈氏菩薩頂帶如來率都婆，又名帶塔之尊。」</p>
