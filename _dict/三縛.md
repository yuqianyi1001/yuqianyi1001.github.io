---
title: 三縛
source: deerpark.app
---

### 陳義孝佛學常見辭彙

三種的纏縛，即貪瞋痴的煩惱。



### 法相辭典

★瑜伽八十九卷六頁雲：復次由為貪縛所纏縛故；于能隨順樂受境界，心不能舍。如是嗔縛所纏縛故；于能隨順苦受境界，心不能舍。由愚癡縛所纏縛故；于能隨順非苦樂受中庸境界，心不能舍。由此因緣，故立三縛。

★二解　俱舍論二十一卷三頁雲：已辯結；縛雲何？頌曰：縛三、由三受。論曰：縛有三種。一、貪縛。謂一切貪。二、嗔縛。謂一切嗔。三、癡縛。謂一切癡。何緣唯說此三為縛？由隨三受，說縛有三。謂于樂受，貪縛隨增。所緣、相應、俱隨增故。于苦受、嗔，于舍受，癡，應知亦爾。雖于舍受，亦有貪嗔；非如癡故。約自相續樂等三受，為縛所緣，作此定說。

★三解　入阿毗達磨論上十一頁雲：然契經中，復說三縛。一、貪縛。謂一切貪。如愛結相說。二、嗔縛。謂一切嗔。如恚結相說。三、癡縛。謂一切癡。如無明結相說。



**來源：三藏法數**

﹝出華嚴孔目﹞ 〔一、貪縛〕，引取之心，名為貪。謂眾生於五塵可意之境，貪染生著，起諸惑業，因被纏繫，不得解脫，故名貪縛。（五塵者，色塵、聲塵、香塵、味塵、觸塵也。） 〔二、瞋縛〕，忿怒之心，名為瞋。謂眾生於五塵違意之境，忿怒生瞋，起諸惑業，因被纏縛，不得解脫，故名瞋縛。 〔三、癡縛〕，迷惑之心，名為癡。謂眾生於一切事理之法，無所明了，妄生邪見，起諸邪行，纏綿不息，故名癡縛。



### 丁福保佛學大辭典

【名數】貪瞋痴之三者。俱舍論二十一曰：「縛有三種：一貪縛，謂一切貪。二瞋縛，謂一切瞋。三痴縛，謂一切痴。何緣唯說此三為縛？由隨三受說縛有三，謂於樂受貪縛隨增，所緣相應俱隨增故，於苦受瞋，於捨受痴，應知亦爾。」

【術語】謂貪瞋痴之煩惱繫縛。俱舍論二十一曰：「縛有三種：一貪縛，二瞋縛，三痴縛。」入阿毘達磨論上曰：「契經中復說三縛：一貪縛，謂一切貪，如受結相說。二瞋縛，謂一切瞋，如恚結相說。三痴縛，謂一切痴，如無明結相說。」



### 佛光大辭典

指三種系縛，縛，煩惱之別名。蓋貪嗔癡三不善根，系縛眾生，令其不自在，故稱為縛。即：(一)貪縛（梵rāga -bandhana ），引取之心，稱為貪。眾生于五塵可意之境，貪染生著，起諸惑業，因被纏系，不得解脫。(二)嗔縛（梵dveṣa -bandhana ），忿怒之心，稱為嗔。眾生于五塵違意之境，忿怒生嗔，起諸惑業，因被纏系，不得解脫。(三)癡縛（梵moha -bandhana ），迷惑之心，稱為癡。眾生于一切事理之法，無所明了，妄生邪見，起諸邪行，纏系不息，不得解脫。﹝俱舍論卷二十一、瑜伽師地論卷八、大乘阿毗達磨雜集論卷六、華嚴經孔目章卷三﹞


