---
title: 間隔
source: deerpark.app
---

### 丁福保佛學大辭典

【術語】謂無始之間隔，一念之間隔等。乃真言宗之用語，根本無明之異名，不達法界平等之理而執差別之妄念也。由此差別之妄念而起貪瞋等之煩惱，造諸惡業，輪迴於生死。一切生死之根本皆在此一念之間隔。此妄情為凡夫之自性，由無始而相續，故云無始之間隔。菩提心論有此名，起信論謂之根本無明。菩提心論曰：「或為無始間隔，末能證於如來一切智智故。」辨惑指南二曰：「一念間隔，頓有差別自他之念。殺生偷盜邪婬妄語等惡業皆從自愛疎他而起故，皆是無始間隔所作也。」



### 佛光大辭典

為根本煩惱之異名。謂隔諸法平等之理而執著差別之妄念。由此差別之妄念而起貪嗔等煩惱，造諸惡業，輪回于生死。蓋一切生死根本皆在一念之間隔，此妄情乃凡夫之自性，無始以來即相續不斷，故稱無始間隔。菩提心論（大三二·五七四下）：‘既破人法二執，雖能正見真實之智，或為無始間隔，未能證于如來一切智智。’﹝辨惑指南卷二﹞（參閱‘惑’4943）


