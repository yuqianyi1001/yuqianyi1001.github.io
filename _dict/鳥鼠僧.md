---
title: 鳥鼠僧
source: deerpark.app
---

**來源：丁福保佛學大辭典**

<p>【譬喻】鳥鼠者蝙蝠之異名，以譬破戒之比丘。佛藏經上曰：「譬如蝙蝠，欲捕鳥時則入穴為鼠，欲捕鼠時則飛空為鳥，而實無有鼠鳥之用。其身臭穢，俱樂闇冥。舍利弗，破戒比丘亦復如是。既不入於布薩自恣，亦復不入王者使役，不名白衣不名出家。」</p><p>如鼠唧唧聲，鳥空空聲，謂無意味之語也。止觀八曰：「鼠唧鳥空。」</p>

**來源：佛光大辭典**

<p>(一)比喻破戒之比丘。又作烏鼠僧。鳥鼠為蝙蝠之別名。蝙蝠雖能飛行，然似鳥而非鳥，故以之比喻為末法時代之墮落僧侶。佛藏經卷上（大一五·七八八下）；‘譬如蝙蝠，欲捕鳥時則入穴為鼠，欲捕鼠時則飛空為鳥，而實無有鳥鼠之用，其身臭穢，但樂冥。舍利弗！破戒比丘亦復如是，既不入于布薩自恣，亦復不入王者使役，不名白衣，不名出家。’</p><p>(二)以鼠唧唧之聲與鳥空空之聲，比喻無意味之言談。據天台四教儀載（大四六·七七九上）：‘我等愚輩，才聞即空便廢修行，不知即之所由，鼠唧鳥空，廣在經論，尋之思之。’</p>
