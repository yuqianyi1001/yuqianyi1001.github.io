---
title: 高世耶
source: deerpark.app
---

### 丁福保佛學大辭典

【物名】Kauśeya，又作憍奢耶，憍尸。絹名。寄歸傳二曰：「高世耶乃是蠶名，作絹還受此號。」飾宗記五末曰：「今三藏云：高世耶者，即是野蠶之名。此蠶不養，自生山澤，西國無桑，多於酢果樹上。而食其葉，其形皓白，麤如拇指，長二三寸。月餘便老，以葉自裹，內成其繭。大如足指，極為堅硬。屠人採之，取熱成絹。其絹極牢，體不細滑。」



### 佛光大辭典

梵語kauśeya。又作x舍耶、x世耶、x奢耶、x屍。意譯為蠶、絹。高世耶本是野蠶名，此蠶不受豢養，自生山澤，西域諸國無桑，多生于酢果樹上，而食其葉。其形皓白，粗如拇指，長二三寸，月餘便老，以葉自裹，內化為蛹，大如足趾，極為堅硬，採之熬熱，可制成絹，其絹極韌，體細不滑。若收其蛹，經一月許，自繭中出蛾，其翅兩開，大如張手，紋彩煥爛，如紅錦色，至宵中每雄雌相偶，還食其樹，復生卵于樹上。以此野蠶絲所作之高世耶衣，為十種衣之一。﹝四分律疏飾宗記卷五末、南海寄歸內法傳卷二﹞


