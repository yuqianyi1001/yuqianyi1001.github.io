---
title: 老子化胡
source: deerpark.app
---

**來源：丁福保佛學大辭典**

<p>【傳說】言李老聃死後生於天竺為佛也。後漢書襄楷傳曰：「或言：老子入夷狄為浮屠。浮屠不三宿桑下，不欲久生恩愛，精之至也。天神遺以好女，浮屠曰：此但革囊盛血，遂不眄之。其守一如此，乃能成道。」齊書顧歡傳云：「歡著論曰：道經云：老子入關，之天竺維衛國。國王夫人，名曰淨妙。老子因其畫寢，乘日精，入淨妙口中。後年四月八日夜半時，剖左腋而生，墜地即行七步。於是佛道興焉。」</p>
