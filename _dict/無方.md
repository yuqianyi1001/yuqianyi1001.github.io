---
title: 無方
source: deerpark.app
---
### 佛光大辭典

謂佛攝化眾生，泯絕方位之區別，無所際限，亦無一定之方法。方，指方所、方法。即縱橫自在，發揮妙用之意。臨濟錄序（大四七·四九六中）：‘妙應無方，不留朕蹟。’蓋如來所立教法，遍滿十方，如同空界，群生萬類，普沾其利，不限一隅，故稱無方。﹝菩薩瓔珞本業經卷上、四分律刪繁補闕行事鈔卷一之上二﹞



### 丁福保佛學大辭典

【術語】方者方所方法，佛之設化自在，而無一定之方所，無一定之方法也。瓔珞本業經曰：「大用無方法王法主。」三論玄義曰：「適化無方，陶誘非一。」行事鈔上一之二曰：「藥病相叩，利潤無方。」同資持記曰：「方謂方所。如來立法，量同空界。群生萬類，無不沾益，故其所利，不在一隅。故曰無方。」



