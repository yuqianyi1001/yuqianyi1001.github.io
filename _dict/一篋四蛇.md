---
title: 一篋四蛇
source: deerpark.app
---
### 佛光大辭典

以一只箱篋容納四條蛇，比喻人體系由地、水、火、風四大和合而成。大般涅經卷二十三（ 大一二·四九九中）：‘觀身如篋，地、水、火、風如四毒蛇，見毒、觸毒、氣毒、囓毒，一切眾生遇是四毒，故喪其命。眾生四大，亦復如是，或見為惡，或觸為惡，或氣為惡，或囓為惡。以是因緣，遠離眾善。’即以四大比喻四蛇之吐毒，此四大交惡，能令眾生遠離諸善，害其慧命，故大智度論卷二十二（ 大二五·二二八上）：‘身中四大各各相害，如人持毒蛇篋，雲何智人以為安隱？’﹝雜阿含經卷四十三、達磨多羅禪經卷上﹞



### 丁福保佛學大辭典

【譬喻】以一篋盛四蛇，喻一身之四大和合也。涅槃經二十三曰：「譬如有王，以四毒蛇，盛之一篋，令人贍養餧飼。臥起摩跣其身，若令一蛇生瞋恚者，我當准法戮之都市。」四卷金光明經一曰：「地水火風，合集成立，隨時增減，共相殘害，猶如四蛇，同處一篋，四大蚖蛇，其性各異。」止觀一下曰：「三界無常，一篋偏苦。」



