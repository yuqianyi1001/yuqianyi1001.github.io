---
title: 二種字
source: deerpark.app
---

**來源：丁福保佛學大辭典**

<p>【名數】一曰阿剎羅，阿迦等之根本字也，二曰哩比鞞，伊等之增加字也。大日經疏十七曰：「字者梵有二音：一名阿剎羅也，是根本字也。二者哩比鞞，是增加字也。根本者即是本字，如阿字最初二音。次從伊伊（長）乃至烏奧，凡十二字，是從生增加之字，悉皆是女聲，其根本字是男聲也。男聲是慧義，女聲是定也。其根本字徧一切處，次諸增加字亦徧一切處。根本增加不相異也，皆以根本字體有本而加點畫，是故根本增加不一不異。猶如器中盛水，因器持水，水不離器，此亦如是。更相依持能徧內外也。」</p>

**來源：佛光大辭典**

<p>即根本字與增加字。字者，梵有二音，一言阿剎羅，是為根本字；一言哩比@，為增加字。﹝大日經疏卷十七﹞</p>
