---
title: 惑得
source: deerpark.app
---
### 丁福保佛學大辭典

【術語】惑者所得之法也，身者能得之體也，令此所得之法，得於能得之身有一種之實法，名之為惑得，猶如以繩繫物於身，因此謂之得繩。凡斷惑云者，非壞滅惑體，乃絕對於此惑得繩也。證涅槃云者，亦有繫涅槃於吾身之得繩，名為離繫得，生此離繫得之繩，謂為證涅槃之理也。而解脫此惑得為無間道，生離繫得為解脫道，凡斷惑證理要無間解脫之二道者，為此也。俱舍論二十三曰：「十六心中忍無間道，約斷惑得無能隔礙故。智是解脫道，已解脫惑得與離繫得俱時起故。具二次第理定應然，猶如世間驅賊閉戶。」



