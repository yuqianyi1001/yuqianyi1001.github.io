---
title: 法性生身
source: deerpark.app
---

### 陳義孝佛學常見辭彙

１．二種菩薩身之一。２．五種法身之一。



### 三藏法數

謂此法性，體本圓常，該通萬有，如來之身，由此出生，故名法性生身。



### 丁福保佛學大辭典

【術語】二種菩薩身之一。又五種法身之一。法性總該萬有萬德。如來之身，由此出世，名為法性生身。智度論二十八曰：「菩薩入法位，住阿鞞跋地，末後肉身盡得法性生身。雖斷諸菩薩，有煩惱習因緣，故受法性生身，非三界生也。」



### 佛光大辭典

為佛及大菩薩所受界外化生之身。為如來五種法身之一，菩薩二種身之一。此生身證法性，得無生法忍，異于處胞胎、惑業所感之肉身，如來之身即由此出生，若以之配三身，則相當于吉藏所說之報身佛。佛之法性生身有無量無數阿僧o一生補處菩薩侍從，此乃佛于無量阿僧o劫，積集一切善本功德，故無事不濟，無願不滿。又菩薩于得無生法忍後，舍肉身，次受後身；因菩薩體得無生忍力，無諸煩惱，既不取二乘證，又未成佛，故于其中間所受之身，亦稱為法性生身。法華玄論卷八以菩薩二種身中之肉身配以分段生死，以法性生身配變易生死。二乘之人及法身菩薩雖有法性生身，然皆隨分稱受；佛之法性生身能照徹法性，故真法性生身唯佛能得。﹝大智度論卷二十八、卷二十九、法華玄論卷九、法華義疏卷七﹞


