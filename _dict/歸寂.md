---
title: 歸寂
source: deerpark.app
---
### 丁福保佛學大辭典

【術語】又曰入寂。歸於寂滅入於寂滅之義。示證果人死之詞。寂滅為涅槃之譯語，原為生死共滅之義。惟今偏於生之一邊而曰歸寂。後遂尊僧侶之死而用之。輔行一之二曰：「圓音教風，息化歸寂。」釋氏要覽下曰：「釋氏死謂涅槃，圓寂，歸真，歸寂，滅度，遷化，順世。皆一義也。隨便稱之，蓋異俗也。」



