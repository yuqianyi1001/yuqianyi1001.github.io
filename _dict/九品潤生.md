---
title: 九品潤生
source: deerpark.app
---
### 佛光大辭典

指欲界斷九品修惑有潤七生之作用。潤生，即煩惱滋潤業而生當來之果。大乘義章卷五本分別潤生之不同，謂有總、別二種。所謂總，乃前之三品潤四生，中三品共潤二生，下三品共潤一生；就別而言，上上品潤二生，上中、上下各潤一生，中上品潤一生，中中、中下各潤半生（共為一生），下上品潤半生，下中、下下共潤半生。亦即：

依表可知，隨惑之強弱，潤生之勢力漸減；若斷前六品者為一來果（第二果），全斷九品者為不還果（第三果）。第六識相應俱生之煩惱，自無始即在有情身中潤生無窮，欲界僅限七生。乃因其入于聖位，其身成就無漏之聖道，故俱生煩惱受押于彼聖道，勢力僅限七生。﹝成唯識論了義燈卷一、俱舍論光記卷八﹞（參閱‘九品惑’141 ）



### 丁福保佛學大辭典

【名數】三界九地俱生之煩惱（即修惑）各有九品。其中欲惑九品之修惑，有潤七生之作用，因而建立一來不還之二果。斷之終，則為一來果。斷之已，則為不還果。九品七生相對，則上三者為四生，中三者為二生，下三者為一生。更分別之，則上上為二生，上中，上下，共為二生。如中三品亦然。中上為一生，中中，中下，共為一生。下三品亦然。下上品為半生，下中品，下下品，共為半生。因而可隨惑之強弱，而知潤生之勢力增減。此一生者，人天各一生，半生者，又曰小生。人或天之一生也。故為十四生。更分別生有與中有，則為二十八生。以七之數等，故謂為七生。猶言七葉樹七處善。問第六識相應俱生之煩惱，自無始即在一切有情身中，潤生無窮，何限七生耶？答曰：是惟謂入於聖位而俱生之煩惱勢力，非言以前，入於見道，則其身成就無漏之聖道，故俱生之煩惱，押於彼聖道。勢力僅限七生也。見了義燈一、俱舍光記八。



