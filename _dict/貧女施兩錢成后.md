---
title: 貧女施兩錢成后
source: deerpark.app
---

### 丁福保佛學大辭典

【傳說】雜寶藏經五曰：「有貧女見長者於耆闍崛山中供養眾僧，生隨喜念，曾於糞中拾得兩錢供養僧眾，爾時上座維那代咒願，且留半分食與彼女，女得食大喜，還眠臥樹下，時國王夫人亡，王令國內占相福德之女，占師將此女到宮，王喜，立為夫人。於是王夫人欲報前恩，車載飲食珍寶至彼山，供養僧眾。上座不起，使維那咒願，諸年少比丘疑之。上座言：我佛法中不貴珍寶，唯貴善心，夫人先施兩錢時，善心極勝，後施珍寶，吾我貢高，以是我不與咒願。」


