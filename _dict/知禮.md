---
title: 知禮
source: deerpark.app
---

### 丁福保佛學大辭典

【人名】宋四明山法智尊者知禮，字約言，後人依其所居號為四明大師。七歲出家，十五具戒，專學律部。太平興國四年從寶雲受天台之教觀，淳化二年始受請，主乾符。咸平六年，日本國遣寂照持源信法師問目二十七條請答釋。天禧元年結同志修法華懺，三載期滿，將焚身以供妙經，秘書監楊億等致書止之。四年真宗聞高行。賜法智大師號，使住世宣教。六年正月寂，壽六十九。唐末之亂天台教籍多散逸，至螺溪義寂，雖遺文稍集，而學者猶晦於正宗。師於此時崛起，深達性具之旨，揭一家之正燈。稱其法為山家正義，後學台教者多宗之。見佛祖統紀八。



### 佛光大辭典

（960～1028）北宋天台宗僧。四明（浙江鄞縣）人，俗姓金。字約言。七歲喪母，遂發願出家，十五歲受具足戒，專究律典。二十歲，從寶雲義通學天台教典，甫經一月，便能自講心經。未久，名撼四方，淨侶雲集。淳化二年（991），出主乾符寺。至道元年（995），進住四明山保恩院；大中祥符二年（1009），保恩院重建完成，三年受敕額‘延慶寺’，師于此專事懺講四十餘年，學徒遍于東南。

師與遵式並為‘出家派’之中心人物，而與‘山外派’系統，即晤恩及其門下之洪敏、源清、智圓、慶昭等對立達四十年。山外派晤恩曾著金光明玄義發揮記，主張金光明玄義廣本雖題為智著，實非真作；並主張真心觀，以所觀之境為真心，即真如。師乃著「扶宗釋難’，以駁斥晤恩所謂金光明玄義廣本非真作之說；並主張妄心觀，以所觀之境為妄心，即六識。二派間之往復論難即所謂山家山外之論爭。其時山家派之議論大多出自知禮，其來往論議之文章收于十義書、觀心二百問等書中。十不二門指要鈔為其代表作，其他另有關于智觀音玄義、金光明經玄義等注疏之作。尤以觀經疏妙宗鈔等具獨特之見解，既批判山外派諸說，復宣揚天台之教義。

師之門下分三流，歷數代猶盛行不衰。宋真宗感念其德，賜號‘法智大師’。後被尊為天台宗第十七祖，又以長住四明延慶寺，故世稱四明尊者、四明大法師。天聖六年，稱念阿彌陀佛數百聲而示寂，世壽六十九。

師生平致力于著述講懺，鹹平二年（999） 以後，講法華玄義七遍、法華文句八遍、摩訶止觀八遍、大涅經疏一遍、淨名經疏二遍、金光明經玄疏十遍、觀音別行玄疏七遍、觀無量壽佛經疏七遍，及金剛C等，其數繁多。又修法華懺，一期三十晝夜，計五次；修十日一期之金光明懺法二十遍、一七日一期之彌陀懺法五十遍、七七（四十九）日之請觀音懺八遍、三七（二十一）日之大悲懺法十遍，又結十僧長期修法華懺，達三年；請十僧修大悲懺三年；燃三指供佛；造佛像、寺院等，不計其數；又每歲啟建念佛施戒會。師之著述頗多，除前述者外，尚有金光明經文句記、解謗書、大悲懺儀、修懺要旨、光明懺儀、觀無量壽佛經融心解、觀音別行玄義記、觀音別行疏記、釋請觀音疏中消伏三用、問目二十七條答釋、二十問、別理隨緣二十問、義例境觀等。

師門徒甚眾，其中較著名者，有尚賢、本如、梵臻等三十餘人。﹝四明仁岳異說叢書、釋門正統卷一、佛祖統紀卷八、卷十、卷二十三、卷二十五、卷四十四、卷四十五、釋氏稽古略卷四、往生集卷一﹞（參閱‘山家山外’949）


