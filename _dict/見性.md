---
title: 見性
source: deerpark.app
---

### 陳義孝佛學常見辭彙

見到自己的真性。



### 丁福保佛學大辭典

【術語】禪家之常語，徹見自心之佛性也。達磨之悟性論曰：「直指人心，見性成佛，教外別傳，不立文字。」黃檗傳心法要曰：「即心是佛，上至諸佛，下至蠢動含靈，皆有佛性，同一心體。所以達摩從西天來，唯傳一法。直指一切眾生本來是佛，不假修行。但如今識取自心，見自本性，更莫別求。」血脈論曰：「若欲見佛，須是見性，性即是佛。若不見性，念佛誦經，持齋持戒，亦無益處。」日本永平道元法語謂：「見性者，佛性也，萬法之實想也，眾生之心性是也。此性渡於有情非情，普於凡夫賢聖，都無所住。故無住之性，雖在於有情，而不住於有情；雖在於惡，而不住於惡；雖在於色，而不住於色；雖在於形，而不住於形；不住於一切，故云無住之性。又此性非色、非有、非無、非住、非明、非無明、非煩惱、非菩提，全無實性，覺之名為見性也。眾生迷此性故，輪迴於六道。諸佛覺此性故，不受六道之苦。」



### 佛光大辭典

指徹見自心之佛性。黃檗斷際禪師宛陵錄（大四八·三八六中）：‘即心是佛。上至諸佛，下至蠢動含靈皆有佛性，同一心體。所以達摩從西天來，唯傳一法。直指一切眾生本來是佛，不假修行。但如今識取自心，見自本性，更莫別求。’﹝景德傳燈錄卷六中邑洪恩條、續傳燈錄卷十九勝因崇愷條﹞（參閱‘見性成佛’2994）


