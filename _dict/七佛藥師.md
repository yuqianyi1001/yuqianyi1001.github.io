---
title: 七佛藥師
source: deerpark.app
---

### 丁福保佛學大辭典

【名數】藥師琉璃光七佛本願功德經上曰：「一、東方去此四殑沙佛土，有世界曰光勝，佛曰善稱名吉祥王如來，發八大願。二、東方去此五殑沙佛土，有世界曰妙寶，佛曰寶月智嚴光音自在王如來，發八大願。三、東方去此六殑沙佛土，有世界曰圓滿香積，佛曰金色寶光妙行成就如來，發四大願。四、東方去此七殑沙佛土，有世界曰無憂，佛曰無憂最勝吉祥如來，發四大願。五、東方去此八殑沙佛土，有世界曰法幢，佛曰法海雷音如來，發四大願。六、東方去此九殑沙佛土，有世界曰善住寶海，佛曰法海勝慧遊戲神通如來，發四大願。七、東方去此十殑沙佛土，有世界曰淨琉璃，佛曰藥師琉璃光如來，發十二大願。」以此中最後之藥師如來為主體，故稱為七佛藥師，亦曰藥師七佛。又，一、東方離垢眾德莊嚴世界之輪徧照吉祥如來。二、東方妙覺眾德莊嚴世界之妙功德住吉祥如來。三、東方眾生主世界之一寶蓋王如來。四、東方自在力世界之善逝定迹如來。五、東方最勝寶世界之寶華吉祥如來。六、南方寂靜主世界之超無邊迹如來。七、南方最上香世界之妙香王如來。見七佛名號所生功德經。以上為七佛之異稱或異譯也。



### 佛光大辭典

即七尊藥師。又作七躬醫王。此七佛即：善名稱吉祥王如來、寶月智嚴光音自在王如來、金色寶光妙行成就如來、無憂最勝吉祥如來、法海雷音如來、法海勝慧遊戲神通如來、藥師琉璃光如來。彼等住于東方四恆河沙乃至十恆河沙之世界，各于因位發願拔濟眾生之苦惱。然玄奘譯藥師琉璃光如來本願經中，唯說東方藥師一佛，無出七佛名。對此，自古多有論議，或謂七佛藥師為別尊，或為藥師一佛之異名或分身。﹝藥

師琉璃光七佛本願功德經卷上、阿娑縛抄卷四十八﹞


