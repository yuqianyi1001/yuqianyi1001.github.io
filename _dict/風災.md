---
title: 風災
source: deerpark.app
---

### 陳義孝佛學常見辭彙

大三災之一。見大三災條。



### 法相辭典

★瑜伽二卷九頁雲：雲何風災？謂七水災過已，復七火災；從此無間，于第三靜慮中，有俱生風界起。壞器世間，如風幹支節；復能消盡。此之風界、與器世間，一時俱沒。所以者何？現見有一、由風界發，乃令其骨、皆悉消盡。從此壞已，復二十中劫住。

★二解　大毗婆沙論一百三十三卷八頁雲：問：風災起時，風從何出？有作是說：第四靜慮邊有畔喋婆大風卒起，百俱胝界妙高山王金輪圍等，皆被傾拔，令互相擊，上下翻騰，如[麥*少]面摶，空中散滅。有餘師說：從下風輪，有猛風起，吹散世界。如是說者，諸有情類業增上力，令世界成。至劫末時，業力盡故；隨于近處，有災風生；至遍淨天，皆被散壞。



### 三藏法數

謂二禪天已下，七番水災已後，又經七番火災，壞於世間，至世界復成，又於壞劫之時，從下風輪，有猛風起；兼以眾生業力盡故，處處生風，大千世界乃至三禪天，悉皆飄擊，蕩盡無餘，是名風災。



### 丁福保佛學大辭典

【術語】大三災之一。一大劫中第三期壞劫之末（合成住壞空四中劫為大劫），起而蕩盡世界之大風災也。下自無間地獄，上至色界之第三禪天。三災中災害最廣大者。


