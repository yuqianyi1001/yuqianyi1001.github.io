---
title: 二種福田
source: deerpark.app
---

**來源：三藏法數**

﹝出大智度論﹞ 論云：施主有二種，一者貧，二者富。皆能於三寶中種福，故名二種福田。（三寶者，佛寶、法寶、僧寶也。） 〔一、貧福田〕，謂貧窮之人，雖無財物供養，若能禮事恭敬，亦得福報，是名貧福田。 〔二、富福田〕，謂富貴之人，既能禮事恭敬，又以財物供養，而得福報，是名富福田。

﹝出大方便佛報恩經﹞ 田以生長為義。謂人於應供養者而供養之，則能獲諸福報。如農服力田畝，而有秋成之利，故名福田。 〔一、有作福田〕，謂於諸佛菩薩父母師長之所，生恭敬心，修諸供養，不惟得福，亦可成道；若有冀望福報之心，乃是有為而作，故名有作福田。 〔二、無作福田〕，謂於諸佛菩薩父母師長之所，生恭敬心，修諸供養，不惟得福，亦可成道；若無冀望福報之心，乃是無為而作，故名無作福田。



### 丁福保佛學大辭典

【名數】見福田條。

參照：<a href="/dict/福田">福田</a>


