---
title: 伺
source: deerpark.app
---

### 法相辭典

★顯揚一卷十頁雲：伺者：謂從阿賴耶識種子所生，依心所起，與心俱轉相應；于所尋法，略行外境。令心細轉為體。餘如尋說。乃至增長伺為業。由此與心同緣一境，故說和合，非不和合。如薄伽梵說：若于此伺察；即于此了別。若于此了別；即于此伺察。是故此二，恆和合，非不和合。此之二法，不可施設離別殊異。復如是說：心心法行，不可思議。證有此二阿笈摩者，如薄伽梵說：由依尋伺故，發起言說。非無尋伺。

★二解　五蘊論五頁雲：雲何為伺？謂能伺察意言分別思慧差別，令心細為性。

★三解　廣五蘊論十三頁雲：雲何伺？謂思慧差別意言伺察，令心細相分別為性。細相者：謂于瓶衣等，分別細相，成不成等差別之義。

★四解　品類足論一卷三頁雲：伺雲何？謂心細動性。

★五解　入阿毗達磨論上七頁雲：伺、謂于境令心細為相；此法即是隨順意識于境轉因。

★六解　界身足論上五頁雲：伺雲何？謂心巡行、遍巡行、隨遍巡行、伺察、遍伺察、隨遍伺察、隨轉、隨流、隨屬彼性，是名伺。



### 丁福保佛學大辭典

【術語】心所法之名。梵語曰毘遮羅Vicāra，舊譯為觀，新曰伺。細心伺察事理也。俱舍七十五法中，八不定法之一，唯識百法中，四不定法之一。是與色界初禪大梵天已下之心相應之心所也。二禪已上，總無此心所。以伺察之念與寂靜之禪心相應難故也。唯識論七曰：「觀謂伺察，令心忽遽，於意言境，細輕為性。」



### 佛光大辭典

梵語vicāra，巴利語同。心所之名。為俱舍七十五法之一，唯識百法之一。舊譯為觀。即細心伺察思惟諸法名義等之精神作用。伺之心所起于欲界、初禪及中間定，二禪以上無之，以其不遍于一切心，又不起于一切時，故大小乘共攝于不定地法。其性雖遲鈍，然深入推度名身等，與‘尋’皆有等起語言之用。又小乘有部謂伺有別體，即主張伺為使心深細伺察之法，經部及大乘則以伺與尋皆為假立之法，唯以心之粗、細而名為尋、伺。又據大毗婆沙論卷五十二所載，譬喻者說心之粗性稱為尋，心之細性稱為伺，而其粗細之性由欲界乃至色界有頂天皆可得，故謂三界皆有尋、伺。又因尋求伺察久之，便身疲念失，心亦勞損，是故尋、伺皆為隨煩惱。﹝大毗婆沙論卷四十二、卷九十、瑜伽師地論卷五、卷五十五、卷五十八、成實論卷六、法蘊足論卷七、俱舍論卷四、順正理論卷四﹞（參閱‘尋’4936）


