---
title: 三十三觀音
source: deerpark.app
---

### 丁福保佛學大辭典

【名數】三十三體異形之觀音。見三十三身條附錄。

參照：<a href="/dict/三十三身">三十三身</a>

【名數】圖畫普門品所說三十三身為三十三觀音。其典據不明。三十三觀音者：楊柳觀音、龍頭觀音、持經觀音、圓光觀音、遊戲觀音、白衣觀音、蓮臥觀音、瀧見觀音、施藥觀音、魚籃觀音、德王觀音、水月觀音、一葉觀音、青頸觀音、威德觀音、延命觀音、眾寶觀音、岩戶觀音、能靜觀音、阿耨觀音、阿麼提觀音、葉衣觀音、琉璃觀音、多羅尊觀音、蛤蜊觀音、六時觀音、普慈觀音、馬郎婦觀音、合掌觀音、一如觀音、不二觀音、持蓮觀音、灑水觀音是也。



### 佛光大辭典

觀世音菩薩為攝化而自在示現之三十三種形像。法華經普門品及其他諸種感應傳、持驗記常述之，由此，民間亦流傳此類圖像，較著者有清代卓峰之觀音應化圖三十三幅（現藏于日本東京帝室博物館）。三十三觀音之名稱及形像為： (一)楊柳觀音，踞坐岩上，右手執楊柳，表千手觀音之楊柳手三昧。(二)龍頭觀音，乘雲中之龍，表三十三身之天龍身。(三)持經觀音，箕坐岩上，右手持經卷，表三十三身中之聲聞身。(四)圓光觀音，身邊放光明，表法華經普門品（大九·五七下）‘或遭王難苦，臨刑欲壽終，念彼觀音力，刀尋段段壞’之文意。(五)遊戲觀音，箕坐雲中，表同品（大九·五七下）‘或被惡人逐，墮落金剛山，念彼觀音力，不能損一毛’之文意。(六)白衣觀音，敷草坐岩上，結定印，表三十三身中之比丘、比丘尼身。(七)蓮臥觀音，合掌，左向坐荷葉上，表三十三身中之小王身。(八)瀧見觀音，倚岩視右方之瀑布，表（大九·五七下）‘假使興害意，推落大火坑，念彼觀音力，火坑變成池’之文意。(九)施藥觀音，坐于池邊，注視蓮華，表（大九·五七下）‘或在須彌峰，為人所推墮，念彼觀音力，如日虛空住’之文意。(十)魚籃觀音，乘大魚，浮于水上，表（大九·五八上）‘或遇惡羅剎，毒龍諸鬼等，念彼觀音力，時悉不敢害’之文意。(十一)德王觀音，趺坐岩上，右手執柳枝，表三十三身中之梵王身。 (十二)水月觀音，乘蓮瓣，立于水中，注視水中之月，表三十三身中之闢支佛身。(十三)一葉觀音，乘一葉蓮瓣，浮于水上，表三十三身中之宰官身。(十四)青頸觀音，倚岩，左方有瓶，插以柳枝，表三十三身中之佛身。(十五)威德觀音，箕坐，左手持蓮，表三十三身中之天大將軍身。(十六)延命觀音，倚水上之岩，右手支頰，表（大九·五八上）‘咒詛諸毒藥，所欲害身者，念彼觀音力，還著于本人’之文意。(十七)眾寶觀音，向左平坐，表三十三身中之長者身。(十八)岩戶觀音，端坐岩窟中，表（大九·五八上）‘W蛇及蝮蠍，氣毒煙火燃，念彼觀音力，尋聲自回去’之文意。(十九)能靜觀音，在岩壁間，兩手按一岩上，表（大九·五六下）‘為求金銀琉璃（中略）等寶，入于大海，假使黑風吹其船舫，飄墮羅剎鬼國，其中若有乃至一人稱觀世音菩薩名者，是諸人等皆得解脫羅剎之難’之文意。(廿)阿耨觀音，坐岩觀海，表（大九·五七下）‘或漂流巨海，龍魚諸鬼難，念彼觀音力，波浪不能沒’之文意。(廿一)阿摩提觀音，箕坐岩上，表三十三身中之毗沙門身。(廿二)葉衣觀音，敷草坐岩上，表三十三身中之帝釋身。(廿三)琉璃觀音，乘蓮瓣，立于水上，兩手持缽，表三十三身中之自在天身。(廿四)多羅尊觀音，立雲中，表（大九·五七下）‘或值怨賊繞，各執刀加害，念彼觀音力，鹹即起慈心’之文意。(廿五)蛤蜊觀音，示現蛤蜊中，表三十三身中之菩薩身。(廿六)六時觀音，右手持梵夾之立像，表三十三身中之居士身。(廿七)普悲觀音，衣端受風之立像，表三十三身中之大自在天身。(廿八) 馬郎婦觀音，婦女立像，表三十三身中之婦女身。(廿九)合掌觀音，合掌立像，表三十三身中之婆羅門身。(卅)一如觀音，坐雲中作飛行狀，表（大九·五八上）‘雲雷鼓掣電，降雹澍大雨，念彼觀音力，應時得消散’之文意。(卅一)不二觀音，兩手相叉立荷葉上，表三十三身中之執金剛身。(卅二)持蓮觀音，持一莖之蓮，立荷葉上，表三十三身中之童男童女身。(卅三)灑水觀音，左手持缽，右手執楊柳枝之立像，表（大九·五六下）‘若為大水所漂，稱其名號，即得淺處’之文意。其中，除白衣、青頸、多羅尊、葉衣、阿摩提等五觀音外，皆為唐代以後民間流傳信奉之觀音形像。﹝佛像圖匯卷二﹞


