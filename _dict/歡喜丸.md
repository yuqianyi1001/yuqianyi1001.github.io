---
title: 歡喜丸
source: deerpark.app
---

### 丁福保佛學大辭典

【飲食】又曰歡喜團。餅名。梵語曰摩呼荼迦。涅槃經三十九曰：「酥面蜜薑胡椒蓽茇蒲萄胡桃石榴桵子，如是和合，名歡喜丸。」大日經疏七曰：「歡喜丸，應以蘇煮諸餅，糅以眾味及三種辛藥等，令種種莊嚴。」智度論十七曰：「佛告諸比丘：此耶輸多羅，非但今世以歡喜丸惑我，乃往過云世時，亦以歡喜丸惑我。」谷響集三曰：「歡喜名，相應於歡喜天，故修供必用。梵語摩呼荼迦Mahoṭikā，隋言歡喜丸。見於法苑。」


