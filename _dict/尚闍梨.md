---
title: 尚闍梨
source: deerpark.app
---

### 丁福保佛學大辭典

【本生】螺髻仙人之名。智度論十七謂如釋迦牟尼佛原為螺髻仙人，名尚闍梨。常修第四禪定出入息斷，在一樹下坐，兀然不動。有鳥見如此，謂之為木，即於髻中生卵。是菩薩從禪覺，知頂上有鳥卵，即自思惟：若我起動，鳥母必不復來，鳥母不來，鳥卵必壞。即還入禪至鳥子飛去，乃起。此謂之禪波羅蜜之滿相。觀音玄義下曰：「尚闍梨是禪滿相。」


