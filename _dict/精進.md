---
title: 精進
source: deerpark.app
---
### 佛光大辭典

梵語vīrya，巴利語viriya。音譯作毗梨耶、毗離耶。又作精勤、勤精進、進、勤。謂勇猛勤策進修諸善法；亦即依佛教教義，于修善斷惡、去染轉淨之修行過程中，不懈怠地努力上進。蓋精進為修道之根本，俱舍宗以其為十大善地法之一，唯識宗則以為十一善心所之一。又精進為三十七道品中之四正勤、五根、五力、七覺支、八正道之一。另精進亦為六波羅蜜、十波羅蜜之一。

關于精進與精進波羅蜜之別，諸經論中說法不一，據優婆塞戒經卷七毗梨耶波羅蜜品、大智度論卷十六等所舉，精進乃指世間及三十七道品中之精進；精進波羅蜜則指菩薩為證佛道之精進。

就精進之種類而論，諸經論中亦有多說，R列舉如下：(一)據大乘莊嚴經論卷八舉出六種精進，即：增減、增上、舍障、入真、轉依、大利。同論另將三乘之精進配以上、中、下三品，即：聲聞之精進為下品，緣覺之精進為中品，菩薩之精進則屬上品；又以聲聞、緣覺二乘小利之精進為下覺，菩薩大利之精進為上覺。(二)據大智度論卷十六將菩薩之精進分為身精進與心精進二種：精進雖為心數法，然由身力而出，故稱身精進，如行布施、持戒是為身精進，而修忍辱、禪定、智慧是為心精進；勤修外事為身精進，內自專精為心精進；粗之精進為身精進，細之精進為心精進；為福德之精進為身精進，為智慧之精進為心精進等。(三)據大方廣十輪經卷八精進相品舉出世間、出世間二種精進。世間精進乃勤修布施、持戒等諸有漏業；出世間精進則勤修滅一切煩惱、惑障等諸無漏業。此外，成唯識論卷九舉出被甲（被甲則勇）、攝善（修行善法）、利樂（利益眾生）等三種精進。梁譯攝大乘論卷中舉出勤勇、加行、不下難壞無足等三種精進。大乘莊嚴經論卷八舉出弘誓、發行、無下、不動、無厭等五種精進。舊華嚴經卷二十四舉出不轉、不舍、不染、不壞、不厭倦、廣大、無邊、猛利、無等等、救一切眾生等十種精進。瑜伽師地論卷四十二精進品亦舉出自性、一切、難行、一切門、善士、一切種、遂求、此世他世樂、清淨等九種精進。

次就精進之功德利益而論，大乘莊嚴經論卷八舉出七種，即：(一)得現法樂住，(二) 得世間法，(三)得出世間法，(四)得資財，(五)得動靜，(六)得解脫，(七)得菩提。又菩薩地持經卷二力品，亦舉出四種精進之功德力。

又一般慎身心、斷酒肉之精進，稱為精進潔齋。﹝雜阿含經卷二十六、卷二十七、六度集經卷六、法華經序品、大寶積經卷四十五毗利耶波羅蜜多品、維摩經卷上、持世經卷三、卷四、菩薩瓔珞本業經卷下、大乘理趣六波羅蜜多經卷七、諸法集要經卷八精進品、大毗婆沙論卷八十、卷一四二、瑜伽師地論卷七十八﹞



### 三藏法數

謂人直心向道，勤行眾善，無有懈怠，是名精進。

精進者，謂修諸善道，精勤無怠，心心相續，不自放逸也。

謂修菩薩行，即當一心勇猛，安住止觀，毋令退失。如經所說，繫心觀於真諦，設使頭上火然，終不放捨，是名精進。（止觀者，謂止息散亂，觀照昏沉也。真諦者，謂諦審諸法皆即真空也。）



### 法相辭典

★瑜伽八十三卷二頁雲：言精進者，發起加行，其心勇悍。

★二解此是四念住中精進。瑜伽八十三卷九頁雲：言精進者：謂為斷除慢緩策勤諸過失故。

★三解如勤中說。

★四解顯揚一卷五頁雲：精進者：謂心勇、無墮、不自輕賤、為體。斷懈怠障為業。如前乃至增長精進為業。如經說：起精進住、有勢、有勤、有勇、堅猛、不舍善軛。

★五解攝論二卷二十五頁雲：又能遠離所有懈怠、惡不善法；及能出生無量善法、令其增長；故名精進。

★六解五蘊論三頁雲：雲何精進？謂懈怠對治，心于善品，勇悍為性。

★七解廣五蘊論六頁雲：雲何精進？謂懈怠對治，善品現前，勤勇為性。謂若被甲、若加行、若無怯弱、若不退轉、若無喜足、是如此義。圓滿成就善法為業。

★八解入阿毗達磨論上七頁雲：精進、謂于善不善法生滅事中，勇悍為性。即是沉溺生死泥者、能策勵心、令速出義。



### 陳義孝佛學常見辭彙

又叫做勤，即努力向善向上。



### 丁福保佛學大辭典

【術語】又曰勤。小乘七十五法中大善地法之一，大乘百法中善心所之一。勇猛修善法，斷惡法之心作用也。唯識論六曰：「勤謂精進，於善惡品修斷事中勇悍為性，對治懈怠滿善為業。」輔行二曰：「於法無染曰精，念念趣求曰進。」慈恩上生經疏下曰：「精謂精純無惡雜故，進謂昇進不懈怠故。」華嚴大疏五曰：「精進，練心於法名之為精，精心務達目之為進。」維摩經佛國品曰：「精進是菩薩淨土。」案漢書，召屬縣長吏，選精進掾史。注：精明而進趣也。此為精進二字之出處。



