---
title: 求不得苦
source: deerpark.app
---

### 法相辭典

★法蘊足論五卷九頁雲：雲何求不得苦？求不得、謂希求可意色聲香味觸、衣服飲食臥具醫藥、諸資身具、不得不獲，不會不遇，不成就，不和合；總名求不得。何因緣故說求不得為苦？謂諸有情求不得時，領納攝受種種身苦事故；廣說乃至領納攝受種種身心燒然事故；說彼為苦。復次求不得時，受二種苦。一者、苦苦，二者、行苦。故名求不得苦。



### 三藏法數

謂於世間色聲之境，及一切利養，種種可愛樂者，心欲而不能得，是為求不得苦。

謂世間一切事物，心所愛樂者，求之而不能得，是名求不得苦。



### 丁福保佛學大辭典

【術語】八苦之一，求物而不能得之苦也。涅槃經十二曰：「何等名為求不得苦？求不得苦，復有二種：一者所悕望處，求不能得。二者多役功力，不得果報。如是則名求不得苦。」



### 佛光大辭典

梵語yad apīcchayāparyeṣamāṇo na labhate tadapi duḥkhaṃ 。又作所求不得苦、欲不得苦。為八苦之一。指眾生有所欲求而得不到滿足之痛苦。亦即欲求脫離惡法而不得，欲求善法亦不得，及欲求脫離苦事而不得，欲求樂事亦不得等，諸如此類的欲求不得，皆能引起煩惱與痛苦，故稱求不得苦。﹝中阿含卷七分別聖諦經、五王經、北本大般涅經卷十二、卷十四、大乘義章卷三本﹞（參閱‘八苦’291’）


