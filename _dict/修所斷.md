---
title: 修所斷
source: deerpark.app
---
### 三藏法數

謂聲聞第二果、第三果修真斷惑，名為修道。因斷三界十隨眠惑，故名修所斷。（十隨眠者，即是思惑。謂長時隨逐潛伏，覆蔽真性，故名隨眠。欲界有四，謂貪、瞋、癡、慢。色界、無色界各三，謂貪、癡、慢。共為十也。）



### 法相辭典

★瑜伽五十六卷六頁雲：問：何義、幾蘊、是修所斷？答：從現觀後、修道所斷義。一切一分是修所斷。

★二解　顯揚五卷十八頁雲：問：何義、幾種、是修所斷？答：由現觀智現觀諦後修道所斷義故。一切少分、是修所斷。

★三解　雜集論四卷七頁雲：雲何修所斷？幾是修所斷？為何義故、觀修所斷耶？謂得見道後，見所斷相違諸有漏法，是修所斷義。見所斷相違者：謂除分別所起染污見等，餘有漏法。有漏法言，亦攝隨順抉擇分善。粗重所隨故。一切一分。是修所斷。一分者：除見所斷及無漏法。為舍執著修圓滿我故；觀察修所斷。



### 丁福保佛學大辭典

【術語】三所斷之一。見三斷條。

參照：<a href="/dict/三斷">三斷</a>



