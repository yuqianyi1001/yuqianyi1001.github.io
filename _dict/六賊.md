---
title: 六賊
source: deerpark.app
---
### 佛光大辭典

(一)指產生煩惱根源之色、聲、香、味、觸、法等六塵。六塵以眼等六根為媒，能劫奪一切善法，故以賊譬之。﹝楞嚴經卷四、北本涅經卷二十三、最勝王經卷五﹞

(二)以六賊譬六根之愛喜。雜阿含經卷四十三（大二·三一三中）：‘士夫！內有六賊，隨逐伺汝，得便當殺（中略）六內賊者，譬六愛喜。’



### 陳義孝佛學常見辭彙

色聲香味觸法六塵，以眼耳鼻舌身意六根為媒，自劫家寶，故喻之為賊。有道之士，眼不視色，耳不聽聲，鼻不嗅香，舌不味味，身離細滑，意不妄念，以避六賊。



### 丁福保佛學大辭典

【譬喻】色聲等六塵。以眼等六根為媒，劫掠功能法財。故以六賊為譬。涅槃經二十三曰：「六大賊者，即外六塵，菩薩摩訶薩觀此六塵如六大賊，何以故？能劫一切諸善法故。（中略）六大賊者，夜則歡樂。六塵惡賊，亦復如是。處無明闇，則得歡樂。」最勝王經五曰：「當知此身如空聚，六賊依止不相知，六塵諸賊則依根，各不相知亦如是。」楞嚴經四曰：「汝現前眼耳鼻舌及與身心六為賊媒，自劫家寶。」

以六賊譬六根之愛喜。雜阿含經四十三曰：「士夫，內有六賊，隨逐伺汝，得便當殺。（中略）六內賊者，譬六愛喜。」



