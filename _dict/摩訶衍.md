---
title: 摩訶衍
source: deerpark.app
---

### 陳義孝佛學常見辭彙

摩訶衍那的簡稱，華譯為大乘。



### 丁福保佛學大辭典

【術語】具曰摩訶衍那Mahāyāna，譯曰大乘。聲聞緣覺二乘之教法為小乘，菩薩之教法為大乘。慧苑音義上曰：「摩訶衍，具云摩訶衍那，言摩訶者此云大也，衍那者云乘也。」勝鬘經曰：「摩訶衍者，出世一切聲聞緣覺世間出世間善法。」起信論曰：「摩訶衍者，總說有二種：一者法，二者義。」智度論百曰：「摩訶衍是大乘法。」



### 佛光大辭典

梵語mahā-yāna。(一)乃摩訶衍那之略稱。指大乘之教法。（參閱‘大乘’807）

(二)為南朝宋代僧求那跋陀羅之德號。因師廣演大乘之教法，故世稱摩訶衍。（參閱‘求那跋陀羅’2965）

(三)唐代僧。又稱摩訶衍那、大乘和尚。德宗（780～805 在位）時入西藏講經，力倡禪宗，認為直指人心乃得開示佛性，一時藏地僧人風靡相從。贊普妃沒廬氏等貴族婦女三十餘人從其出家。後乞栗雙提贊（742～797 在位）自尼泊爾迎請寂護之弟子蓮華戒入西藏，傳印度教法。蓮華戒精通中道，雅善因明，與師所弘傳之禪旨適相乖違，諍論囂然，久莫能決，藏王乃集眾使兩家辯論，蓮華戒陳詞破難，師無以應答，遂放還漢土，自此中觀之學遂代禪教而興，此事在西藏佛教史上，為有名之‘拉薩論爭’，又稱為‘頓漸之爭’。蓋大乘和尚一若中國傳統型範，主張大而化之的頓悟直指，貶斥思慮分別之教義演繹，惟此頓悟直指之法門，只合于心領神會之默照點破，用于辯論，則不免見拙；而印度佛教自世親、僧護以下，即特重辯論之技巧，蓮華戒又精通因明論學，師之敗北乃必然之下場，然禪宗之影響並未因此在西藏消滅。現今所傳西藏史書，仍有對禪宗之記載。﹝西藏佛學原論、頓悟大乘正理決（王錫）﹞


