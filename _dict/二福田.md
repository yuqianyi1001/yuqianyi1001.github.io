---
title: 二福田
source: deerpark.app
---

### 丁福保佛學大辭典

【名數】一學人田，小乘見道位已後，修學聖道之聖者也。是有十八人：一信行，二法行，三信解，四見到，五身證，六家家，七一種，八向須陀洹，九得須陀洹，十向斯陀洹，十一得斯陀洹，十二向阿那含，十三得阿那含，十四中般涅槃，十五生般涅槃，十六行般涅槃，十七無行般涅槃，十八上流色究竟涅槃（已上聖位之差別也，謂之十八有學）。二無學人田，得極果更無可修學之聖者，即阿羅漢也，是有九人：一思法，二昇進法，三不動法，四退法，五不退法，六護法，七實住法，八慧解脫，九俱解脫（是依根性差別而名之九種羅漢）。見中阿含三十福田經。

有二福田：一悲田，貧窮困苦之人也，是為可施與慈哀心之良田。二敬田，三寶也，是為可以恭敬心供養之良田。智者大師別傳曰：「迴施悲敬兩田，使福德增多。」



### 佛光大辭典

(一)學人田與無學人田。(一)學人田，乃小乘見道以後，修學聖道之聖者。此依聖位之差別而有十八種人，稱為十八有學。(二)無學人田，乃得極果，更無可修學之聖者。依根性之差別而有九種人，稱為九阿羅漢。據中阿含卷三十福田經載，學無學能正其身，故可尊敬；乃世人福田，施之可得福。

(二)悲田與敬田。(一)悲田，謂貧窮困苦之人，是為可施與慈悲心之田。(二 )敬田，謂三寶，是可以恭敬心供養之田。﹝智者大師別傳﹞

(三)有作福田與無作福田。有作，乃欲得福報而修；無作，乃無欲得福報之念，唯起恭敬而修。﹝大方便佛報恩經卷五﹞

(四)敬田與恩田。(一)敬田，恭敬三寶而供養，可獲無量功德。(二)恩田，對父母之養育恩、師長之教誨恩，恭敬供養，非僅報恩，亦能獲福。﹝大方便佛報恩經卷三﹞


