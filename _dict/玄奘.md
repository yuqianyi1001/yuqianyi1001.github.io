---
title: 玄奘
source: deerpark.app
---
### 佛光大辭典

（602？～664）唐代高僧。洛州緱氏縣（河南偃師）人，俗姓陳，名。世稱唐三藏，意謂其精于經、律、論三藏，熟知所有佛教聖典。為我國傑出之譯經家，法相宗之創始人。師之生年，一說為隋代開皇二十年（600）。其兄先出家于洛陽淨土寺，法號長捷。師自幼從兄誦習經典，亦嫻儒道百家典籍。大業八年（612），洛陽度僧時，大卿理鄭善果，見師年紀雖小，然對答出眾，賢其器宇，破格以沙彌身分錄入僧籍。師乃與兄共居淨土寺，就慧景聽涅經，從嚴法師受大乘論。至隋唐之際，天下大亂，師偕兄遍歷隴、蜀、荊、趙諸地，參謁宿老，足蹟及于半個中國。嘗就道基、寶遷二師學攝論、毗曇，從震法師聽發智論。于唐武德五年（622）受具足戒，又學律部。後復從道深受成實論，就道岳學俱舍論，聽法常、僧辯講攝大乘論。因慨嘆眾師所論不一，驗之聖典亦隱顯有異，莫可適從，乃誓遊天竺，以問惑辨疑。

于貞觀三年（629，一作貞觀元年）西行，孤身涉險，歷盡艱難，經秦涼高昌等地，抵天竺北境，即越過今之新疆省北路，經西土耳其斯坦、阿富汗而進入印度境內，沿途瞻禮聖蹟，迤邐南行，至摩揭陀國。時為貞觀五年，師三十歲，遂留學那爛陀寺，入戒賢論師門下，習瑜伽師地論等，又學顯揚、婆沙、俱舍、順正理、對法、因明、聲明、集量、中、百等論，鑽研諸部，凡經五年。其後，遍遊五天竺，歷謁名賢，叩詢請益，尋求梵本。遊學十二年，還那爛陀寺，依戒賢之命講‘攝大乘論’、‘唯識抉擇論’。時有師子光講中、百二論，駁師之說，師乃會和中觀、瑜伽二宗作‘會宗論’三千頌破斥之；後又制‘破惡見論’一千六百頌破斥烏荼國小乘論師之‘破大乘論’，因而名震五天竺。戒日王等聞名，競相禮謁。

時，師四十一歲，意欲東返。戒日王于曲女城為師作大法會，五印度十八國王均列席，大小乘僧及婆羅門等七千餘人亦到，此即佛教史上著名之曲女城辯論大會。師受請為論主，稱揚大乘，提出論文‘真唯識量’頌，懸之于會場門外，經十八日，竟無人發論難之。戒日王益增崇重，十八國王並于會後歸依為弟子。會畢，師決意辭歸，戒日王堅留不成，遂再邀集十八國王于首都缽羅那迦城，開七十五日之無遮（布施）大會，為師隆重餞行。貞觀十七年，師正式辭王東歸。經由今之新疆省南路、于闐、樓蘭而回國，往返共歷十七年，行程五萬裡。于貞觀十九年正月還抵長安，帝敕命梁國公房玄齡等文武百官盛大歡迎。師所齎經像舍利等，凡數百件，其中除佛像及佛舍利一五○粒之外，

共請回佛經梵文原典五二○夾六五七部。

師歸後，為太宗、高宗所欽重，供養于大內，賜號‘三藏法師’。太宗且曾兩度勸其棄道輔政，師均以‘願守戒緇門，闡揚遺法’而固辭之。帝唯從其志，助其譯經工作，建長安譯經院，詔譯新經；師先後于弘福寺、大慈恩寺、玉華宮譯經，凡十九年，共出經論七十五

部一三三五卷。譯出之主要經典有：大般若經六百卷、瑜伽師地論一百卷、大毗婆沙論二百卷、俱舍論、成唯識論、攝大乘論等。師于印度所學遂盡傳至中國。

師嘗斥責鳩摩羅什等古代譯經家以‘達意’為原則而信筆直譯之翻譯法，遂提倡忠于原典、逐字翻譯之譯經新規則。後代譯經家每以玄奘所立之定則為法式，而稱玄奘以前所譯之經為舊譯，稱玄奘以後所譯之經為新譯。師著有‘大唐西域記’十二卷，內載西域、印度、錫蘭等一三八國之歷史、地理、宗教、神話傳說、風土人情等，親踐者一一○國，傳聞者二十八國。該書在佛教史學及古代西域、印度、中亞、南亞之史地、文化上，乃至于中西交通史料上，均富有極高之價值，至堪珍視，故亦甚為歐美日本學者重視。

麟德元年（664）二月五日示寂，世壽六十三（一作六十五、六十九）。師示寂後，高宗哀慟逾恆，為之罷朝三日。追謚‘大遍覺’之號。敕建塔于樊川北原。其後，黃巢亂起，或奉其靈骨至南京立塔。太平天國時，塔圯；迨至亂平，堙沒無人能識。對日抗戰（1937～1945）時，日本人入南京，修路掘地得之，移奉其國。後以部分頂骨歸還我國，現奉安于台灣省南投縣日月潭玄奘寺。﹝大慈恩寺三藏法師傳（慧立）、大唐三藏聖教序、大唐西域記序、玄奘三藏師資傳叢書、大唐內典錄卷五、大唐故三藏玄奘法師行狀、續高僧傳卷四、佛祖統紀卷三十九、開元釋教錄卷八、法苑珠林卷二十九、古今譯經圖紀卷四﹞



### 陳義孝佛學常見辭彙

唐朝的高僧，於唐太宗時曾到印度研究佛學十七年，回國後翻譯佛經很多，人稱三藏大師，或慈恩大師，為法相宗的開祖。



### 丁福保佛學大辭典

【人名】唐大慈恩寺玄奘三藏，姓陳，偃師人，俗名褘。兄長捷，先出家，在洛陽淨土寺。師十三歲，亦入淨土寺出家，就慧景聽涅槃經，於嚴法師受攝大乘論，令名夙著。

武德元年，與兄共入長安，尋赴成都，就道基寶遷二師，學攝論，毘曇，就震法師聽講發智論，五年受具足戒，又習律部。既而往荊州講攝論毘曇，往相州謁慧休，往趙州受成實於道深。尋入長安，就道岳學俱舍論。時有法常僧辯二大德，名冠上京，偏講攝大乘論。師又就聽之。然以諸師各異宗途，聖典亦有隱晦。不知適從。乃欲西遊以明之。表請不許，師不為屈。貞觀三年八月（一說貞觀元年或貞觀三年四月），上萬里孤遊之途。具嘗艱苦，經西蕃諸國，貞觀七年至印度。

中途，於屈支國，會木叉毱多，於縛喝國納縛伽藍，禮佛齒、佛澡盆等。從礫迦國僧般若羯羅，讀毘婆沙論。於梵衍那國拜巨石像。至迦畢試國，安居沙落迦寺。與大乘僧秣奴若瞿沙，薩婆多部僧阿黎耶，伐摩等，共會法集。

入印度境，至那揭羅曷國，拜燃燈授記之聖迹。又於佛頂骨城，禮佛頂骨及佛僧伽胝並瞿波羅龍王窟之佛影。入健馱邏國布路沙布邏城，見卑鉢羅樹下過去四佛坐處，並迦膩色迦王伽藍等。赴烏仗那國，巡禮行菩薩千生施眼處，割截身體處，刺身飼五樂叉處等靈地，又於呾叉始羅等國，參拜菩薩捨千頭處投身餧處等遺迹。

至迦濕彌羅國，就僧稱法師，學俱舍論，順正理論，因明聲明論等，兼與大乘學僧毗成陀僧訶等攻竅諸經論。至磔迦國，於長年婆羅門受百論，廣百論等。於至那僕底國，就毘膩多鉢臘婆學對法論，顯宗論，理門論等。至闍爛達羅國，從旃達羅伐摩受眾事分毘婆沙。至窣祿勤那國，就闍耶毱多聽經部毘婆沙。入秣底補羅國，就德光弟子蜜多斯那學辯真論，隨發智論。至劫比他國，禮佛從天降下三道寶階塔。至羯若鞠闍國，與毘離耶犀那讀佛使毘婆沙。

經歷鉢邏耶伽等國，巡拜佛生處，佛涅槃處，佛轉法輪處等諸聖迹。於吠多補羅城，得菩薩藏經。遂至摩揭陀國。於是詣菩提樹下金剛座處，又禮耆闍崛出，竹林精舍等靈地，入那爛陀寺，以戒賢為師，學瑜伽論等。又聽講順正理顯揚對法等諸論，研鑽梵書。後赴伊爛拏鉢伐多國，與怛他揭多毱多等共讀毘婆沙等諸論。至憍薩羅國，就婆羅門受集量論。赴馱那羯磔迦國，從大眾部僧蘇部底等，學大眾部根本阿毘達磨及大乘諸經論。至鉢伐多國，從大德，學正量部根本阿毘達磨，攝正法論等。還摩揭陀國，至杖林山勝軍論師所，學唯識決擇論，意義理論，莊嚴經論等。

師子光講中百二論，破瑜伽之義。師乃和會中觀瑜伽兩宗，述會宗論三千頌。光慚赧退去。又遇順世外道，師與之論難，亦伏之。且得烏荼國小乘論師所製之破大乘論七百頌，指摘其謬說，作破惡見論一千六百頌。戒日王敬師甚厚，為設大會，勅使諸國義解之徒，集於曲女城。師受請登床，專稱揚大乘之論意，無一人能致言難者。尋與戒日王同赴鉢羅耶伽國，列於五年大會。遂歸國。

貞觀十九年至京師。以所獲梵本六百五十七部獻於朝。太宗使於弘福寺傳譯之。高宗永徽三年請於朝。於慈恩寺以西域之法建大塔。顯慶四年，高宗以玉華宮為寺，薦先帝，使師居之。次年在此譯大般若經。麟德元年二月，命弟子普光抄錄所譯之經論，凡七十五部一千三百三十五卷。其月五日寂，壽六十五。事蹟詳見大唐西域記、廣弘明集、續高僧傳卷四、大慈恩寺三藏法師傳、佛祖通載十二等。



