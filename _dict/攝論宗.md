---
title: 攝論宗
source: deerpark.app
---

**來源：丁福保佛學大辭典**

<p>【流派】無著菩薩釋攝大乘經（未渡）之攝大乘品而作攝大乘論，世親無性二菩薩各造其釋論。本釋合有三本。梁真諦譯無著之本論及世親之釋論，唐玄奘亦譯無著之本論並世親無性之二釋論，此稱梁論新論。其中弘布梁論者。名攝論宗。沙門慧曠親就諦師聞攝論，同時法常智儼等諸德各研之，其後道岳慧休等諸師，師資相承，甚昌於陳隋之間。為支那十三宗之一。然及玄奘三藏譯新論而張法相宗，講梁論者即絕迹。梁論新論，不但譯語相違，其於真如亦異隨緣不隨緣之大義，梁論如起信論說真如隨緣之義，則為法性宗，新論如唯識論等明真如凝然之義，即法相宗也。蓋新舊兩論非同本異譯，而相傳之梵本有異，他經如其例者，非一也。</p>

**來源：佛光大辭典**

<p>為我國十三宗之一。依攝大乘論，主張無塵唯識之義，兼立九識義，倡對治阿梨耶識，證入阿摩羅無垢識之宗派。又取弘通攝論之義，稱為通論家；宣揚此宗之諸師，稱為攝論師、攝大乘師。以陳代真諦（499～569）為開祖。攝大乘論前後有北魏佛陀扇多、陳代真諦、唐代玄奘等三譯，又別有隋代達摩笈多、行矩等共譯之攝大乘論釋論中所揭之論文及西藏譯本，此宗惟以真諦所譯為正所依。</p><p>梁太清二年（548），真諦因武帝之請入建康，尋以兵亂流徙各處，陳天嘉四年（563 ）止住廣州制旨寺，譯攝大乘論三卷與世親釋論十二卷，同時宣講之，並撰義疏八卷。又別譯決定藏論、三無性論、轉識論等，制九識義記等，成一家之說。門人慧愷、曹毗、法泰、僧宗、道尼、法準、慧曠等均各有所成。及道尼弟子道岳、智光、慧休等，隨其師于隋開皇十年（590）奉敕入長安，爾後南方遂無攝論講主。此前，開皇七年，曇遷已入長安，始講此論，淨影寺慧遠、曇延之弟子等皆列其席。其後，文帝建禪定寺，以曇遷為寺主，曇遷先後撰著攝論疏十卷、九識章等，禪定寺遂成為此宗重鎮。逮道尼等北上後，攝論研習之風愈盛。蓋陳迄隋、唐，法將輩出，先後有法常、智儼、慧休、靈範、神照、道傑、僧榮、慧Q、靜嵩、智凝、法護、道因、僧辯、智則、道積、道基、善慧等諸師宣揚攝論教義。及唐代玄奘弘宣瑜伽唯識，將此論攝入成唯識論援引十一部論之一以後，此獨立學派遂告式微，乃至與法相宗合並而廢絕。日本研究此宗者多系南都法相家。</p><p>攝大乘論立十種勝相，以阿梨耶識為諸法之依止，又說明一切法之相性為遍計所執性、依他起性、圓成實性等三性，由此而入唯識觀，修六波羅蜜，又于歡喜等十地學戒、定、慧，以證無住處涅之果，得無分別智，顯現三身，攝論宗主要教義即在詮明攝大乘論所說。惟真諦在八識之外，別依楞伽經、決定藏論等，而倡九識義，即于八識之外，立阿摩羅識為第九識，第八阿梨耶識為有漏隨眠識，第九阿摩羅識則為真常淨識。真諦所著今皆不傳，圓測之解深密經疏卷三可略窺此說，大抵，真諦名第七識為阿陀那，唯我執煩惱障，而無法執；第八阿梨耶識有解性、果報及染污三種義，染污之第八識即法執，緣真如起四種謗，果報之第八識緣十八界，解性之第八識有成佛義；第九阿摩羅識即本覺，取真如二義中之能緣義，名為識。</p><p>此宗諸師有關淨土之分類，多取四土說，即：化淨土、事淨土、實報淨土、法性淨土。其中，又多以阿彌陀佛之淨土為真淨土，依攝大乘論別時意趣之說，否認凡夫之順次往生，有阻淨土教義之弘通。﹝法華玄義卷五、維摩經玄疏卷二、卷三、卷五、四分律疏飾宗義記卷三本、攝大乘論疏卷五、攝大乘論抄、攝大乘論章卷一、攝論章卷一、攝大乘義章卷四、續高僧傳卷一至卷四、卷十至卷十五、卷十七、卷十八、卷二十二、卷二十四至卷二十九、宋高僧傳卷二、開元釋教錄卷七、卷八﹞（參閱‘九識義’160、‘阿摩羅識’3671）</p>
