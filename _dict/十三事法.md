---
title: 十三事法
source: deerpark.app
---

**來源：三藏法數**

〔一、住正戒〕，謂出家之人，入於聚落乞食，當收攝身心，安住正戒，勿令毀犯也。 〔二、住正威儀〕，謂出家之人，乞食之時，當須正其容貌，端其威儀，令一切人生敬信心也。 〔三、住正命〕，謂出家之人，當依佛制，乞食自活，資身進道，離於五種邪命之食也。（五邪命者：詐現異相，自說功能，占相吉凶，高聲現威，說所得利，以動人心也。） 〔四、住正覺〕，謂出家之人，當須覺了身為苦本，甚可厭惡。為正道故，而行乞食，隨得支身，以除饑渴，勿令多貪，妨進道業也。（已上乞食四事。） 〔五、依法〕，謂出家之人，或於道場中經行，或於聚落內乞食，當須行步徐緩，遵其法則也。 〔六、依時〕，謂出家之人，當念無常迅速，晝夜深自警悟，不可眠臥，妨損道業。遺教經云：晝則勤心修習善法，無令失時；初夜後夜，亦勿有廢。是也。 〔七、依處〕，謂出家之人，欲求寂靜無為之樂，當離憒（古對切）鬧之處，獨處閑居，思滅苦本也。 〔八、依次〕，謂出家之人，於大眾中，當依戒臘，資次而坐，勿令攙越。梵網經云：先受戒者在前坐，後受戒者在後坐。是也。（已上威儀四事。） 〔九、離貪〕，謂出家之人，已住正戒，當制五根，勿令放逸。五欲之害，甚於毒蛇，不應貪著也。（五根者，眼根、耳根、鼻根、舌根、身根也。五欲者，色欲、聲欲、香欲、味欲、觸欲也。） 〔十離瞋〕，謂出家之人，當以慈悲為本，忍受惡罵之毒，如飲甘露；無令瞋恨。瞋之為害，甚於猛火，常當防護，勿令得入也。 〔十一、離取著〕，謂出家之人，常以智慧觀察己身及以外物，皆悉虛幻，不應妄取執著。遺教經云：持淨戒者，不得販賣貿易，安置田宅，及諸財寶，皆當遠離。是也。 〔十二、離麤獷〕，謂出家之人，當須柔軟和順，以成清雅之德，不應麤暴猛獷，有失和敬之儀也。（和敬者，謂外同他善，內自謙卑也。） 〔十三、離憍慢〕，謂出家之人，當須謙敬卑下，折己慢幢，精進修道，不應自恃有德，憍傲侮慢，貢高於人也。（已上離煩惱五事。）



### 丁福保佛學大辭典

【名數】出家人宜務之十三行法，乞食四法（住正戒，住正威儀，住正命，住正覺），威儀四法（依法，依時，依處，依次），離煩惱五事（離貪，離瞋，離取著，離麤獷，離憍慢）是也。



### 佛光大辭典

出家應遵守之十三種行法。即乞食四事、威儀四事與離煩惱五事。乞食四事即：(一)住正戒，入聚落乞食，當攝身心，安住正戒。(二)住正威儀，乞食時正姿容，令人起敬信。(三)住正命，當依佛戒，乞食以資身進德，離五種邪命之食。(四)住正覺，當覺身為苦本，知厭離，但為正道故，乞食以療身除飢渴，不多貪而妨道業。威儀四事即：(一)依法，于道場中經行，或聚落內乞食時，依法行步徐緩。(二)依時，當念無常迅速，晝夜深自警悟。(三)依處，欲求寂靜無為之樂，離憒鬧而閒居，思惟滅苦之本。(四)依次，在大眾中，依戒臘坐，不越坐。離煩惱五事即：(一)離貪，已住正戒，當制五根，不生貪著。(二)離嗔，以慈悲為本，忍受惡罵如飲甘露，不牛嗔恚。(三)離取著，以智慧觀察己身及外物悉為虛幻，不妄生執著。(四)離

粗獷，以柔軟和順成就清雅之德，絕不粗暴猛獷。(五)離x慢，謙敬卑下，不自恃有德。﹝教乘法數、大明三藏法數卷四十四﹞


