---
title: 阿僧伽
source: deerpark.app
---

**來源：丁福保佛學大辭典**

<p>【人名】Asaṁga，一作阿僧佉。無著菩薩之梵名。為法相宗之祖。婆藪槃豆傳曰：「既得大乘空觀，因此為名，名阿僧伽，阿僧伽譯為無著。」玄應音義二十四曰：「阿僧伽：阿此云無，僧伽此云著，短聲呼之。若長聲呼之，即云眾。舊云僧佉，訛也。」三藏法師傳三曰：「城西南五六里，有故伽藍，是阿僧伽菩薩說法處。菩薩夜昇覩史多天，於慈氏菩薩所，受瑜伽論莊嚴論大乘論中邊分別論，晝則下天，為眾說法。阿僧伽亦名無著，即健陀羅國人也。佛滅度後，一千年中，出現於世。從彌沙塞部出家，後信大乘。」</p>
