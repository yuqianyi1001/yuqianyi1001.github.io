---
title: 究竟覺
source: deerpark.app
---

### 三藏法數

究竟即決定終窮之義也。謂能覺了染心之源，究竟終窮，同於本覺，故名究竟覺。

謂圓教極果，妙覺位中，無明之惑既盡，本覺之體全彰，得心見性，心即常住，是名究竟覺。

謂妙覺、佛，菩薩地盡，滿足方便，覺心初起，心無初相，以遠離微細念故，得見心性，心性即常住，是名究竟覺。（覺心初起者，謂覺知第八識心初起無明之妄惑也。心無初相者，至此究竟位中，達法性之底，窮無明之源，離念寂靜，則心無初動之相也。得見心性者，妄既窮源，則見本覺真心之性矣。心即常住者，心源既極，了無起滅，湛然常住也。）



### 丁福保佛學大辭典

【術語】起信論四覺之一。謂菩薩大行圓滿究竟至極之覺，即成佛之位也。起信論曰：「如菩薩地盡，滿足方便，一念相應，覺心初起。心無初相，以遠離微細念故，得見心性。心即常住，名究竟覺。」三藏法數九曰：「究竟即決定終極之義也。謂能覺了染心之源，究竟終窮，同於本覺故名究竟覺。」



### 佛光大辭典

究竟之覺證，即指佛果。又作無上覺、正覺、大覺。乃大乘起信論所說‘始覺’四覺之一。為始覺中之究竟位。即菩薩覺證妄心之本源，始覺之智與本覺之理相契合之覺悟。蓋證得佛果者，能覺了染心之源，遠離微細之念，故得徹見心性，其心常住，故稱其覺為究竟覺。

又以此覺之位乃斷盡無明之惑，通達諸法之實相，至最上至極之位，故稱究竟位，即佛果位。反之，金剛喻定以下之覺，尚未能究竟覺證心源，故稱非究竟覺。此外，一切之心相終究幻滅，非指心體之滅，稱為究竟滅。大乘起信論（大三二·五七八上）：‘若心滅者，雲何相續？若相續者，雲何說究竟滅？’﹝成唯識論卷九、大明三藏法數卷九、卷二十一﹞


