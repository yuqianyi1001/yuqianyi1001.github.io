---
title: 四種聲聞
source: deerpark.app
---

**來源：法相辭典**

<p>★瑜伽八十卷五頁雲：雲何名為四種聲聞？一者、變化聲聞。二者、增上慢聲聞。三者、回向菩提聲聞。四者、一向趣寂聲聞。變化聲聞者：為欲化度由彼所化諸有情故；或諸菩薩，或諸如來，化作聲聞。增上慢聲聞者：謂但由補特伽羅無我智及執著邪法無我智，計為清淨。回向菩提聲聞者：謂從本來、是極微劣慈悲種姓。由親近如來住故；于廣大佛法中，起大功德想，燻修相續。雖到究竟住無漏界；而蒙諸佛覺悟引入方便開導。由此因故；便能發趣廣大菩提。彼于如是廣大菩提，雖能發趣；由樂寂故；于此加行，極成遲鈍。不如初始發心有佛種姓者。一向趣寂聲聞者：謂從本來、是最極微劣慈悲種姓故；一向棄背利益眾生事故；于生死苦，極怖畏故；唯有安住涅意樂，畢竟不能趣大菩提。如二王子、相似處生。平等平等，受王快樂。一、于王政詩論；工巧處等，皆悉善知。第二王子，則不如是。彼二但由此分差別；非由受用王之快樂。如是于無漏界中，諸菩薩眾、與一向趣寂聲聞、當知差別。</p>

**來源：三藏法數**

<p>﹝出法華文句﹞ 〔一、決定聲聞〕，謂其久習小乘之法，故今聞小乘教而得證果，既證小果之後，再不進求大乘之法，是名決定聲聞。 〔二、退菩提聲聞〕，梵語菩提，華言道。謂此聲聞，本是菩薩，曾發菩提之心，積劫修道；忽因疲厭生死，退失大心，而證小果，是名退菩提聲聞。（劫，梵語具云劫波，華言分別時節。） 〔三、應化聲聞〕，應謂應現，化即變化。謂此聲聞，本是諸佛、菩薩，內秘真實之行，外現聲聞之身，而能引接前之二種聲聞，歸於大乘，及廣化眾生，令入佛道，是名應化聲聞。 〔四、增上慢聲聞〕，謂自得增上之法，而輕慢於他。此種聲聞，厭惡生死，欣樂涅槃，因修戒定慧之道，少有所得，便謂證果；此即未得謂得，未證謂證，是名增上慢聲聞。（梵語涅槃，華言滅度。）</p>

**來源：丁福保佛學大辭典**

<p>【名數】一，決定聲聞。久習小乘，今世道熟，聞小教而證果也。二，上慢聲聞。於小法未得謂為得，未證謂為證，是實凡夫也。三，退大聲聞。原是菩薩，於積功修道之中間，疲厭生死，退大樂小。值佛出世，聞說小法，而得小果也。四，應化聲聞。菩薩內秘外現而示聲聞之相也。見法華論，大乘義章十七本，法華文句一。此四種如次第即藏，通，別，圓四種之聲聞也。見菩提心義一。</p><p>【名數】見聲聞條。</p><p>參照：<a href="/dict/聲聞">聲聞</a></p>

**來源：佛光大辭典**

<p>聲聞（梵śrāvaka  ），指聞諸佛之聲教而得悟道者。狹義之聲聞，指佛陀在世之諸弟子。法華論卷下、瑜伽師地論卷八十等將聲聞分類為四種，即：(一) 決定聲聞，又作一向趣寂聲聞、種性聲聞。謂其久習小乘之法，故今聞小乘教而得證果，既證小果之後，再不進求大乘之法。(二)退菩提聲聞，又作回向菩提聲聞。謂此聲聞，本是菩薩，曾發菩提之心，積劫修道，忽因疲厭生死，退失大道之心而證小果。 (三)應化聲聞，又作變化聲聞。應化，應現變化；謂此聲聞本是諸佛菩薩，內秘真實之行，外現聲聞之身，而能引接前之二種聲聞歸于大乘，及廣化眾生令入佛道。(四)增上慢聲聞，謂自稱已得增上之法而輕慢于他，此種聲聞厭惡生死，欣樂涅，因修戒定慧之道，稍有所得便謂證果，此乃未得謂得、未證謂證，故稱增上慢聲聞。﹝法華經卷二信解品、法華經文句卷四上、法華玄贊卷一、法華論疏卷下、法華文句記卷四中、大乘義章卷十七本﹞（參閱‘聲聞’6497）</p>
