---
title: 無間地獄
source: deerpark.app
---
### 佛光大辭典

無間，梵名Avīci ，音譯作阿鼻、阿鼻旨。為八熱地獄之第八。位于南贍部洲（即閻浮提）之地下二萬由旬處，深廣亦二萬由旬，墮此地獄之有情，受苦無間。凡造五逆罪之一者，死後必墮于此。無間之義有五，即(一)趣果無間，命終之後，直接墮此獄中，無有間隔。(二)受苦無間，一墮此獄，直至罪畢出獄，其間所受之苦無有間斷。(三)時無間，一劫之間，相續而無間斷。(四)命無間，一劫之間，壽命無間斷。(五)身形無間，地獄縱橫八萬四千由旬，身形遍滿其中而無間隙。

無間地獄與黑繩、等活等諸地獄，各皆有十六小地獄。正法念處經卷十三舉出無間地獄之十六小地獄，即：烏口處、一切向地處、無彼岸常受苦惱處、野幹吼處、鐵野幹食處、黑肚處、身洋處、夢見畏處、身洋受苦處、兩山聚處、閻婆叵度處、星N處、苦惱急處、臭氣覆處、鐵E處、十一燄處。觀佛三昧海經卷五觀佛心品載，阿鼻地獄有十八小地獄，即：十八寒地獄、十八黑地獄、十八小熱地獄、十八刀輪地獄、十八劍輪地獄、十八火車地獄、十八沸屎地獄、十八鑊湯地獄、十八灰河地獄、五百億劍林地獄、五百億刺林地獄、五百億銅柱地獄、五百億鐵機地獄、五百億鐵網地獄、十八鐵窟地獄、十八鐵丸地獄、十八尖石地獄、十八飲銅地獄。﹝長阿含經卷十九地獄品、地藏菩薩本願經卷下、俱舍論卷十一、翻譯名義集卷二﹞（參閱‘八熱地獄’311）



### 三藏法數

謂有罪眾生，至彼受苦，無有間歇，故名無間。此於八熱中又為最重之獄也。成實論明五種無間：一者，趣果無間。謂有極重罪者，即向彼獄受其果報，無有間歇。二者，受苦無間，謂至彼獄受諸痛苦，無有間歇。三者，時無間。謂至彼獄受苦，時節無有間歇。四者，命無間。謂彼地獄，壽命一中劫，無有間歇。五者，形無間。謂彼地獄受罪眾生，生而復死，死已還生，身形無有間歇也。（一中劫者，二十小劫為一中劫也。）



### 法相辭典

★大毗婆沙論一百十五卷十八頁雲：問：如說能取無間地獄果，何故名無間地獄耶？答：此假立名，假立相，不必如名悉有其義。又此地獄，亦名無間。亦名熱鐵猛燄熾然攢射支體。亦名常于六觸處門受諸苦惱。亦名自受業所招苦。復有說者，以于此中，無間無隙，可令樂受暫現在前；故名無間。問：餘地獄中，為有歌舞及飲食等喜樂事耶？答：餘地獄中，雖無異熟喜樂；而有等流喜樂。如施設論說：等活地獄，有時有分，涼風暫吹。或聞如是音聲唱言：等活等活。時彼有情，忽然還活。支節血肉，平復如本，暫生喜樂。無間地獄，無如是事。故名無間。復有說者，生彼有情，其數甚多，無間無隙；故名無間。此說不然。所以者何？上品惡行，生彼地獄。世間有情，不皆能起上品惡行。如要修習上品妙行，方生有頂。世間有情，不皆能起上品妙行；是故生有頂者少。生無間者，亦爾。故彼非說。問：若爾；雲何名無間？答：依異熟果，說名無間。以諸有情，造大惡業，生彼地獄，得廣大身。一一身形，悉皆廣大。遍彼多處，中無間隙。故名無間。

★二解　大毗婆沙論一百七十二卷五頁雲：問：何故彼趣最下最大者，名無間耶？答：彼是假名，假想；名施設，想施設。一切名想，隨欲而立；不必如義。彼處或名百釘釘身。或名六苦觸處。或名自受苦受。或名無間。雖亦有間；假說無間。有說：彼處恆受苦受，無喜樂間；故名無間。問：餘地獄中，豈有歌舞飲食受喜樂異熟故，不名無間耶？答：餘地獄中，雖無異熟喜樂；而有等流喜樂。如施設論說：等活地獄中，有時涼風所吹，血肉還生。有時出聲唱言：等活。彼諸有情，H然還活。唯于如是血肉生時，及還活時，暫生喜樂，間苦受故；不名無間。有說：眾多有情，造作惡業，相續生彼，滿彼處所；故名無間。評曰：不應作是說。生餘地獄多生無間者少。所以者何？以造作增長上品身語意惡業者，乃生彼處。有情造作增長上品惡業，生彼處者少。造作增長中下品惡業生餘地獄者多。如造作增長上品善業生有頂者少，造作增長中下品善業生餘處者多。故應作是說：由造作增長增上不善業生彼，所得身形廣大。一一有情，據多處所，中無間隙，故名無間。



### 陳義孝佛學常見辭彙

受苦沒有間斷的地獄，為八熱地獄之一。



### 丁福保佛學大辭典

【界名】八熱地獄之一。梵云阿鼻旨Avīci，造五逆罪之一者，即墮於此，一劫之間，受苦無間，故名無間地獄。無間有五種之義：一趣果無間，終此身直墮於彼無間隔也。二受苦無間，受苦無間斷也。三時無間，一劫之間，相續而無間斷也。四命無間，一劫之間，壽命無間斷也。五身形無間，地獄縱橫八萬四千由旬，身形徧滿之而無間隙也（此五義，大部補註以為成實論之說而引之，諸師皆傚是，然成實論無此義，於五無間條下辯之）。成實論八曰：「次身受報，故名無間。」（成實論僅此一義耳）。俱舍論十一曰：「此贍部洲下過二萬，有阿鼻旨大捺落迦，深廣同前，謂各二萬。故彼底去此四萬踰繕那，以於其中受苦無間，非如餘七捺迦受苦非恒，故名無間。（中略）有餘師說，阿鼻旨中無樂間苦，故名無間。」



