---
title: 非常苦空非我
source: deerpark.app
---

### 法相辭典

★俱舍論二十六卷十頁雲：謂苦聖諦有四相。一、非常，二、苦，三、空，四、非我。待緣故非常。逼迫性故苦。違我所見故空。違我見故非我。又雲：又非究竟故非常。如荷重擔故苦。內離士夫故空。不自在故非我。又雲：生滅故非常。違聖心故苦。于此無我故空。自非我故非我。又雲：又為治常樂我所我見故；修非常苦空非我行相。



### 丁福保佛學大辭典

【術語】十六行相中之四行相。觀苦諦之境，而起四種之觀解。即苦諦為三界迷妄之果報，而一切世間之法也。此世間之法，為由眾緣和合而存在者，因緣散亦隨而忽滅，故為非常，又逼迫惱害有情之心身，故為苦，又諸法自我心身至於妻子眷族，無一可定為我有者，故為空，又諸法無常住之義，亦無常一主宰之義，無可執而為我者，故觀為非我也。


