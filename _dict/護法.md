---
title: 護法
source: deerpark.app
---

**來源：陳義孝佛學常見辭彙**

<p>１．護持自己所修成的善法。２．擁護佛陀的正法。</p>

**來源：法相辭典**

<p>★如六種阿羅漢中說。</p>

**來源：三藏法數**

<p>謂修菩薩行，即當弘持正法，宣說妙義，展轉流布，不斷佛種。如經所說，愛樂正法，常樂演說，讀誦書寫，思惟其義，廣宣敷揚，令其流布之類，是名護法。</p><p>護法者，謂諸佛所說教法，弘護在人。故如來於靈山會上，付囑國王大臣，為法護衛。然出家奉佛者，尤當勉力精進，作世舟航，渡諸淪溺，以護佛法，而令久住也。</p>

**來源：丁福保佛學大辭典**

<p>【術語】護持自己所得之善法也。又擁護佛之正法也。俱舍論二十五曰：「護法者，謂於所得善自防護。」無量壽經上曰：「嚴護法城。」佛菩薩覺世濟人之道，無大有力者護之，則道將滅。故上自梵天帝釋八部鬼神，下至人世帝王及諸檀越，皆保護佛法之人，稱之曰護法。</p><p>【人名】Dharmapāla，菩薩名。佛滅後一千年出生於南印度達羅毘荼國之建志補羅城，大臣之長子，梵名達磨波羅。見西域記十。極瑜伽唯識之旨，與清辨菩薩爭有空之義，造世親菩薩唯識論三十頌之解釋，而弘其正宗，傳法於戒賢論師，年三十二，寂於摩竭陀國之大菩提寺。臨終之日，空中有聲曰：此是賢劫千佛之一佛也。見唯識述記一本。</p>

**來源：佛光大辭典**

<p>(一)謂保護、維持正法（即佛教）。傳說佛陀派請四大聲聞、十六阿羅漢等護持佛法。又梵天、帝釋天、四天王、十二神將、二十八部眾等善神聽聞佛陀說法後，皆誓願護持正法，此等諸神總稱為護法神，或稱護法善神。此外，人世之帝王及諸檀越，皆保護佛法之人，亦稱之為護法。又諸神以護法為目的，而現童子形服侍行者，並保護靈地者，稱為護法童子或護法天童。為調伏魔障，而祈禱法力（指神佛）附身，即稱護法依附。</p><p>(二)梵名Dharmapāla  。唯識十大論師之一。六世紀頃之人，為南印度達羅毗荼國（梵Drāviḍa  ）大臣之子。本與王女有婚約，然于婚日落發出家。精通大小乘教學，于摩揭陀國那爛陀寺廣布教化，學徒數千人。二十九歲退隱大菩提寺（梵Mahābodhi ），專事著述。三十二歲示寂。著有大乘廣百論釋論、成唯識寶生論、觀所</p><p>緣論釋等。又玄奘所編譯之成唯識論十卷，系以護法之釋論為中心，另再合糅其他九論師之著作而成。﹝大唐西域記卷五、卷九、大慈恩寺三藏法師傳卷三、南海寄歸內法傳卷四﹞</p>
