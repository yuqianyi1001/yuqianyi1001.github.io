---
title: 馬頭觀音
source: deerpark.app
---

### 丁福保佛學大辭典

【菩薩】梵名何耶揭梨婆Hayagriva，胎藏界觀音院之一尊，六觀音之一。以配止觀所說六觀音之師子無畏觀音，為畜生道之教主，是無量壽之忿怒身，以觀音為自性身，以馬置於頭，故曰馬頭觀音，亦曰馬頭大士。為大忿怒威猛摧伏之形，故稱為馬頭明王。乃五部明王中蓮華部之明王也。戴馬者，如轉輪聖王之寶馬馳驅四方而威伏之，表跋涉生死大海摧伏四魔之大威勢力大精進力也。又噉食無明重障之意。大日經疏五曰：「何耶羯梨婆，譯云馬頭。其非黃非赤，如日初出之色。以白蓮華為瓔珞等，莊嚴其身。光焰猛盛，赫奕如鬘。指甲長利，雙牙上出。首鬘如師子頂毛，作極吼怒之狀。此是蓮華部忿怒持明王也。猶如轉輪王寶馬巡歷四洲，於一時一切處去心不息。諸菩薩大精進力，亦復如是。所以得如是威猛之勢，於生死重障中不顧身命，多所摧伏者，正為白淨大悲心故。故以白蓮瓔珞而自嚴身也。」大日經義釋七曰：「蓮華部眷屬以馬頭為忿怒明王。」義軌曰：「馬頭明王，賀野紇里嚩，噉食無明諸障盡也。」秘藏記末曰：「馬頭，無量壽忿怒，自性輪觀音。」又曰：「馬頭觀音菩薩，赤肉色，大忿怒之相，并三面，牙在唇上，頭有白馬之形如輪王寶馬。」經軌有訶耶揭唎婆觀世音菩薩法印咒品（出陀羅尼集經第七），何耶揭唎婆像法，何耶揭唎婆觀世音菩薩受法壇，各一卷。



### 佛光大辭典

梵名Hayagrīva  。音譯作阿耶揭o婆、何耶揭o婆。為八大明王之一，即密教胎藏界三部明王中，蓮華部之忿怒持明王。位于胎藏現圖曼荼羅觀音院第一行第七位。又作馬頭大士、馬頭明王、馬頭金剛明王。俗稱馬頭尊。密號為啖食金剛、迅速金剛。與摩訶止觀所說六觀音之師子無畏觀音相配，乃畜生道之教主。以觀音為自性身，現大忿怒形，置

馬頭于頂，為觀自在菩薩變化身之一。以慈悲心重，故摧滅諸魔障，以大威輪日照破眾生之暗暝，啖食眾生之無明煩惱。其形像有三面八臂、四面八臂、三面二臂、一面四臂等多種。﹝大日經疏卷五、大日經義釋卷七﹞


