---
title: 轉輪王七寶千子
source: deerpark.app
---

### 丁福保佛學大辭典

【傳說】轉輪王於輪寶之外，具六種之寶，合有七寶，又具足千子。長阿含六卷轉論聖王修行經曰：「一金輪寶，二白象寶，三紺馬寶，四神珠寶，五玉女寶，六居士寶，七主兵寶。千子具足，勇健雄猛。」涅槃經十二曰：「即於東方金輪寶，其輪千輻，轂輞具足。（中略）復有象寶，狀白端嚴如白蓮華。（中略）次有馬寶，其色紺焰，髦尾金色。（中略）次有女寶，形容端正，微妙第一。（中略）其後不久，於王宮內自然而有寶摩尼珠，純青琉璃，大如人髀。（中略）其後不久，有主藏臣，自然而出，多饒財寶，巨富無量。（中略）其後不久，有主兵臣，自然而出，勇健猛略，策謀第一。（中略）七寶成就，千子具足。」俱舍論十二曰：「經語輪王出現於世，便有七寶出現世間。其七者何？一者輪寶，二者象寶，三者馬寶，四者珠寶，五者女寶，六者主藏臣寶，七者主兵臣寶。」此中長阿含所說之居士寶，涅槃俱舍謂之主藏臣寶。雜譬喻經謂之典財寶。


