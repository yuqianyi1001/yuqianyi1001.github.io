---
title: 天華
source: deerpark.app
---
### 佛光大辭典

梵語divya-puṣpa，巴利語 deva-puppha。指天上之妙華。又指法會時，散于佛前，以紙作狀如蓮花瓣者。據法華經卷一序品所載，佛說法華經已，入無量義處三昧，身心不動。是時，天雨曼陀羅華、摩訶曼陀羅華、曼殊沙華、摩訶曼殊沙華等四種天華，而散于佛及諸大眾身上。大乘本生心地觀經卷一序品則舉十二種天華，除上列四種天華外，復加優缽羅華（梵utpala  ）、波頭摩華（梵padma  ，巴同）、拘物頭華（梵kumuda  ，巴同）、芬陀利華（梵puṇḍarīka  ，巴同）、瞻卜迦華（梵campaka  ）、阿提目多華（梵atimuktaka  ）、波利屍迦華（梵vārṣika  ）、蘇摩那華（梵sumanas  ）等八種。

此外，在古代印度，習慣將諸種美好之物稱作‘天物’，人中之好華如天物者，亦稱天華。大智度論卷九（大二五·一二三上）：‘雲何為天華？天華芬燻，香氣逆風。（中略）復次，天竺國法，名諸好物，皆名天物；是人華非人華，雖非天上華，以其妙好，故名為天華。’﹝法華經卷七化城喻品、無量義經卷二、三卷本大般涅經卷上﹞



### 丁福保佛學大辭典

【雜名】天上之妙華。又人中之好華如天物者亦曰天華。心地觀經一曰：「六欲諸天來供養，天華亂墜徧虛空。」法華經譬喻品曰：「諸天妓樂百千萬種，於虛空中一時俱起，雨諸天華。」智度論九曰：「云何為天華？天華芬熏，香氣送風。復次天竺國法，名諸好物皆名天物，雖非天上華，以其妙好，故為天華。」



