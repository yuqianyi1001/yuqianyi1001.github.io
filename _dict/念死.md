---
title: 念死
source: deerpark.app
---

**來源：陳義孝佛學常見辭彙**

<p>八念之一。</p>

**來源：三藏法數**

<p>謂修禪觀之人，若遭恐怖障難之時，應當念死，死有二種：一者，自死，謂報盡而死；二者，他緣死，謂遇惡緣而死。此二種死，從生以來，常與身俱，無可避處。如是，一心念念不已，怖障即除也。</p><p>謂人之生，猶如夢幻，諸根不久，終當散壞；即須晝夜精修，以求出離，時常專心繫想，念念不忘，是名念死。</p>

**來源：丁福保佛學大辭典**

<p>【術語】八念之一。人於一切時中常念其身必有死而不忘也。智度論二十二曰：「念死者有二種死：一者自死，二者他因緣死。是二種死，行者常念，是身若他不殺必當自死。（中略）是身一切時中皆有死，不待老。」</p>

**來源：佛光大辭典**

<p>梵語maraṇasmṛti，巴利語 maraṇa-sati。八念之一，十念之一。又作念當終亡。謂人于一切時中，常念其身必有死而不忘。大智度論卷二十二載，行者當常念，此身若不為他殺，亦必當自死；故此身于一切時中，皆有死，不待老。此外，專念命根斷絕，無形無響、無相貌、無他想，亦稱念死。﹝增一阿含經卷三十四﹞（參閱‘念’3206）</p>
