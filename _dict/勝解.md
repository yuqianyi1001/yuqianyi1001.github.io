---
title: 勝解
source: deerpark.app
---
### 佛光大辭典

梵語adhimokṣa，巴利語 adhimutti。又作信解。心所之名。為俱舍七十五法中十大地法之一，唯識百法中五別境之一。殊勝之了解之義。即于所緣之境起印可之精神作用（即作出確定之判斷）。然有關勝解一語，各家之解釋互異，說一切有部與俱舍宗謂勝解為十大地法之一，能與一切心所相應，即于一切心品遍起。俱舍論卷四（大二九·一九上）：‘勝解，謂能于境印可。’即不論是與非、邪與正，皆能審決，為此心所之作用。如心對境時，其為花、為月，心即印可其為花、月，故一切心品必定有此心所。然唯識宗則以其為五別境之一，不能遍于一切心所。成唯識論卷五（大三一·二八中）：‘雲何勝解？于決定境印持為性，不可引轉為業，謂邪正等教理證力于所取境審決印持，由此異緣，不能引轉，故猶豫境勝解全無，非審決心亦無勝解，由斯勝解非遍行攝。有說心等取自境時無拘礙，故皆有勝解，彼說非理。’此謂勝解于決定之境審決時，始能稱其為勝解。若于猶豫之境，心存疑問，無法審決，則無勝解，故非遍行。

又上座部主張勝解即‘決定’，而與‘智相’無別。說一切有部則以‘印可’為勝解之別作用，謂‘印可’乃經由勝解以衍生之另一作用，故異于勝解或智相等；而‘智相’之外別有其體。大毗婆沙論卷一○一謂擇滅乃無為解脫之自性，勝解為有為解脫之自性。﹝品類足論卷一、大毗婆沙論卷十六、卷二十八﹞



### 法相辭典

★瑜伽三卷七頁雲：勝解雲何？謂于決定事，隨彼彼行，印可隨順性。又雲：勝解作何業？謂于所緣，任持功德過失為業。

★二解　瑜伽十一卷十二頁雲：勝解者：由于是處，不染污轉。于諸煩惱，得離系故。以于厭等棄背行中，正流轉時，心無掛礙。又復于舍，無有功用。

★三解　瑜伽五十五卷三頁雲：勝解雲何？謂于彼彼境界，隨趣印可。勝解為何業？謂于所緣功德過失，或俱相違，印持為業。

★四解　顯揚一卷四頁雲：勝解者：謂于決定境，如其所應，印解為體；不可引轉為業。如經說：我等今者，心生勝解；是內六處，必定無我。

★五解　成唯識論五卷十九頁雲：雲何勝解？于決定境，印持為性。不可引轉為業。謂邪正等教理證力，于所取境，審決印持。由此異緣不能引轉。故猶豫境，勝解全無。非審決心，亦無勝解。由斯勝解，非遍行攝。有說：心等取自境時，無拘礙故；皆有勝解。彼說非理。所以者何？能不礙者，即諸法故。所不礙者，即心等故。勝發起者，根作意故。若由此故彼勝發起；此應復待餘。便有無窮失。

★六解　雜集論一卷十一頁雲：勝解者：于決定事，隨所決定印持為體；不可引轉為業。隨所決定印持者：謂是事必爾；非餘。決了勝解。由勝解故；所有勝緣，不能引轉。

★七解　五蘊論二頁雲：雲何勝解？謂于決定事，即如所了，印可為性。

★八解　廣五蘊論四頁雲：雲何勝解？謂于決定境，如所了知，印可為性。決定境者：謂于五蘊等。如世尊說：色如聚沫，受如水泡，想如陽炎、行如芭蕉，識如幻境。如是決定。或如諸法所住自相。謂即如是而生決定。言決定者，即印持義。餘無引轉為業。此增勝故；餘所不能引。

★九解　入阿毗達磨論上六頁雲：勝解、謂能于境印可。即是令心于所緣境無怯弱義。

★十解　俱舍論四卷三頁雲：勝解、謂能于境印可。

★十一解　品類足論一卷三頁雲：勝解雲何？謂心正勝解、已勝解、當勝解性。

★十二解　品類足論二卷十六頁雲：勝解雲何？謂心正勝解、已勝解、當勝解性，是名勝解。

★十三解　界身足論上二頁雲：勝解雲何？謂心勝解性、已勝解、當勝解、是名勝解。



### 丁福保佛學大辭典

【術語】七十五法中十大地法之一。百法中五別境之一。於所緣之境決定印可而不可移轉也。若於境猶豫，勝解全無，故大乘不攝之於徧行法。俱舍論四曰：「勝解，謂能於境印可。」唯識論五曰：「云何勝解？於決定境印持為性。不可引轉為業。」



