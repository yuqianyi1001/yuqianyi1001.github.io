---
title: 二妙
source: deerpark.app
---

### 丁福保佛學大辭典

【名數】妙為法華經題之妙，故有二義：一、相待妙，藏通別圓之四教，相對而判麤妙也。爾前所說諸經藏通別之三教為麤法，法華經所說之圓教為妙法，如斯就教體之上彼此相待，以今經名為妙，是曰相待妙。二、絕待妙，開會三教麤法，為一妙法，妙法之外無麤法可待望，是曰絕待妙。是今經獨特之妙也。前四時之間，所化之機根未熟，故說圓教，以圓教不能開會他三教，圓教之外，存他之三教，則其圓教不過為相待妙，今至第五時，所化之機根淳熟，開前三教之權法，悉使歸入於一實之妙法，故法華獨得為絕待妙也。然則爾前所說之圓教，唯為相待妙，而法華之圓教具相絕二妙也。以相待妙判法華出於前四時中所說藏通別三教之上，以絕待妙開會彼之三教使皆為圓妙也。相待論判，絕待論開也。四教儀集註下曰：「妙名一唱，待絕俱時。故相待論判出前三教四時之上，絕待論開復能開前令皆圓妙。」

福智之二莊嚴也。宗門無盡燈論上曰：「刻苦盡二妙。」


