---
title: 有頂惑
source: deerpark.app
---

### 丁福保佛學大辭典

【術語】謂有頂地之惑也。又云非想之惑。有頂地為三界九地中之最上地，此地所起之惑，有見惑修惑之別，其中見惑，雖於見道一時斷之，而修惑則於修道先斷下八地之七十二品，次斷有頂之九品中下八品，此名阿羅漢後向，最後斷第九品，即名阿羅漢果。蓋下八地之惑，以有漏欣上厭下之六行觀得斷之，而此有頂之惑，則非無漏智不能斷。蓋以無漏智勢力牢強，能治自地之惑及上地之惑故也。見俱舍論二十四。



### 佛光大辭典

指有頂地之惑。又作非想之惑。據俱舍論卷二十四載，有頂地為三界九地中之最上地，于此地所起之惑，有見惑、修惑二種，其中，見惑于見道一時斷之，修惑則于修道時，先以六行觀斷除下八地之七十二品惑業，次以無漏智斷除有頂地九品惑業中之下八品，此時稱為阿羅漢向，最後斷除第九品之惑業時，稱為阿羅漢果。蓋此有頂惑，非無漏智不能斷除，因無漏智之勢力牢強，能治自地之惑及上地之惑，故能斷之。


