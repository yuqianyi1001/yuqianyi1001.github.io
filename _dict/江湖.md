---
title: 江湖
source: deerpark.app
---

### 丁福保佛學大辭典

【雜語】江西湖南之義，為昔時禪風極盛之處。由此而汎指禪徒曰江湖。傳燈錄石頭章曰：「江西主大寂，湖南主石頭，往來幢幢並湊二大士之門。」然象器箋五曰：「忠曰：江湖二水名也（文選註），今言江湖者，江外湖邊本是隱淪士所處。如蓮社高賢傳周續之曰：心馳魏闕者，以江湖為桎梏。駱賓王序曰：廊廟與江湖齊致。范希文嚴先生祠堂記曰：既而動星象，歸江湖是也。故禪士散處名山大剎之外，江上湖邊，此為江湖人。或不出世為名山大剎住持者。聚會在一處亦為江湖眾也。然相傳以江西馬祖湖南石頭往來幢幢為解。此說浸染學家肺腸，欲浣灌之難矣。」案江湖二字，莊子大宗師曰：「泉涸魚相與處於陸，相呴以濕，相濡以沫，不如相忘於江湖。」佛家本此。



### 佛光大辭典

原指江西與湖南，或指揚子江（長江）與洞庭湖，或指三江（湖北荊江、江蘇鬆江、浙江省浙江）與五湖（江西鄱陽湖、湖南青草湖、湖南洞庭湖、江蘇丹陽湖、江蘇太湖）。蓋‘江湖’之用語，最早系出自莊子內篇大宗師中之‘不如相忘于江湖’一語。

然在禪林中，則稱雲遊四海之僧眾（雲水僧）為江湖。蓋于唐代時，江西有馬祖道一，湖南有石頭希遷，此二師同時大樹法幢，德聲享譽四方，馬祖道一大振禪風，其下乃有臨濟、溈仰、黃龍等法流之演化；石頭希遷亦廣布法化，其下乃有曹洞、雲門、法眼等道法之流布。當時天下僧眾廣集，多以參遊二師門下為要，故依地名而稱參學之僧眾為江湖僧、江湖眾，略稱江湖。此外，因參遊之僧眾多為行腳于三江五湖，週遊天下者，因此亦稱之為江湖。又雲水僧舉行之結制安居，稱為江湖僧會、江湖會，亦可略稱為江湖。又僧堂亦稱為江湖道場、江湖寮；師家則稱江湖名勝禪師。另慶賀晉山之疏文，稱為江湖疏或江湖友社疏；此疏若由東藏主宣讀，稱為東江湖疏；若由西藏主宣讀，則稱為西江湖疏。

此外，‘江湖’一語尚有多種意義：(一)據禪林象器箋第六類稱呼門載，江湖，指長江與洞庭湖。禪士若散處于名山大剎之外，而居于江上湖邊者，稱為江湖人；不出世為名山大剎之住持者，聚會在一處，稱為江湖眾。(二)指世間，如漢書中之‘甚得江湖間民心’。又對朝廷而言，則指隱士之所居，如範仲淹岳陽樓記中之‘處江湖之遠，則憂其君’。(三)一般通俗之稱呼，浪蹟四方謀生活者，稱為走江湖、跑江湖；閱歷豐富之人則稱為老江湖；亦有轉稱專以詐術斂財為業者，如江湖術士、江湖郎中等。﹝宿曜經卷上定宿直品、敕修百丈清規卷上住持章、尊祖章、景德傳燈錄石頭章、禪林象器箋第二十二類文疏門﹞


