---
title: 水陸齋
source: deerpark.app
---

**來源：丁福保佛學大辭典**

<p>【行事】於水陸有情，供養齋食之法會也。梁武帝始行於金山寺。釋門正統四曰：「又有所謂水陸者：取諸仙致食於流水，鬼致食於淨地之義。亦因武帝夢一神僧，告曰：六道四生受苦無量，何不作水陸普濟群靈，諸功德中最為第一。帝問沙門，咸無知者。唯誌公勸帝，廣尋經論，必有因緣。於是搜尋貝葉，置法雲殿，早夜披覽。及詳阿難遇面然鬼王，建立平等斛食之意，用制儀文，三年乃成。遂於潤之金山寺修設，帝臨地席，詔佑律師宣文。世涉周隋，茲文不傳，至唐咸亨中，西京法海寺英禪師，因異人之告，得其科儀，遂再興焉。我朝蘇文忠公軾重述水陸法像贊，今謂之眉山水陸，供養上下八位者是也。熙寧中東川楊鍔祖述舊規，又製儀文三卷行於蜀中，其最為近古。」</p>
