---
title: 胡跪
source: deerpark.app
---

**來源：丁福保佛學大辭典**

<p>【雜語】胡人跪坐之法也。此中有左跪，互跪，長跪三種。左跪者，右膝著地，其足指竪地，右股置空，竪左膝，左足踏地。是戰戰而表敬意之意。經中所謂右膝著地也。此為正儀。歸敬儀曰：「言胡跪者，胡人敬相，此方所無。存其本緣，故云胡也。」又曰：「佛法順右，即以右膝拄地右[骨*委]在空，右指拄地。又左膝上戴，左指拄地，使三處翹翹曲身前就，故得心有專至，請悔方極。」慧琳音義三十六曰：「胡跪，右膝著地，竪左膝危坐，或云互跪也。」</p>

**來源：佛光大辭典**

<p>意即胡人之跪拜。又作胡跽。關于胡跪之相有種種異說：(一)謂胡跪乃胡人之敬相，跽即印度屈膝之相，是唯屈膝便稱胡跪。(二)或指長跪，謂雙膝著地，豎兩足以支身。(三)或指互跪，即右膝著地，豎左膝危坐。蓋古時印度、西域地方總稱為胡，故胡跪乃意味一般胡人跪拜之敬儀。因之長跪、互跪亦共通而稱胡跪。然以經中所說右膝著地者為正儀。﹝金光明經卷二‘四天王品’、釋門歸敬儀卷下、釋氏要覽卷二﹞</p>
