---
title: 五取蘊
source: deerpark.app
---

**來源：法相辭典**

<p>★大毗婆沙論七十五卷一頁雲：五取蘊者：謂色取蘊，受取蘊，想取蘊，行取蘊，識取蘊。如彼卷一頁至五頁廣釋。</p><p>★二解　集異門論十一卷十三頁雲：五取蘊者：一、色取蘊。二、受取蘊。三、想取蘊。四、行取蘊。五、識取蘊。雲何色取蘊？答：若色、有漏，隨順諸取；于此諸色，若過去，若未來，若現在，欲生時生；或貪，或嗔，或癡，或隨一一心所隨煩惱。是名色取蘊。雲何受取蘊？答：若受、有漏，隨順諸取；于此諸受，若過去，若未來，若現在，欲生時生；或貪，或嗔，或癡，或隨一一心所隨煩惱。是名受取蘊。雲何想取蘊？答：若想、有漏，隨順諸取；于此諸想，若過去，若未來，若現在，欲生時生；或貪，或嗔，或癡，或隨一一心所隨煩惱。是名想取蘊。雲何行取蘊？答：若行、有漏，隨順諸取；于此諸行，若過去，若未來，若現在，欲生時生；或貪，或嗔，或癡，或隨一一心所隨煩惱。是名行取蘊。雲何識取蘊？答：若識、有漏，隨順諸取；于此諸識，若過去，若未來，若現在，欲生時生；或貪，或嗔，或癡，或隨一一心所隨煩惱。是名識取蘊。</p>

**來源：丁福保佛學大辭典**

<p>【術語】謂有漏之五蘊也。取者取著之義。小乘有部，總為煩惱之異名，大乘唯識，為貪愛之別名。取著於貪愛之煩惱事物，故名為取，五蘊以煩惱為因而生，故云取蘊（第一義），五蘊常從屬煩惱，故云取蘊（第二義），五蘊能生煩惱，故云取蘊（第三義）。俱舍論一曰：「有漏名取蘊。（中略）煩惱名取，蘊從取生故名取蘊，如草糖火。或蘊屬取故名取蘊，如帝王臣。或蘊生取故名取蘊，如花果樹。」同光記一本曰：「煩惱名取，能執取故。」唯識述記一末曰：「薩婆多中一切煩惱皆名為取，蘊依取生，或能生取，故名取蘊。今者大乘如對法說，欲貪名取，唯貪為體。」</p>

**來源：佛光大辭典**

<p>梵語pañca upādāna-skandhāḥ，巴利語pañc' upādāna-kkhandhā。又作五受陰。即由取（煩惱）而生或能生取之有漏之五蘊。指色取蘊、受取蘊、想取蘊、行取蘊、識取蘊。大毗婆沙論卷七十五釋之，謂若色有漏有取，彼色在過去、未來與現在，或起欲，或起貪、嗔、癡、怖，或復隨起一心所隨煩惱，稱為色取蘊。其餘受、想、行、識等亦如是廣分別。論中並分別蘊與取蘊之差異，謂蘊通有漏、無漏，取蘊則唯通有漏。</p><p>又就取蘊之名義而論，俱舍論卷一謂一切煩惱總稱為取，蘊從取生，或蘊屬取，或蘊生取，故稱取蘊。然大乘阿毗達磨雜集論卷一則特以諸蘊中所有之欲貪稱為取，以取合故，稱為取蘊。﹝雜阿含經卷三、法乘義決定經卷上、瑜伽師地論卷六十五、成唯識論卷一、成唯識論述記卷一末、成唯識論掌中樞要卷上末、俱舍論光記卷一﹞</p>
