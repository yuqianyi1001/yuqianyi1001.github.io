---
title: 想蘊
source: deerpark.app
---

### 陳義孝佛學常見辭彙

五蘊之一。見五蘊條。



### 法相辭典

★如五蘊中說。

★二解如名色差別中說。

★三解五蘊論二頁雲：雲何想蘊？謂于境界、取種種相。

★四解廣五蘊論三頁雲：雲何想蘊？謂能增勝取諸境相。增勝取者：謂勝力能取。如大力者、說名勝力。

★五解俱舍論一卷十一頁雲：想蘊、謂能取像為體。即能執取青黃長短男女怨親苦樂等相。此復分別，成六想身。應如受說。

★六解品類足論二卷十四頁雲：想蘊雲何？謂六想身。即眼觸所生想、乃至意觸所生想。

★七解集異門論十一卷一頁雲：雲何想蘊？答：諸所有想、若過去，若未來，若現在，若內，若外，若粗，若細，若劣，若勝，若遠，若近；如是一切、略為一聚，說名想蘊。諸所有想者：雲何名為諸所有想？答：盡所有想、謂六想身。何等為六？謂眼觸所生想，耳鼻舌身意觸所生想。如是名為諸所有想。若過去若未來若現在者：雲何過去想？答：若想、已起，已等起；已生，已等生；已轉，已現轉；已聚集，已出現；落謝過去，盡滅離變；過去性，過去類，過去世攝；是名過去想。雲何未來想？答：若想、未已起，未已等起；未已生，未已等生；未已轉，未已現轉；未聚集，未出現；未來性，未來類，未來世攝；是名未來想。雲何現在想？答：若想、已起，已等起；已生，已等生；已轉，已現轉；聚集出現；住未已謝，未已盡滅，未已離變，和合現前；現在性，現在類，現在世攝；是名現在想。若內若外者：雲何內想？答：若想、在此相續，已得不失；是名內想。雲何外想？答：若想、在此相續，或本未得，或得已失。若他相續。是名外想。若粗若細者：雲何施設粗想細想？答：觀待施設粗想細想。復如何等？答：若觀待無尋唯伺想；則有尋有伺想名粗。若觀待有尋有伺想；則無尋唯伺想名細。若觀待無尋無伺想；則無尋唯伺想名粗。若觀待無尋唯伺想；則無尋無伺想名細。若觀待色界想；則欲界想名粗。若觀待欲界想；則色界想名細。若觀待無色界想；則色界想名粗。若觀待色界想；則無色界想名細。若觀待不系想；則無色界想名粗。若觀待無色界想；則不系想名細。如是施設粗想細想。如是名為若粗若細。若劣若勝者：雲何施設劣想勝想？答：觀待施設劣想勝想。復如何答？答：若觀待有覆無記想；則不善想名劣。若觀待不善想；則有覆無記想名勝。若觀待無覆無記想；則有覆無記想名劣。若觀待有覆無記想；則無覆無記想名勝。若觀待有漏善想；則無覆無記想名劣。若觀待無覆無記想；則有漏善想名勝。若觀待無漏善想；則有漏善想名劣。若觀待有漏善想；則無漏善想名勝。若觀待色界想；則欲界想名劣。若觀待欲界想；則色界想名勝。若觀待無色界想；則色界想名劣。若觀待色界想；則無色界想名勝。若觀待不系想；則無色界想名劣。若觀待無色界想；則不系想名勝。如是施設劣想勝想。如是名為若劣若勝。若遠若近者：雲何遠想？答：過去未來想。雲何近想？答：現在想。復次雲何遠想？答：若想、過去，非無間滅；若想、未來，非現前起；是名遠想。雲何近想？答：若想、過去，無間已滅；若想、未來，現前正起。是名近想。如是名為若遠若近。如是一切略為一聚者：雲何一切略為一聚？答：推度思惟稱量觀察，集為一聚。是故名為如是一切略為一聚。說名想蘊者：雲何說名想蘊？答：于此想蘊，顯想顯蘊顯身顯聚。是故名為說名想蘊。



### 三藏法數

想即思想之義。謂意識與六塵相應，而成六想，和合積聚，故名想蘊。（六想者，謂意識著色想色、著聲想聲、著香想香、著味想味、著觸想觸、著法想法也。）



### 丁福保佛學大辭典

【術語】五蘊之一。人有想像事物善惡邪正種種情想聚之，故名曰想蘊。俱舍論二曰：「想蘊謂能取像為體，即能執取青黃長短男女怨親苦樂等相。」



### 佛光大辭典

梵語saṃjñā-skandha。蘊為積聚之意。佛教謂一切有為法之積聚有五種類別，想蘊即其中之一。人有想像事物善惡邪正，或想像眼、耳、鼻、舌、身、觸之種種‘情想’，積聚之，稱為想蘊。俱舍論卷一（大二九·四上）：‘想蘊，謂能取像為體，即能執取青黃、長短、男女、怨親、苦樂等相。’﹝增一阿含經卷二十六、瑜伽師地論卷五十四、大乘阿毗達磨雜集論卷一﹞（參閱‘五蘊’1212）


