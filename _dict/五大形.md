---
title: 五大形
source: deerpark.app
---

**來源：丁福保佛學大辭典**

<p>【術語】地大為方。一切形中四方均等之貌，有安住不動之勢力。故維持諸法而使止住，是為方形。次水大為圓。圓形者，輪圓具足不住一性之形也。蓋水於一切法中，形體不定，隨器而為種種之形者也。故其形相為圓。次火大為三角。三角者，熾盛猛利之形也，其故如劍戟等，猛利能破壞一切事物，且能切斷之者，皆三角形也，故為有猛利勢之火大形。次風大為半月形。半月形者，大力之形也。其故以半月形一方為平坦安住之形，一方為圓形不住之形，此二相和合而成此形。是自體成立而能成作諸法之義也。若但平坦，則欠動轉之用，若但圓形，則無安住之體，然平圓具足而成此形。故能守自性而成作業。是有風大之大力能壞諸法，亦能成諸法也。故其形為半月。次空大為團形。團形者萬德具足之形也。其故以團形為方圓不二之形。今三角形互向其頭，而四個合則為方，半月二個合則為圓，故此團形含具五形，故為含具一切事物之空大形。見十住心廣名目六。</p>

**來源：佛光大辭典**

<p>密教地、水、火、風、空五大，依次為方形、圓形、三角形、半月形及團形。(一)地大，方形，為四方均等之形，有安住不動之義，與[（a，阿）字本不生之理相應。(二)水大，圓形，為旋轉自在、不住一性之形，如水隨器而有種種之形，故與I（va，縛）字言語無窮轉之義相應。(三)火大，三角形，為銳利之形，顯示火大燒除塵染垢障之猛利之德，與高（ra，羅）字塵垢不可得之理相應。(四)風大，半月形，其一方為平坦安住之形，一方為圓形不住之形，顯示造作諸法之義，與劍ha，訶）字風大具有能成亦能壞之大力相應。(五)空大，團形，合三角形與半月形所成，其形方圓不二，具足眾形，為如意寶珠之形，與歟kha，遙┬值刃榭罩□ㄐ韻嚶Α＃哿大奧義章、十住心廣名目卷六﹞</p>
