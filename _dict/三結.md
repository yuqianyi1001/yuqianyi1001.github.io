---
title: 三結
source: deerpark.app
---
### 佛光大辭典

梵語trīṇi saṃyojanāni，巴利語tīṇi saṃyojanāni。又作初果三結。結，即見惑，眾生由此見惑結縛，不能出離生死。聲聞之人斷盡此惑，即證初果須陀洹，故稱初果三結。即：(一)有身見結（梵satkāyadṛṣṭi -saṃyojana ），謂眾生于五陰等法中，妄計為身，強立主宰，恆起我見。此乃三三摩地近障法中之空近障，亦為六十二見趣之根本。因諸見趣為餘煩惱之根本，餘煩惱為業之本，諸業又為異熟果之本；依異熟果，則一切善、不善、無記法皆得生長，故當斷之。(二)戒禁取結（梵śīlavrataparāmarśa -saṃyojana ），指行邪戒。乃三三摩地近障法中之無願近障，如外道之人，于非戒中謬以為戒，如持雞戒、狗戒等。(三)疑結（梵vicikitsā -saṃyojana ），即懷疑正理，迷心背理，不能深信正法。乃三三摩地近障法中之無相近障。以上三結為見惑中之最甚者，故為見惑之總稱，能斷此三結，則證預流果，得不墮法，定趣菩提。﹝增一阿含經卷十六、大毗婆沙論卷四十六、大乘義章卷五末﹞



### 法相辭典

★瑜伽八十七卷九頁雲：又于三品，由三種門，為障礙故；當知建立三結差別。謂未發趣故；雖已發趣，邪成立故；于正法中，不正行故。即在家品，處惡說法毗奈耶中；而出家品，處善說法毗奈耶品。

★二解　大毗婆沙論四十六卷五頁雲：有三結。謂有身見結，戒禁取結，疑結。問：此三結，以何為自性？答：以二十一事為自性。謂有身見結，三界見苦所斷，有三事。戒禁取結，三界見苦道所斷，有六事。疑結、三界見苦集滅道所斷，有十二事。此二十一事，是三結自性我物相分自體本性。已說自性；所以今當說。問：何故名結？結是何義？答：系縛義，是結義。合苦義，是結義。雜毒義，是結義。此中系縛義是結義者。謂結即是系。雲何知然？如契經說：尊者執大藏往尊者舍利子所，問言：大德。為眼結色，色結眼耶？乃至意法，為問亦爾。舍利子言：眼不結色，色不結眼。此中欲貪，說名能結。乃至意法，亦復如是。如黑白牛，同一系。若有問言：為黑系白，白系黑耶？應正答言：黑不系白，白不系黑。此中有，說名能系。由此故知結即是系。合苦義是結義者：謂欲界結，令欲界有情，與欲界苦合；非樂。色界結，令色界有情，與色界苦合；非樂。無色界結，令無色界有情，與無色界苦合；非樂。雜毒義，是結義者：謂勝妙生及有漏定。如無量解脫勝處遍處等，以雜煩惱故；聖者厭離。如雜毒食，雖復美妙；智者遠之。如彼卷五頁至十二頁廣說。



### 丁福保佛學大辭典

【名數】一見結，我見也。二戒取結，行邪戒也。三疑結，疑正理也。見惑中此三者過最重，故以此三結為見惑之總稱，斷此三結為預流果。涅槃經三十六曰：「迦葉菩薩白佛言：如佛先說，須陀洹人所斷煩惱，猶如縱廣四十里水，其餘在者如一毛渧。此中如何說斷三結名須陀洹？一者我見，二者非因見因，三者疑網。（中略）佛言：善男子！須陀洹人雖復能斷無量煩惱，此三重故。亦攝一切須陀洹人所斷結故。」輔行五之四曰：「論云：此三種結是三三昧近對治法。身見是空近對治法，戒取是無願近對治法，疑是無相近對治法。復次，三結生惑增上，身見生六十二，戒取生一切苦行，疑於過去一切處生猶豫。是故經中但說三結，」宗輪論述記曰：「結與煩惱，一體異名，結是繫縛義，煩惱擾亂義。」文句一上曰：「結即二十五有生因也。」玄贊一曰：「煩惱為生死因，名為有結，三有之結也。（中略）生死之因，能和合苦。能結，故名結。」

【名數】得預流果人所斷之三種煩惱。見結條。

參照：<a href="/dict/結">結</a>



