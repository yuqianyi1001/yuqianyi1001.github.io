---
title: 飯頭
source: deerpark.app
---
### 佛光大辭典

禪宗叢林內之職稱。為十務之一。即隸屬典座之下，掌理大眾粥齋之人。其職責，舉凡酌量僧眾之人數、檢看米谷之精粗、分別水漿之清濁、樽節菜蔬之多寡、顧慮柴薪之有無，乃至炊具之洗滌、餿淹之處理等，皆在職役範圍之內。﹝幻住清規飯頭條、禪林象器箋職位門、僧堂清規卷五飯頭條﹞



### 丁福保佛學大辭典

【職位】禪家之役名。司大眾之粥齋者。僧堂清規五曰：「此職與典座分勞，掌粥飯，常與菜頭監糧等和合而護惜常住，其用心與典座同。慎飯糧之過不足，宜常熟讀典座教訓。」臨濟錄冠註曰：「百丈清規有典座無飯頭，此典座也，典座者職掌大眾齋粥一切供養。」



