---
title: 三歸
source: deerpark.app
---

### 陳義孝佛學常見辭彙

又名三歸依，即歸依佛、歸依法、歸依僧。歸依佛是我依靠佛陀的指示而得入正道；歸依法是我依靠教義而求得真理；歸依僧是我依靠僧伽的引導而正信佛教。



### 丁福保佛學大辭典

【術語】又曰三歸依，三歸戒：一、歸依佛，歸依佛寶以為師者。二、歸依法，歸依法寶以為藥者。三、歸依僧，歸依僧寶以為友者。此三歸由師受之謂之三歸戒。三歸戒有二稱：一、翻邪三歸，二、重受三歸，翻從來之邪信而初入佛道受三歸者，謂之翻邪三歸，由是每受五戒八戒等輒先受三歸者，謂之重受三歸。觀無量壽經曰：「受持歸，具足眾戒。」釋氏要覽上曰：「五分律云：佛於鹿苑度五俱鄰，人間已有六羅漢，故次為耶舍父母最先授三歸依也。」而受之之意，於顯教，一為表自之信心，一為乞三寶之加被。若約密教之意則表自己之信心，皆歸入依合於三寶乞我與三寶入我我入也。


