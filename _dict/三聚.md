---
title: 三聚
source: deerpark.app
---
### 佛光大辭典

(一)指三種類聚。又稱三定聚。即：(一)正定聚，(二)邪定聚，(三)不定聚。大智度論卷八十四言能破顛倒者，稱為正定；不能破顛倒者，稱為邪定；得因緣能破，不得因緣則不能破者，稱為不定。又依釋摩訶衍論卷一之說，十聖為正定聚，三賢為不定聚，凡夫為邪定聚。﹝長阿含經卷八、集異門足論卷四﹞（參閱‘三定聚’562）

(二)將‘我’及‘法’分為三大類，即：(一)以因緣之離合而言，凡具有生滅之性質者，稱為有為聚。(二)凡不生不滅者，稱為無為聚。(三)無法歸納于前二類者，稱為非二聚。

(三)為一切有為法之三種分類。即：(一)色法，指地、水、火、風等四大所構成之物質。(二)心法，即各種精神作用。(三)非色非心，既非色法亦非心法，如法相宗所立七十五法中，攝屬‘不相應行’之十四法均為非色非心之法。

(四)為三聚淨戒之略稱。即攝律儀戒、攝善法戒、攝眾生戒，此三聚淨戒乃無垢清淨，含攝大乘菩薩精神之戒法。（參閱‘三聚淨戒’665）



### 三藏法數

﹝出顯宗論﹞ 〔一、正性定聚〕，謂斷貪瞋癡等，煩惱皆盡，心無邪偽，此性決定，聚集不散，是名正性定聚。 〔二、邪性定聚〕，謂四惡趣及一切邊邪等見，不信正法，皆名邪性。此性決定，聚集不散，是名邪性定聚。（四惡趣者，修羅趣、餓鬼趣、畜生趣、地獄趣也。） 〔三、不定性聚〕，謂此性或可為邪，或可為正，定非一向，是名不定性聚。



### 法相辭典

★集異門論四卷五頁雲：三聚者：謂邪性定聚，正性定聚，不定聚。雲何邪性定聚？答：五無間業。雲何正性定聚？答：學無學法。雲何不定聚？答：除五無間業，餘有漏法，及無為。



★大毗婆沙論一百八十六卷二頁雲：有三聚。一、邪性定聚。二、正性定聚。三、不定聚。邪性定聚，謂成就五無間業。正性定聚，謂成就學無學法。不定聚，謂唯成就餘有漏法，及無為。是名三聚自性。又雲：譬喻者說：從無間地獄，乃至有頂，皆有三聚。彼說般涅法，名正性定聚。不般涅法，名邪性定聚。不決定者，名不定聚。評曰：如前說者好。此依集異門說。若依施設論說：邪性定聚，謂五無間業，若彼因、彼果、彼等流、彼異熟、及成就彼法補特伽羅。正性定聚，謂學無學法，若彼因、彼果、彼等流、及成就彼法補特伽羅。不定聚，謂諸餘法，若彼因、彼果、彼等流、彼異熟、及成就彼法補特伽羅。是名三聚自性。



### 陳義孝佛學常見辭彙

正定聚、邪定聚、不定聚。正定聚是指一定可以證悟的一類眾生；邪定聚是指畢竟不能證悟的一類眾生；不定聚是指介於正邪之間，可能証悟也可能不証悟的一類眾生。三聚就是三類眾生的意思。



### 丁福保佛學大辭典

【名數】以三聚該收一切眾生也。一、正定聚，必定證悟者。二、邪定聚，畢竟不證悟者。三、不定聚，在二者中間有緣證悟，無緣不證悟也。此三聚之義通於大小乘，小乘之俱舍論十曰：「正邪不定聚聖造無間餘。」預流向已上之聖者為正定聚，造五無間業者為邪定聚，在此二者中間修七方便之行者為不定聚。大乘之三聚有多義，智度論八十四曰：「能破顛倒者名正定，必不能破顛倒者是邪定，得因緣能破不得則不能破是名不定。」是通相說三聚，未判其位也。依起信論之所說，則十信已前之凡夫不信因果，為邪定，十住已上為正定，十信之人為不定性。此為實大乘之義。權大乘之相宗，則依智度論之說意，不因位而制之，依彼宗所立之五性而立之。即無種性之人為邪定，不定種性之人為不定性，菩薩定性之人為正定。又依釋摩訶衍論之一說，則十聖為正定聚，三賢為不定聚，自餘之凡夫為邪定聚。是亦權大乘之意也。圭峰之起信筆削記三曰：「權教以無種性人為邪，以菩薩為正，以不定性人為不定。終教以一切異性為邪，三賢為正，十信為不定。」探玄記三曰：「若依地論，見道已上，方名正道。」



