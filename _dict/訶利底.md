---
title: 訶利底
source: deerpark.app
---

**來源：丁福保佛學大辭典**

<p>【天名】Hāriti，又作呵利底、呵利帝、訶利帝、訶哩帝、呵利陀，鬼母名，譯曰歡喜。暴惡，青色，黃色等。毘奈耶雜事三十一曰：「月滿生女，容貌端嚴，見者愛樂。其女生時，諸藥叉眾，咸皆歡喜，諸親立字，名曰歡喜。」同卷曰：「此既取我男女充食。則是惡賊藥叉。何名歡喜？因此諸人皆喚為訶利帝藥叉女。」希麟音義六曰：「呵利帝，此云歡喜天母也。」孔雀經音義曰：「訶利底，唐云愛子母也。」准胝陀羅尼經曰：「呵利底菩薩」。密教秘記曰：「翻梵語云：呵利陀鬼子母。呵利陀，此云黃色。信行梵語集云：訶利帝，此云青色。梵漢相對鈔云：訶利底，此云青衣，古譯云功德天。」寄歸傳解纜鈔一曰：「呵利底，此云暴惡。」</p>
