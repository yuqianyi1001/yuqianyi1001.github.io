---
title: 無性
source: deerpark.app
---

**來源：三藏法數**

<p>謂四大乃至涅槃等假名，畢竟空中一切悉無，是名無性。</p>

**來源：丁福保佛學大辭典**

<p>【人名】菩薩名，釋無著之攝大乘論於唯識之法門成立別義。</p><p>【術語】性者體也，一切諸法無實體，謂之無性。法華經曰：「知諸法常無性。」楞嚴經曰：「諸幻成無性。」</p>

**來源：佛光大辭典**

<p>(一)梵語niḥsvabhāvatva， niḥsvabhāva， asvabhāva。與‘無自性’同義。成唯識論卷九（大三一·四七下）：‘若有三性，如何世尊說一切法皆無自性？頌曰：“即依此三性，立彼三無性，故佛密意說，一切法無性。”’﹝中論卷三、唯識三十論頌、轉識論﹞</p><p>(二)梵語asad-bhāva。指諸法無存在之實體。性，體之意。一切諸法因緣和合而生，緣散則滅，無有實體，故稱無性。﹝因明正理門論﹞</p><p>(三)梵語a-gotra。法相宗所立五性之第五。指不具三乘無漏種子之有情。全稱無性有情。又作無有出世功德種性、人天乘性、無種性。以其唯具人天有漏種子，故不起出世無漏之智以解脫生死，而永遠沉淪六道不能出離。然彼能修人間之善業，遂得人天之善果，此即所謂‘無性闡提’。（參閱‘五姓’1107）</p><p>(四)指無性菩薩（梵Asvabhāva  ）。生卒年不詳。著有攝大乘論釋十卷，該書為印度大乘諸論釋部之典籍，由書中引用陳那（五、六世紀頃）之掌中論判斷，無性系陳那之後輩。（參閱‘攝大乘論釋’6844）</p>
