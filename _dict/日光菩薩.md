---
title: 日光菩薩
source: deerpark.app
---

### 丁福保佛學大辭典

【菩薩】此菩薩在胎藏界曼荼羅地藏院上第九位。梵名蘇利也波羅皮遮那，密號曰威德金剛。主地藏光明徧明之德。為藥師如來之脅士者，與月光菩薩相對。為菩薩形，肉色，左手為寶幢。右手為與願，坐於赤蓮。為藥師脅士者，掌中或蓮上持日輪。



### 佛光大辭典

(一)日光，梵名Sūrya-prabha 。又作日曜菩薩、日光遍照菩薩。藥師如來二脅侍之一。身呈赤紅色，左掌安日輪，右手執蔓朱赤花。﹝藥師如來本願經、灌頂經卷十二、藥師琉璃光如來本願功德經﹞

(二)日光，梵名Sūrya -prabhāsana 。又作日光明菩薩。大日經中並未記載此菩薩，玄法寺儀軌卷二、青龍寺儀軌卷中則于地藏院中列之。密教現圖胎藏界曼荼羅中，日光菩薩位于除蓋障院九尊中之最西端（即最下端），身呈肉色，右手曲肘豎掌，掌心向內，屈中指、無名指、小指；左手握拳，置于臍處，手執蓮華，其上有珠。密號威德金剛，三昧耶形為赤寶。﹝秘藏記、胎藏界七集卷中﹞


