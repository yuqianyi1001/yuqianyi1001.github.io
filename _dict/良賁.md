---
title: 良賁
source: deerpark.app
---
### 佛光大辭典

（717～777）唐代僧。河中虞鄉（山西虞鄉）人，俗姓郭。識鑑淵曠，風表峻越，學通內外。天寶八年（749）登壇受戒，未久，住持長安青龍寺。永泰元年（765），不空譯仁王般若經時，師當筆受兼潤文之職，並奉敕于大明宮南桃園撰新譯仁王經疏三卷，以所住寺之寺名，故題為青龍疏。翌年，並同陀羅尼念誦儀軌、承明殿講密嚴經對禦記一卷進上。師嘗為代宗授菩薩戒，後移安國寺，大張講筵，官供不匱，學者如林。大歷十二年三月示寂于符陽，享年六十一。﹝宋高僧傳卷五、佛祖歷代通載卷十八、貞元新定釋教目錄卷十五、卷十六、大唐貞元續開元釋教錄卷中、希麟音義卷五﹞



### 丁福保佛學大辭典

【人名】唐京師安國寺良賁助不空新譯仁王經，且奉代宗勅作疏三卷。以所住之寺名疏，謂之青龍疏。宋高僧傳五有傳，希麟音義七曰：「良賁下彼義反，案良賁者即助譯仁王經沙門名也。」



