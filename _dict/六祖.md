---
title: 六祖
source: deerpark.app
---
### 佛光大辭典

(一)禪宗六代祖師之統稱，即達摩、慧可、僧璨、道信、弘忍、慧能（或指北宗禪之神秀）。﹝大藏法數卷三十八﹞

(二)指禪宗第六代祖師，即慧能。南海新興（廣東新興）人，俗姓盧。幼喪父，家貧，鬻薪事母。偶聞誦金剛經，萌出家之志，遂投五祖弘忍座下，並嗣其法，後于韶陽曹溪寶林寺樹立法幢，大弘禪宗頓悟之旨，為達摩祖師入東土後之第六代祖師，世稱六祖大師。（參閱‘慧能’6040）



### 陳義孝佛學常見辭彙

１．禪宗衣相傳共有六世，即初祖達磨，二祖慧可，三祖僧璨，四祖道信，五祖弘忍，六祖慧能。２．指慧能大師，因慧能是禪宗之第六祖。



### 丁福保佛學大辭典

【雜名】禪宗衣鉢相傳凡六世。即初祖達摩，二祖慧可，三祖僧璨，四祖道信，五祖弘忍，六祖慧能，是為震旦六祖。正宗記：六祖慧能大師姓盧氏，新興人，辭母直造黃梅東山。既得法，回南海法性寺，開東山法門，後歸寶林寺。一日謂眾曰：吾於忍大師處受法要，并及衣鉢。今汝等信根純熟，但說要法，衣鉢不須傳也。次年坐化，塔於曹溪，今南華寺是也。又，天台宗荊溪湛然，自智者大師起，適當六代故亦稱曰六祖大師。



