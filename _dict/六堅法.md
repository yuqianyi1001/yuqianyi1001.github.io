---
title: 六堅法
source: deerpark.app
---

**來源：三藏法數**

﹝出菩薩瓔珞本業經﹞ 〔一、信堅〕，謂別教菩薩，於十住位中，修習空觀，信一切法皆即真諦，無能毀壞，故名信堅。（十住者，發心住、治地住、修行住、生貴住、方便具足住、正心住、不退住、童真住、法王子住、灌頂住也。空觀者，謂觀一切法，性相皆空也。） 〔二、法堅〕，謂別教菩薩，於十行位中，修習假觀，知一切法皆即俗諦，無能毀壞，故名法堅。（十行者，歡喜行、饒益行、無瞋恨行、無盡行、離癡亂行、善現行、無著行、尊重行、善法行、真實行也。假觀者，謂觀一切法，無不具足也。） 〔三、修堅〕，謂別教菩薩，於十回向位中，修習中觀，了一切法皆即中諦，無能毀壞，故名修堅。（十回向者，救一切眾生離眾生相回向、不壞回向、等一切佛回向、至一切處回向、無盡功德藏回向、隨順平等善根回向、隨順等觀一切眾生回向、真如相回向、無縛解脫回向、法界無量回向也。中觀者，謂觀一切法，非空非假，即中道也。） 〔四、德堅〕，謂別教菩薩，於十地位中，因修中觀，破一分無明，顯一分三德，無能毀壞，故名德堅。（十地者，歡喜地、離垢地、發光地、焰慧地、難勝地、現前地、遠行地、不動地、善慧地、法雲地也。三德者，法身德、般若德、解脫德也。） 〔五、頂堅〕，謂別教等覺菩薩，居十地頂，惑破德顯，無能毀壞，故名頂堅。（等覺者，去後妙覺佛位猶有一等，勝前諸位，得稱為覺也。） 〔六、覺堅〕，謂別教妙覺果佛，覺了一切法皆即中道，無能毀壞，故名覺堅。（妙覺佛者，謂自覺覺他，覺行圓滿，不可思議也。）



### 丁福保佛學大辭典

【名數】出於本業經。一、信堅。別教菩薩於十住位修習空觀，知一切之法皆為真諦而無毀壞者。二、法堅。別教菩薩於十行位修習假觀，知一切法皆為俗諦而無毀壞者。三、修堅。別教菩薩於十回向位修習中觀知一切法皆為中諦而不毀壞者。四、德堅。別教菩薩於十地位修習中觀，破一分無明，顯一分三德而不毀壞者。五、頂堅。別教等覺菩薩居十地之頂破惑顯德而不毀壞者。六、覺堅。別教妙覺果佛覺了一切之法皆為中道而不毀壞者。

【名數】見堅法條。

參照：<a href="/dict/堅法">堅法</a>



### 佛光大辭典

為別教菩薩所具六種堅固不壞之法，系菩薩瓔珞本業經卷上所說。(一)信堅，謂別教菩薩于十住位中修習空觀，信一切法皆即真諦，無能毀壞，故稱信堅。(二) 法堅，謂別教菩薩于十行位中修習假觀，知一切法皆即俗諦，無能毀壞，故稱法堅。 (三)修堅，謂別教菩薩于十回向位中修習中觀，了一切法皆即中諦，無能毀壞，故稱修堅。(四)德堅，謂別教菩薩于十地位中因修中觀，破一分無明，顯一分三德，無能毀壞，故稱德堅。(五)頂堅，謂別教等覺菩薩居十地頂，惑破德顯，無能毀壞，故稱頂堅。 (六)覺堅，謂別教妙覺果佛，覺了一切法皆即中道，無能毀壞，故稱覺堅。


