---
title: 六罵
source: deerpark.app
---

**來源：丁福保佛學大辭典**

<p>【名數】惡法罵有三種：一面罵，如汝是生於除糞家之言是。二喻罵，如汝似除糞種等之言是。三自比罵，如我非除糞種乃至我非販賣牛羊殺人等之言是。復有善法罵三種：一面罵，如汝是阿練若乃至坐禪人等之言是。二喻罵，如汝是阿羅漢乃至佛等之言是。三自比罵，如我非阿練若乞食納衣乃至阿羅漢佛等之言是。是為假善事而意在罵辱也。見行事鈔中三之一。</p>
