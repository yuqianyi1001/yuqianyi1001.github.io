---
title: 印壞文成
source: deerpark.app
---

### 丁福保佛學大辭典

【雜語】謂鎔蠟作印，置之泥土上，蠟印自然壞，而其迹則顯成印文也。安樂集上曰：「如蠟印印泥，印壞文成，此命斷時，即是生安樂國時。」是以印壞喻死，文成譬生，顯死生同時也。又摩訶止觀九曰：「過去無明業是蠟，現在父母精血是泥。過去業不住，故各印壞。現在託識，名色具足。故名文成。」是譬十二因緣相續循環之理也。



### 佛光大辭典

指以蠟印印泥，蠟印雖毀壞，然其蹟則顯成印文。諸經論中多以其為生死相續之譬喻。即以印壞喻死，文成譬生，顯示死生同時之義。亦即譬喻十二因緣相續循環之理。乃比喻有情世界之輪回，現在諸蘊雖已滅，卻生出‘中有’諸蘊；此並非現在諸蘊變成中有諸蘊，亦非中有諸蘊自然產生，乃由于現在諸蘊壞滅之因緣，而有中有之諸蘊；恰如印壞而文成。又淨土宗以其作為念佛往生之譬喻，即以印壞喻色身之斷滅，以文成喻往生淨土。﹝北本大般涅經卷二十九、大智度論卷十二、摩訶止觀卷九下、安樂集卷上﹞


