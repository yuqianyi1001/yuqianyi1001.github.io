---
title: 婆羅必栗託仡那
source: deerpark.app
---

### 丁福保佛學大辭典

【雜語】又作婆羅必哩他仡那，婆羅必利他伽闍那。譯曰愚異生，小兒別生。凡夫之別稱也。凡夫愚痴，而生死之果報各別異，故名愚異生，凡夫之愚痴，恰如小兒，別異於聖者之生，故云小兒別生。舊譯婆羅誤作縛羅，譯曰毛道生，言凡夫之根性如輕軟之鴻毛也。玄應音義三曰：「正言婆羅必栗託仡那。婆羅，此云愚。必栗託，此云異。仡那，此云生。應言愚異生。以愚痴闇冥，無有知慧。但起我見，不生無漏故。」又曰：「舊譯云婆羅必利他伽闍那，此言小兒別生，以痴如小兒不同聖生也。」梵Bāla－pṛthag－jana。



### 佛光大辭典

梵語bālapṛthagjana。意譯愚異生。又作婆羅必哩他仡那、婆羅必利他伽^那。bāla，意譯愚；pṛthagjana，意譯異生（即凡夫）。以凡夫愚癡冥，無有智慧，但起我見，不能生起無漏慧，隨業受報，墮種種趣中，色心像類各有差別，故稱異生。又舊譯作小兒別生、小兒凡夫、嬰愚凡夫，以凡夫愚癡猶似小兒，而異于聖生。﹝大毗婆沙論卷四十五、大日經疏卷一、玄應音義卷二十四、卷二十五﹞（參閱‘凡夫’730、‘異生’5151）


