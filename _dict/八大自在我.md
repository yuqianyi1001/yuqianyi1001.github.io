---
title: 八大自在我
source: deerpark.app
---

### 陳義孝佛學常見辭彙

具有八大自在的真我，即能示一身為多身、示一塵身滿大千界、大身輕舉遠到、現無量類常居一土、諸根互用、得一切法如無法想、說一偈義經無量劫、身遍諸處猶如虛空。



**來源：三藏法數**

﹝出涅槃經﹞ 我即自在之義。謂如來有大神力，有大智慧，故能隨機示現，自在巧妙。經中謂如來常樂我淨之我，具此八義，故稱我德。（常者，不遷不變也。樂者，無生死苦也。我者，即八自在也。淨者，惑業淨盡也。） 〔一、能示一身以為多身〕，一身多身者，於一身中現無量身也。經云：如來身數，猶如微塵，充滿十方無量世界。蓋如來所證法身之體，遍一切處。全此之體，起於應用。故能一多自在也。 〔二、示一塵身滿大千界〕，一塵身滿大千界者，謂如來法身，體無不遍。故一塵之身與法身之量，同一廣大，大千世界悉皆充滿，自在無礙也。 〔三、大身輕舉遠到〕，大身輕舉遠到者，謂如來廣大之身，飛行輕舉，無遠不到，自在無礙也。經云：如來能以滿大千世界之身，輕舉飛空，過於二十恒河沙等諸佛世界，而無障礙。是也。 〔四、現無量類常居一土〕，現無量類常居一土者，謂如來雖為眾生現眾類之身，而所居常在一土，自在無礙也。經云：如來之心，安住不動，而能隨諸眾生現無量形類。又云：如來之身，常住一土，而令他土一切悉見。是也。 〔五、諸根互用〕，諸根互用者，謂如來眼等諸根，互相為用，自在無礙也。經云：如來一根亦能見色、聞聲、嗅香、別味、覺觸、知法。一根既然，諸根亦爾。是也。（一根者，即眼、耳、鼻、舌、身、意，六根中之一根也。） 〔六、得一切法如無法想〕，得一切法如無法想者，謂如來知一切法，本性空寂，若言有法而可證得，則為虛妄。故雖有所證，而無能證之想，於法融通自在無礙也。經云：若是有者，可名為得；實無所有，云何名得。以自在故，非得而得。是也。 〔七、說一偈義經無量劫〕，說一偈義經無量劫者，謂如來智慧辯才，演說一偈之義，雖經多劫，無有窮盡，稱性宣揚，自在無礙也。經云：如來演一偈之義，經無量劫，義亦不盡。是也。（劫，梵語具云劫波，華言分別時節。） 〔八、身遍諸處猶如虛空〕，身遍諸處猶如虛空者，謂如來為諸眾生處處現身說法，猶如虛空，了無形相可得，隨緣應化，自在無礙也。經云：虛空之性，不可得見；如來亦爾，實不可見。以自在故，令一切見。是也。



### 丁福保佛學大辭典

【名數】大般涅槃有常樂我淨之四德，其我德以自然為義，自在有八義，名曰八大自在我：一、能示一身為多身，二、示一塵身滿大千界，三、大身輕舉遠到，四、現無量類常居一土，五、諸根互用，六、得一切法如無法想，七、說一偈義經無量劫，八、身徧諸處猶如虛空。見涅槃經二十三。



### 佛光大辭典

即涅所含常、樂、我、淨四德中，‘我’乃自在無礙之義，大我即如來法身，具足八種大自在，故稱八大自在我。又作八自在、八變化、八神變。即：(一)能示一身為多身。(二)示一塵身滿大千界。(三)大身輕舉遠到。(四)現無量類常居。(五)諸根互用。(六)得一切法無得想。(七)說一偈義，經無量劫。(八)身遍諸處，猶如虛空。然諸經所說略異。

據法界次第初門卷下所載：(一)能小，指以變化力使自他身及世界等為極小微塵。(二) 能大，指以變化力使自他身及世界等滿于極大虛空。(三)能輕，指以變化力使自他身及世界等如極輕之鴻毛。(四)能自在，指以變化力使大小、長短等轉化自在。(五)能有主，指以變化力自化為大人、小人，而心無高下，降伏一切，攝受一切。(六)能遠至，指以變化力能到遠處；凡有四種，即：(1)飛行遠至。(2)此沒彼出。(3)移遠而近，不往而到。(4)于一念遍至十方。(七)能動，指以變化力使大地為六種震動或十八種震動。(八)隨意，指以變化力而能一身作多身，多身作一身，山壁直過，履水火，蹈虛空，轉四大，使地作水，使石作金等，皆得如意。﹝北本涅經卷二十三、大明三藏法數卷三十一﹞


