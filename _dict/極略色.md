---
title: 極略色
source: deerpark.app
---
### 佛光大辭典

為唯識宗所說‘法處所攝色’五種之一。指分析色聲香味觸等五境、眼耳鼻舌身等五根之實色而令至物質之最小單位‘極微’者。小乘有部立之為實物，謂其攝于眼識所緣之色處；然大乘唯識宗則以之為假想上之分析，而謂其攝于意識所緣之法處。﹝大乘阿毗達磨雜集論卷一、大乘義林章卷五末﹞（參閱‘法處所攝色’3389）



### 三藏法數

謂於色上分析長短形相麤細，以至極微，故名極略色。

謂此細色略之至極，無可與比，人、天之眼所不能見，是為極略色也。



### 法相辭典

★雜集論一卷八頁雲：極略色者：謂極微色。即分析青等類色、至極微色。



### 丁福保佛學大辭典

【術語】法處攝色五種之一。分析物質而至於細微者。即極微也。小乘有部宗立之為實物，攝於眼識所緣之色處，然大乘唯識宗以之為假想上之分析，入之於意識所緣之法處中。義林章五末曰：「極略色，極者至也，窮也，邊也。略有二義：一者總義，總略眾色析至極微，名極略色。二者小義，析諸根境至極小處，名極略色。故稱極略不名極微。」



