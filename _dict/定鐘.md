---
title: 定鐘
source: deerpark.app
---
### 佛光大辭典

禪門于‘初更五點’（午後十時）稍後，由‘辰司’報告時刻，繼由‘堂行’在堂前敲板三通，‘鐘司’隨即鳴鐘十八聲，以報坐禪終了之時刻，稱為定鐘。又稱十八鐘、開枕鐘。俗稱初夜鐘。坐禪至此時終止，僧眾得出僧堂。定鐘之後，再度坐禪，稱為陪修，或稱為再請禪。﹝禪林象器箋唄器門﹞（參閱‘再請禪’2199）



### 丁福保佛學大辭典

【雜名】初更五點後，經少時，鳴鐘十八下，名之為定鐘。又名十八鐘。正當亥時。其後少時，打二更。凡坐禪至定鐘而止，眾便出僧堂，若更欲坐禪，則報言定鐘坐禪，乃再入堂。定鐘之後鎖前門，眾皆自後門出入。今俗所謂初夜之鐘者，正是定鐘也。見象器箋十八。



