---
title: 馬鳴
source: deerpark.app
---

**來源：陳義孝佛學常見辭彙**

<p>菩薩名，中天竺人，是佛滅後六百年間出世的大乘論師，有馬鳴比丘、馬鳴大士、馬鳴菩薩等尊稱。</p>

**來源：丁福保佛學大辭典**

<p>【人名】佛滅後六百年出世之大乘論師名。有馬鳴比丘，馬鳴大士，馬鳴菩薩等稱。梵名阿濕縛窶沙Aśvaghosa，其紀傳諸說不同。</p><p>羅什譯馬鳴菩薩傳曰：「馬鳴菩薩，長老脅弟子也。本在中天竺出家為外道沙門，世智聰辯，善通論議。唱言若諸比丘能與我論義者，可打揵椎，若其不能，則不足公鳴揵椎受人供養。時長老脅在北天竺知彼可化。以神力乘空到中天竺，命眾打揵椎。與彼論議使之墮負，遂化為弟子。師還本國，弟子住中天竺弘通佛法，四輩敬服。其後北天竺小月氏國王伐於中（中天竺）國，圍之。中天竺王遣使問所欲？答曰：汝意降伏者，送三億金，當相赦耳。王言此國無一億金，如何可得三億耶？答言汝國內有二大寶，一佛鉢，二辯才比丘，以此與我足當二億金也。比丘請王應其求，王聽其言與之。月氏王還本國，諸臣曰：王奉佛鉢固宜，比丘則天下皆是，當一億金，毋乃太過。王審知比丘高明勝達，其辯才說法，乃感非類。七疋餓馬請比丘說法，諸聽者無不開悟，王繫此馬於眾會前以草與之，馬垂淚聽法無念食想。於是天下知比丘非尋常，以馬解其音故，遂號為馬鳴菩薩。於北天竺廣宣佛法，導利群生，四輩敬重，稱為功德日。」</p><p>付法藏傳五曰：「脅比丘付法於富那奢而涅槃，富那奢一時在閑林思惟。有一大士，名馬鳴，智慧淵鑑，有所難問，無不摧伏，起大憍慢，草芥群生。富那奢知其可化，與彼論二諦義，使之屈伏，遂為弟子。富那奢既涅槃，彼於華氏城（在中天竺摩竭國）遊行教化，大建法幢，摧滅邪見，作妙伎樂。名[口*賴]吒啝羅，其音清雅哀婉，宣說苦空無我法。時城中五百王子開悟出家，華氏王恐其民人聞此樂音，捨離家法，國土曠廢，令國內禁止其樂。時月支國旃檀罽昵吒王發兵向此國，國王降伏，索九億金。國王即以馬鳴及佛鉢與一慈心雞各當三億，奉獻罽昵吒王。王大喜，納受之還本國。於是馬鳴以大行願，演甘露味，為王興大饒益，度脫無量億人，所作已，捨命行。」</p><p>婆藪槃豆法師傳曰：「佛滅後五百年中有阿羅漢名迦旃延子，住罽賓國，與五百阿羅漢及五百菩薩共製八犍度論，而欲更作毘婆沙釋之，時有馬鳴菩薩，舍衛國婆枳多土人，能通內外典，迦旃延子請之，與諸羅漢及菩薩共研定義意，使馬鳴著文，經十二年毘婆沙論方成。」</p><p>摩訶摩耶經下曰：「佛涅槃後六百歲已，九十六種諸外道等邪見競興破滅佛法。有一比丘，名曰馬鳴。善說法要，降伏一切諸外道輩。」</p><p>已上諸說年代國名大同小異，蓋同一之人也。釋摩訶衍論一，記六馬鳴，其中第六舉摩訶摩耶經所說之馬鳴，即今之菩薩是也。且言：「如是諸經各各別說，隨機現應，無相違過。馬鳴菩薩當何位人？何城誕生？何因馬鳴。（中略）馬鳴菩薩，若剋其本，大光明佛。若論其因，第八地內住位菩薩。西天誕生，盧伽為父，瞿那為母，同生利益。過去世中有一大王，名曰輪陀，有千百鳥，皆悉好聲。若鳥出聲，大王增德。若不出聲，大王損德。如是諸鳥若見白馬則出其聲，若不見則不出聲。爾時大王徧求白馬，終日不得，作如是言：若外道眾此鳥鳴者，都破佛教獨尊獨信。若佛弟子此鳥鳴者，都破外教獨尊獨信。爾時菩薩用神通力，現千白馬，鳴千百鳥。紹隆正法，令不斷絕。是故世尊名曰馬鳴。」西域記八曰：「有阿濕縛窶沙（唐言馬鳴）菩薩者，智周萬物，道播三乘。」</p>

**來源：佛光大辭典**

<p>（100～160 頃）梵名Aśvaghoṣa  。付法藏第十二祖。佛教詩人。中印度舍衛國娑枳多城人，與貴霜王朝迦膩色迦王關系深厚。出身婆羅門家族，家學淵源，為卓越之論客。初習外道之法，後與脅尊者對論，深有所感而皈依佛門，受菩薩之稱號。博學三藏，明達內外典，為古典期梵語文學之先驅者，開優美文體（梵kāvya  ）文學之先河，在梵文學史上留下不朽之盛名。將佛陀之生涯以梵語寫成敘事詩‘佛所行贊（梵Buddhacarita  ）。復以難陀之故事（難陀斷卻美妻之愛著，最後成為大乘佛教徒）為經緯，襯託以美詩，即孫陀羅難陀詩（梵Saundarananda -kāvya ）。此外，最近從中亞發現之斷片‘舍利弗之所說’（梵Śāriputra -prakaraṇa ）為古典梵語劇之最古例。以上之代表作品均洋溢著熱烈的佛教信仰。其他著作另有大乘莊嚴經論（梵Mahāyāna -sūtrālaṃkāra ）、金剛針論（梵Vajrasūcī  ）、犍稚梵贊（梵Gaṇḍīstotragathā  ）等。後秦鳩摩羅什譯有馬鳴菩薩傳一卷，記述其生平事蹟，今收于大正藏第五十冊。又多羅那他佛教史中所載之‘摩A裡制</p><p>吒’亦名為馬鳴。﹝雜寶藏經卷七、馬鳴菩薩傳、付法藏因緣傳卷五﹞</p>
