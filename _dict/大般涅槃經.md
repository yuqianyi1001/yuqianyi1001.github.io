---
title: 大般涅槃經
source: deerpark.app
---
### 丁福保佛學大辭典

【經名】常略稱為涅槃經。有大乘小乘之二經。小乘之大般涅槃經三卷，晉法顯譯。是與白法祖譯之佛般泥洹經二卷及失譯方等泥洹經二卷，皆與長阿含遊行經同本。大乘之大般涅槃經。有二本，一四十卷，北涼曇無懺譯稱為北本涅槃。分十三品。二三十六卷，劉宋慧觀與謝靈運共再治北本。稱為南本涅槃。天台章安依此經作疏。



