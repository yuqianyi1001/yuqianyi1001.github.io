---
title: 漏盡智證通
source: deerpark.app
---

**來源：陳義孝佛學常見辭彙**

<p>六通之一。見六通條。</p>

**來源：丁福保佛學大辭典**

<p>【術語】六通之一。經論多略稱漏盡智通或漏盡通。俱舍論謂之漏盡智證通。證漏盡即涅槃之境而無礙自在之智也。俱舍頌疏智品二曰：「漏盡智證通，漏盡者擇滅也，智證漏盡無擁名通。」見六通條。</p><p>參照：<a href="/dict/六通">六通</a></p>

**來源：佛光大辭典**

<p>梵語āsrava-kṣaya-jñāna-sākṣātkriyābhijñā。謂斷盡一切煩惱惑業，永離生死輪回之神通。六神通之一。又稱漏盡神通、漏盡通證、漏盡通。即證得漏盡智，斷盡一切有漏煩惱，依止靜慮而示現威德具足。舍利弗阿毗曇論卷十（大二八·五九七中）：‘若智生，有漏盡，得無漏心解脫、慧解脫，現世自證知成就行：我生已盡，梵行已立，所作已辦，不復還有。是名漏盡智證通。’另依俱舍論卷二十七載，六通中之前五通于異生之凡夫亦可證得，而漏盡通唯聖者能證得。又大智度論卷二十八載，漏盡通可分漏習俱盡及漏盡而習未盡二種，前者指佛，後者指菩薩之所證。﹝長阿含卷九增一經、中阿含卷二十迦那經、大乘阿毗達磨雜集論卷十四、大毗婆沙論卷一○二、瑜伽師地論卷三十七﹞（參閱‘六神通’1290）</p>
