---
title: 毘舍佉優婆夷
source: deerpark.app
---

**來源：丁福保佛學大辭典**

<p>【人名】Biśākhāupāsikā，又云毘舍佉鹿母，毘舍佉母。單云鹿母，又云鹿子母。夫人名。毘舍佉者，星名。此夫人之生日當於此星，故以為名。優婆夷者，總謂女子之信佛道者，又從子而稱鹿母或鹿子母。俱舍光記八曰：「鹿母者，毘舍佉夫人。毘舍佉，是二月星名，從星為名。此云長養，即功德生長也。是彌伽羅長子兒婦，有子名鹿，故云鹿母，從子為名。生三十二卵，卵出一兒，故婆沙一百二十四云毘舍佉鹿母。」慧琳音義二十五曰：「是星名也，此女因星得名，五分律云鹿子母，是也。」</p>
