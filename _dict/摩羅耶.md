---
title: 摩羅耶
source: deerpark.app
---
### 丁福保佛學大辭典

【地名】Malaya，又作魔羅耶，摩羅延，摩梨。山名。出旃檀香之處。慧苑音義下曰：「摩羅耶山，具云摩利伽羅耶。其山在南天竺境摩利伽羅耶國南界，而因國以立山名。其山中多出白旃檀木也。」慧琳音義二十六曰：「摩羅耶山，亦云摩羅延。摩羅此云垢也，耶云除也。山在南天竺境，因國為名。其山出白旃檀香，入者香潔，故云除垢也。」智度論二曰：「如旃檀香出摩梨山，除摩梨山無出旃檀。」



