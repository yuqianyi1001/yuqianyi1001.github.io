---
title: 閻浮檀金
source: deerpark.app
---

### 丁福保佛學大辭典

【雜名】Jambunadasuvarṇa，又作炎浮檀金，閻浮那提金，閻浮那陀金，剡浮那他金。金名。其色赤黃，帶紫焰氣。閻浮為樹名。檀或那提，譯曰河。閻浮樹下有河，曰閻浮檀。此河中出金曰閻浮檀金。即閻浮河金也。智度論三十五曰：「此洲上有樹林，林中有河，底有金沙，名為閻浮檀金。」玄應音義二十一曰：「贍部捺陀金，或作剡浮那他金，舊云閻浮檀金。名一也。（中略）那他此言江亦云海也。」大日經疏五曰：「鬱金即是閻浮金色。」法華經授記品曰：「閻浮那提金光如來。」



### 佛光大辭典

梵語jambūnada-suvarṇa。意謂流經閻浮（jambū）樹間之河流（nada，檀）所產之沙金。此金色澤赤黃帶有紫燄氣，為金中之最高貴者。又稱染部捺陀金、贍部捺陀金、剡浮那他金、閻浮那陀金、勝金。于香醉山與雪山之間，有流經閻浮樹林之河流，從此河流採出之金即稱閻浮檀金。在印度神話中，閻浮河為恆河七支流之一，似非本有此河之存在，故閻浮檀金可能與閻浮大樹王同是附和須彌四洲之說而為想像之物。有關閻浮檀金之記載，屢見于諸經典。﹝觀無量壽經、法華經卷三授記品、起世因本經卷一、大智度論卷三十五、玄應音義卷二十二﹞


