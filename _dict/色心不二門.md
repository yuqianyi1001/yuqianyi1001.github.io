---
title: 色心不二門
source: deerpark.app
---
### 三藏法數

有形質礙之法，而無知覺之用，既異於心，故稱為色。雖有知覺之用，而無質礙可見，以能緣慮，名之為心。諸文有云名色者，心不可見，但有其名，名即心也。故智度論云：一切諸法中，但有名與色，更無有一法，出於名色者。然以情見言之，色心二法有異。以理而論，一切諸法唯心本具，即是妙色妙心，心即是色，色即是心；心外無色，色外無心。互具互攝，故名不二。此之不二，不出一念。故心法妙，所以為門也。



### 丁福保佛學大辭典

【術語】十不二門之一，證色與心不二之法門也。



