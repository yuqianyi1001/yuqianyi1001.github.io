---
title: 三毒
source: deerpark.app
---

### 陳義孝佛學常見辭彙

貪、瞋、痴。貪是貪愛五欲，瞋是瞋恚無忍，痴是愚痴無明，因貪瞋痴能毒害人們的身命與慧命，故名三毒。



### 三藏法數

﹝出法界次第﹞ 毒者毒害也。謂貪瞋癡皆能破壞出世善心，故名毒也。 〔一、貪毒〕，引取之心，名之為貪。若以迷心對一切順情之境，引取無厭，是名貪毒。 〔二、瞋毒〕，忿怒之心，名之為瞋。若以迷心對一切違情之境，便起忿怒，是名瞋毒。 〔三、癡毒〕，迷惑之心，名之為癡。若於一切事理之法無所明了，顛倒妄取，起諸邪行，是名癡毒。



### 丁福保佛學大辭典

【術語】又曰三根：一、貪毒，引取之心，名為貪。以迷心對於一切順情之境，引取無厭者。二、瞋毒，恚忿之心名為瞋。以迷心對於一切違情之境起忿怒者。三、痴毒，迷闇之心名為痴。心性闇鈍，迷於事理之法者。亦名無明。此有二種，痴毒獨起，名為獨頭無明。與貪毒共起，名為相應無明。貪毒等，必與痴毒相應而起也。智度論三十一曰：「有利益我者生貪欲，違逆我者而生瞋恚，此結使不從智生，從狂惑生，故是名為痴，三毒為一切煩惱根本。」大乘義章五本曰：「此三毒通攝三界一切煩惱，一切煩惱能害眾生，其猶毒蛇，亦如毒龍，是故喻龍名為毒。」止觀五曰：「四大是身病，三毒是心病。」同六曰：「心起三毒，即名三毒。」智度論十九曰：「一切三界無常，為三衰三毒火所燒。」涅槃經曰：「毒中之毒無過三毒。」



### 佛光大辭典

指貪欲、嗔恚、愚癡（又稱貪嗔癡、淫怒癡、欲嗔無明）三種煩惱。又作三火、三垢。一切煩惱本通稱為毒，然此三種煩惱通攝三界，系毒害眾生出世善心中之最甚者，能令有情長劫受苦而不得出離，故特稱三毒。此三毒又為身、口、意等三惡行之根源，故亦稱三不善根，為根本煩惱之首。

大智度論卷三十四分三毒為正三毒（貪欲、嗔恚、愚癡）與邪三毒（邪貪欲、邪嗔恚、邪見愚癡），以邪三毒者難度，正三毒者易度，故諸佛淨土有正三毒，而無邪三毒。摩訶止觀卷六上以思惑上之貪、嗔、癡為正三毒，見惑上之貪、嗔、癡為邪三毒。又依大藏法數卷十五，二乘及菩薩皆有三毒。二乘之人欣求涅為貪欲，厭離生死為嗔恚，迷于中道為愚癡。菩薩欲廣求佛法為貪欲，呵惡二乘為嗔恚，未了佛性為愚癡。﹝雜阿含經卷二十三、北本大般涅經卷下、大乘義章卷五本、法界次第初門卷上之上﹞（參閱‘三不善根’530）


