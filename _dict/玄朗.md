---
title: 玄朗
source: deerpark.app
---

**來源：丁福保佛學大辭典**

<p>【人名】唐婺州烏傷懸（浙江義烏縣治）人。一作東陽（浙江東陽縣治），傅大士六代孫也。字慧明，號左溪。九歲出家，如意元年，蒙勅度，配住東陽清泰寺。因就光州岸律師，受具足戒，尋學律儀。又博究經論，精通涅槃，常恨古人章疏之判斷有不允當者。往會稽妙喜寺，與印宗禪師共商榷禪要，然未明大旨。因詣東陽天宮寺，從慧威研學精勵，不患貧苦。達法華，淨名，大論，止觀等，通一宗之教迹。後就恭禪師，重修觀法，又涉獵儒書，兼好道宗。而自以止觀為入道安心之要，厭人世，好山林，隨十八種物，行十二頭陀，隱於浦陽左溪山（一作佐溪），坐一室者三十餘年。開元十六年，應婺州刺史王正容請，暫居城下，尋以疾辭還山，誨人不倦，頗勤講學。細行修心，常徇律法之制。一日顧門人曰：吾六即道圓，萬行無得，戒為心本，汝等師之。天寶十三年寂，年八十三。吳越王謚曰明覺尊者。以門人湛然為的嗣，新羅之法融，理應，純英，亦悉棄舊學來投。嘗撰法華經科文二卷。修治法華文句若干卷。事迹詳見永嘉集、宋高僧傳、釋門正統等。</p><p>參照：<a href="/dict/永嘉集">永嘉集</a></p><p>參照：<a href="/dict/宋高僧傳">宋高僧傳</a></p><p>參照：<a href="/dict/釋門正統">釋門正統</a></p>

**來源：佛光大辭典**

<p>（673～754）唐代僧。乃天台宗第八祖。婺州烏傷縣（浙江義烏）人，一作東陽（位于浙江）人。俗姓傅，傅大士之六代孫。字慧明，號左溪。九歲出家。武後如意元年（692，中宗嗣聖九年），二十歲，蒙敕住東陽清泰寺。因就光州岸律師受具足戒，從學律儀經論，常恨古人章疏之判斷有不允當者；乃博覽群籍，精研涅經，曾至會稽妙喜寺與印宗禪師研學禪要；聞天台之宗可清眾滯而趣一理，因詣東陽天宮寺，從慧威學法華經等。復依恭禪師修習止觀。又涉獵儒書，兼好道宗。而自以止觀為入道安心之要。其後，因好山林，厭人寰，而隱居婺州浦陽縣左溪岩，常隨僅十八僧物，復行十二頭陀，麻衣蔬食，獨坐一龕，達三十餘年。開元十六年（728），應婺州刺史王正容之請，暫居城下，尋以疾辭還山。平日誨人不倦，頗勤講學。天台教法，由斯轉盛。門下有中興天台宗之湛然，與新羅人法融、理應、純英等，名僧輩出。一日，顧門人曰（大四九·一八八中）：‘吾六即道圓，萬行無得，戒為</p><p>心本，汝等師之。’天寶十三年示寂，世壽八十二。吳越王謚號‘明覺尊者’。世稱左溪尊者。撰有法華科文二卷。﹝永嘉集、宋高僧傳卷二十六、佛祖統紀卷七、卷四十、佛祖歷代通載卷十七、釋氏稽古略卷三﹞</p>
