---
title: 跋難陀
source: deerpark.app
---

### 丁福保佛學大辭典

【人名】Upananda，比丘名。譯曰善喜，賢喜，聞佛涅槃而歡喜之惡比丘也，善見論謂之須跋陀羅摩訶羅。長阿含經四曰：「時彼眾中有釋種子。字跋難陀。止諸比丘言：汝等勿憂，世尊滅度，我得自在。彼老常言：當應行是，不應行是，自今已後隨我所為。」四分律五十四曰：「爾時有跋難陀釋子，在眾中，語比丘言：長老且止，莫大憂愁啼哭，我等於彼摩訶羅邊得解脫。彼在時，數教我等，是應是不應，當作是，不應作是。我等今得自在，欲作便作，欲不作便不作。」善見律一曰：「時有比丘名須跋陀羅摩訶羅，言止止，何足啼哭。」巴Subhaddo。

【異類】Upananda，龍王名。難陀龍王之弟也。皆保護摩竭陀國使無飢饉者。法華文句二曰：「難陀名歡喜，跋名善，兄弟常護摩竭提。雨澤以時，國無饑年。瓶沙王年為一會，百姓聞皆歡喜，從此得名。」法華玄贊二曰：「第一名喜，第二名賢喜。此二兄弟，善應人心，風不鳴枝。，雨不破塊。初能令人喜，後性賢令喜，故以為名。」


