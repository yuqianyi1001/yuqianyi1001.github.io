---
title: 慧寂
source: deerpark.app
---
### 佛光大辭典

（840～916）唐末五代禪僧。與溈山靈v同為溈仰宗之祖。又稱仰山慧寂、仰山禪師。韶州懷化（廣東廣州）人，俗姓葉。自幼欲出家，父母不許，後斷兩指以明志，時年十七，乃依南華寺通禪師剃度，未受具足戒即四出遊方，初參謁耽源應真，既悟玄旨；繼叩訪溈山靈v，遂登堂奧，得傳其心印。

後更往江陵受戒，深探律藏，又參訪岩頭全■，不久又回溈山，執侍靈v前後十五年，後繼嗣溈山之法，遷居江西仰山，學徒聚集，盛冠一方，世稱仰山慧寂。一日，有一梵僧來東土，謂（大四九·八四○上）：‘特來東土禮文殊，卻遇小釋迦。’後遂有‘仰山小釋迦’之號。師資相承，別開一派，即溈仰宗。師平時常以手勢啟悟學人，稱為仰山門風。後遷江西觀音院，後梁貞明二年復遷韶州東平山，同年示寂，世壽七十七。一說唐中和二出（883），或大順二年（891）示寂。謚號‘智通禪師’。﹝宋高僧傳卷十二、景德傳燈錄卷十一、傳法正宗記卷七、五燈會元卷九、佛祖歷代通載卷十七、釋氏稽古略卷三、祖庭事苑卷七﹞



### 丁福保佛學大辭典

【人名】韶州懷化人。姓葉氏。世稱仰山慧寂。見仰山條。

參照：<a href="/dict/仰山">仰山</a>



