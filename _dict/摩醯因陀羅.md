---
title: 摩醯因陀羅
source: deerpark.app
---
### 丁福保佛學大辭典

【人名】Mahendra，譯曰大帝。阿輸迦王之弟。有罪，王欲刑之，乃請王寬七日，使進王之珍羞，每一日使守者唱曰：已過一日，餘有六日。乃至至第七日，遂證聖果。後至錫蘭始傳正法。西域記八曰：「無憂王有同母弟，名摩醯因陀羅，唐言大帝。」同十一曰：「僧伽羅國，先時唯宗淫祠。佛去世後第一百年，無憂王弟摩醯因陀羅，捨離欲愛，志求聖果。得六神通，具八解脫。足步虛空，來遊此國。弘宣正法，流布遺教。」以上西域記摩醯因陀羅之記事，乃阿育王弟帝須之事迹，與王子摩呬陀之事迹混同為一者，誤也。蓋得罪於王而出家悟聖者為帝須。若夫至錫蘭之布教者，第三結集後各地有傳道師派遣之事，王子摩呬陀，將法來此島。史迹昭然。無挾疑之餘地也。



