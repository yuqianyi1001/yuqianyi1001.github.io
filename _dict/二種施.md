---
title: 二種施
source: deerpark.app
---
### 三藏法數

﹝出法界次第﹞ 〔一、財施〕，財施者，謂以飲食、衣服、田宅、珍寶等，一切自己所有資身之具，悉能施與它人也。金光明最勝王經云：財施之福，不出三界，唯伏貪愛，但濟一世之貧，而不能令其得道，譬如燈光止明一室。是也。（三界者，欲界、色界、無色界也。） 〔二、法施〕，法施者，謂從諸佛及善知識，或從經卷，聞說世間、出世間善法，以清淨心，為人演說也。金光明最勝王經云：法施兼利自他，能令眾生，出於三界，斷諸煩惱，成就慧身，譬如日光遍照大千世界。是也。（世間法者，即五戒、十善，及治世之法也。出世間法者，即三乘所修四諦、六度等法也。）



### 陳義孝佛學常見辭彙

財施和法施。財施是以財物去救濟疾病貧苦的人；法施是以自己所聞知的佛法，去向人演說。



### 丁福保佛學大辭典

【名數】財施，法施也。



