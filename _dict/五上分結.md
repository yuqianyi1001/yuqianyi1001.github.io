---
title: 五上分結
source: deerpark.app
---

### 法相辭典

★瑜伽十四卷十四頁雲：又有二種上分。謂色界及無色界。依此二種上分，說五上分結。或有無差別結。謂色貪、無色貪。或有有差別結。謂愛上靜慮者掉，慢上靜慮者慢，無明上靜慮者無明。



**來源：三藏法數**

﹝出天台四教儀集註﹞ 上分結者，即色界、無色界之結惑也。 〔一、色愛結〕，色愛者，即色界思惑也。謂色界眾生，雖無欲界麤染貪愛，而於上妙五欲取著無厭，由此愛惑繫縛，不能出離，故名結也。（五欲者，色欲、聲欲、香欲、味欲、觸欲也。） 〔二、無色愛結〕，無色愛者，即無色界思惑也。謂無色界眾生，雖無色質，而於受、想等法，未能捨離，取著四空禪定欲樂境界，由此愛惑繫縛，不能出離，故名結也。（四空者，即無色界天中空處、識處、無所有處、非想非非想處也。） 〔三、掉結〕，掉者動也。謂上二界眾生，心念散動，退失禪定；由此掉心繫縛，不能出離，故名結也。（上二界者，色界、無色界也。） 〔四、慢結〕，慢者，自恃輕他也。謂上二界眾生，愛染未斷，慢心不息；由此慢心繫縛，不能出離，故名結也。 〔五、無明結〕，無明者，無所明了也。謂上二界眾生耽著禪定，而於真性無所明了；由此無明繫縛，不能出離，故名結也。



### 丁福保佛學大辭典

【術語】對五下分結而立五上分結。於色界無色界起之，且為之不得離色界無色界，故謂之上分結。俱舍論謂之順上分。一色愛結，貪著色界五妙欲之煩惱。二無色愛結，貪著無色界禪定境界之煩惱。三掉結，二界眾生心念掉動而退失禪定之煩惱。四慢結，二界眾生恃自凌他憍慢之煩惱。五無明結，二界眾生痴闇之煩惱。見同上。

【術語】色界無色界之五種煩惱。見結條附錄。

參照：<a href="/dict/結">結</a>



### 佛光大辭典

梵語pañcaūrdhvabhāgīya-saṃyojanāni。指順益上分界之五種結惑。全稱五順上分結。略稱五上結、五上。結，系縛、煩惱之義。于三界中之上下二界各有五種結。五上分結即上分界之色界與無色界之五種結惑，系縛眾生，令其不得超離其界。五上分結即：(一)色貪，貪著色界五妙欲之煩惱。(二)無色貪，貪著無色界禪定境界之煩惱。(三)掉舉，上二界眾生心念掉動而退失禪定之煩惱。(四)慢，上二界眾生恃自凌他x慢之煩惱。(五)無明，上二界眾生耽著禪定，而于真性無所明了之煩惱。

此五結以聖者身中之上界修所斷之八事為自性，所謂色貪即色界修所斷愛為一事，無色貪即無色界修所斷愛為一事，掉舉即二界各修所斷掉舉為二事，慢即二界各修所斷慢為二事，無明即二界各修所斷無明為二事，總計八事。又此五上分結唯限于修所斷，不通于見所斷，因見所斷結令人墮下，故不立為順上分結。﹝長阿含卷八眾集經、俱舍論卷二十一、大毗婆沙論卷四十九、阿毗達磨發智論卷三、成實論卷十﹞（參閱‘五下分結’1055）


