---
title: 喫素
source: deerpark.app
---

**來源：丁福保佛學大辭典**

<p>【雜語】鄭康成禮注曰：「素食平常之食。」漢書霍光傳曰：「昌邑王典喪不素食。」注云：素食，菜食無肉也。金史世宗紀曰：「山陵每以朔望致祭，朔則用素，望則用肉。」東京夢華錄曰：「有素食店。」劍南集曰：「有素飯詩。」鼠璞曰：「今俗人食三長月素。釋氏智論，天帝釋以大寶鏡照四部神州，每月一移，察善惡。正五九月照南贍州。唐人於此三月不行死刑，曰三長月，因戒屠宰。是以天帝釋為可欺也。」通俗編曰：「喫素之風，肇始於唐，盛行於宋。沿至今日，名目轉多。更有辛素，灶素，三官素，觀音素，準提素，玉皇素。婦人女子，有一月間僅三數日不持素者。」</p>
