---
title: 四十品無明根本
source: deerpark.app
---
### 佛光大辭典

為天台圓教最後所斷除之根本無明。依天台宗之說，無明之惑覆障吾人，使不得證見中道實相道理；又天台圓教菩薩之四十二階位中，自‘初住’以上皆為斷除煩惱之位，若每一階位斷除一品無明，則除等覺、妙覺之外，其餘四十階位共斷除四十品之無明，即一一于十住、十行、十回向、十地等四十位所斷除之無明。除四十品無明外，另有一種根本無明，稱為元品無明，為最初、最微細、最難了斷之無明，乃上記四十品無明之根本，故稱四十品無明根本。圓教菩薩于前四十階位之時無法斷除此無明，唯有于等覺之位，或妙覺之位始能斷盡之。﹝法華玄義卷五上、維摩經玄疏卷三、摩訶止觀（會本）卷一之五﹞



### 丁福保佛學大辭典

【名數】天台宗所說。即覆障吾人使不得證見中道實相道理之無明本惑，有四十一品也。於所謂十住，十行，十迴向，十地，等覺之四十一位而斷破之者。其中於等覺位所斷之無明，稱為元品之無明，乃一切無明之根本也。



