---
title: 八種粥
source: deerpark.app
---
### 佛光大辭典

佛于迦屍國竹園中，與諸比丘一處安居時。時有諸居士作種種粥持詣竹園，供養佛及比丘僧，故有八種之名。即：(一)酥粥，以牛、馬等之酥和米粟煮為粥，酥有生、熟二種，乃由乳精制成。(二)油粥，以荏酥麻等之油和米粟煮為粥。(三)胡麻粥，以胡麻子和米粟煮為粥。(四)乳粥，以牛、馬等之乳和米粟煮為粥。(五)小豆粥，以綠豆、紅豆等和米粟煮為粥。(六)摩沙豆粥，摩沙豆疑即大豆，以之和米粟煮為粥。(七)麻子粥，以黃麻子和米粟煮為粥。(八)薄粥，以米或粟煮為稀粥。﹝十誦律卷二十六﹞



### 三藏法數

﹝出十誦律﹞ 佛在迦尸國竹園中，與諸比丘一處安居。爾時，諸居士作種種粥，持詣竹園，以施佛僧。故有八種之名。（梵語比丘，華言乞士。居士者，清淨自居也。） 〔一、酥粥〕，酥粥者，謂以牛馬等酥，和於米粟，煮為粥也。 〔二、油粥〕，油粥者，謂以荏酥麻等油，和於米粟，煮為粥也。 〔三、胡麻粥〕，胡麻粥者，謂取胡麻子，和於米粟，煮為粥也。 〔四、乳粥〕，乳粥者，謂以牛馬等乳，和於米粟，煮為粥也。 〔五、小豆粥〕，小豆粥者，謂以綠豆、赤豆等，和於米粟，煮為粥也。 〔六、摩沙豆粥〕，摩沙豆，疑即大豆也。蓋梵語摩訶，華言大，今云摩沙者，乃梵音，遠近不同也。謂以此豆，和於米粟，煮為粥也。 〔七、麻子粥〕，麻子粥者，謂以黃麻子，和於米粟，煮為粥也。 〔八、薄粥〕，薄粥者，或用米，或用粟，煮為稀粥也。



### 丁福保佛學大辭典

【飲食】佛在迦尸國竹園，與諸比丘安居時，居士等作種種之粥施佛與僧。故有八種之名：一酥粥。以牛馬等之酥，和米粟煮為粥也。二油粥。以荏酥麻等之油，和米粟煮為粥也。三胡麻粥，取胡麻之子和米粟煮為粥也。四乳粥，以牛馬等之乳和米粟煮為粥也。五小豆粥，以綠豆赤豆等和米粟煮為粥也。六摩沙豆粥，摩沙豆疑即大豆，蓋梵語摩訶，華言大。今言摩沙者，乃梵音遠近不同。以此豆和米粟煮為粥也（摩沙Māṣa譯荳顆）。七麻子粥。以黃麻子和米粟煮為粥也。八薄粥，或用米或用粟煮為稀粥也。十誦律二十六。



