---
title: 蒙潤
source: deerpark.app
---
### 佛光大辭典

（1275～1342）元代僧。嘉禾（浙江嘉興）人，俗姓顧。號玉岡。十四歲于白蓮華寺從古源永清出家。就永清學止觀、金剛C論、十不二門論等，能了大義。永清示寂後，侍竹堂傳公，刻苦精勤。後于南天竺演福寺大振宗風。居六年後辭去，至龍井風篁嶺白蓮庵，專修念佛三昧。聞風來集者日眾，仍講說止觀之妙旨。後依宣政院之命，繼下天竺靈山寺之席，經三年復歸白蓮庵養老。至正二年示寂，世壽六十八。著有四教儀集注三卷、四教儀集注科文一卷。嗣法弟子有大用必才、印海子實、雪林延瑞等。﹝續佛祖統記卷上、往生集卷一、大明高僧傳卷一、釋鑑稽古略續集卷一、高僧摘要卷四﹞



### 丁福保佛學大辭典

【人名】元杭州南天竺演福寺蒙潤，號玉岡。年十四出家，從古源法師受天台之教觀，會古源歸寂，從竹堂傅公卒其業。由集慶寺維那，分座於演福寺，後主演福，宗風大振。居六年，歸白蓮華院，修念佛三昧。誓不出山。行宣政院強起之，再主南天竺，時寺新燬。由師力再復舊觀，居三年復歸老白蓮院。順帝至正二年十二月二十六日示寂，壽六十八。天目中峰國師嘗致書曰：法師能以芬陀利香充塞宇宙，人謂古佛復出，信矣！見續佛祖統紀上。



