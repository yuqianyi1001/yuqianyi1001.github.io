---
title: 六種阿羅漢
source: deerpark.app
---

### 法相辭典

★俱舍論二十五卷一頁雲：如前所說不動應果，初盡智後，起無生智，諸阿羅漢，如預流等，有差別不？亦有。雲何？頌曰：阿羅漢有六。謂退至不動。前五信解生，總名時解脫。後不時解脫，從前見至生。論曰：于契經中，說阿羅漢、由種姓異，故有六種。一者、退法。二者、思法。三者、護法。四、安住法。五、堪達法。六、不動法。于此六中，前之五種、從先學位信解性生。即此總名時愛心解脫。恆時愛護及心解脫故。亦說名為時解脫者。以要待時及解脫故。略初言故，如言酥瓶。由此待時方能入定。謂待資具無病處等勝緣合時，方入定故。不動法性，說名為後。即此名為不動心解脫。以無退動及心解脫故。亦說名為不時解脫。以不待時及解脫故。謂三摩地、隨欲現前；不待勝緣和合時故。或依暫時畢竟解脫，建立時解脫不時解脫名。容有退墮時，無退墮時故。此從學位見至性生。如是所明六阿羅漢所有種姓，為是先有？為後方得？不定。雲何？頌曰：有是先種姓；有後練根得。論曰：退法種姓，必是先有。思法等五、亦有後得。謂有先來是思法性。有先退法性，後練根成思。乃至不動，隨應當說。言退法者，謂遇少緣，便退所得；非思法等。言思法者，謂懼退失，恆思自害。言護法者，謂于所得，喜自防護。安住法者：離勝退緣。雖不自防；亦能不退。離勝加行，亦不增進。堪達法者：彼性堪能好修練根，速達不動。不動法者：彼必無退。此六種姓，先學位中，初二闕恆時及尊重加行。由根有異，故有差別。第三唯有恆時加行。第四唯有尊重加行。第五具二，而是鈍根。第六利根，具二加行。退法種姓，非必定退；乃至堪達，非必能達。但約容有，建立此名。故六阿羅漢，通三界皆有。若執退者，必定應退；乃至堪達，必能達者；彼執欲界，具足有六。色無色界中，唯安住不動。彼無退失自害自防及修練根，故唯有二。



### 三藏法數

﹝出法華玄義﹞ 梵語阿羅漢，華言無生，又云無學。謂三界生死已盡，故名無生；無法可學，故名無學。（三界者，欲界、色界、無色界也。） 〔一、退法阿羅漢〕，謂因遇違緣，退失所得道法，即第四果退至初果，故名退法。（違緣者，涅槃經明五緣：一樂多事，二樂說世事，三樂睡眠，四樂近在家，五樂多遊行，皆名違緣也。第四果，即阿羅漢。初果，即須陀洹也。） 〔二、思法阿羅漢〕，謂常自思惟所得之法，恐有退失，故名思法。 〔三、護法阿羅漢〕，謂於所證之法，心生愛樂，善加守護，故名護法。 〔四、住法阿羅漢〕，謂住於所證之法，不退不進，故名住法。 〔五、進法阿羅漢〕，謂能加功進行，至不動法，故名進法。 〔六、不動法阿羅漢〕，謂不被煩惱之所動亂，故名不動法。



### 丁福保佛學大辭典

【名數】見羅漢條。

參照：<a href="/dict/羅漢">羅漢</a>



### 佛光大辭典

聲聞四果中之第四阿羅漢果，由其種性之優劣分為六種。即：(一)退法阿羅漢，指遇疾病等惡緣即退失所得者，系最劣之種性。(二)思法阿羅漢，指憂懼退失所得之證果，恆思自害而入無餘涅者。(三)護法阿羅漢，指能自己守護所得之證果者。(四)安住法阿羅漢，指不退不進，安住其果位者。即若無殊勝之退緣則不退其所得，若無勝緣則不轉為較優之種性。(五)堪達法阿羅漢，指善修練根而達不動法者。(六)不動法阿羅漢，指根性最為殊勝，不退動所得之法者。此六種阿羅漢中，前五者皆屬鈍根，須待衣食、住處、師友等諸緣具足，方證入滅盡定等，故稱時解脫，僅能證得盡智。不動法阿羅漢則屬利根，不待衣食等諸緣具足而能自解法理，隨時得證阿羅漢果，故稱不時解脫，能證得盡智、無生智。此外，不動法阿羅漢又分為二：其不動種性由修鍊而得者，稱為不動法；本來生就不動種性者，稱為不退法。此兩者合上記之退法、思法、護法、安住法、堪達法等五種阿羅漢，為七種阿羅漢，若加上慧解脫、俱解脫，即稱九無學。﹝雜阿毗曇心論卷五、大毗婆沙論卷六十二、俱舍論卷二十五﹞（參閱‘九無學’147、‘阿羅漢’3692）


