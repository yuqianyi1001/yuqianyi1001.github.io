---
title: 如如
source: deerpark.app
---
### 三藏法數

如如者，不變不異，真如之理也。謂由前正智，觀察名相，皆悉如幻，非有非無，名相本空，即真如理。理因智明，智因理發；以智如理，以理如智；是為如如也。



### 陳義孝佛學常見辭彙

如於真如，是不動、寂默、平等不二、不起顛倒分別的自性境界。因是如理智所證得的真如，故說如如。



### 丁福保佛學大辭典

【術語】楞伽經所說五法之一。法性之理體，不二平等，故云如，彼此之諸法皆如，故云如如，是正智所契之理體也。智度論一曰：「人等世界故有，第一義故無。如如法性實際世界故無，第一義故有。」大乘義章三曰：「言如如者是前正智所契之理，諸法體同，故名為如。就一如中體備法界恒沙佛法，隨法辨如，如義非一，彼此皆如，故曰如如。如非虛妄，故復經中亦名真如。」玄應音義二十三曰：「如如歷法非一，故曰如如。」無量壽經下曰：「從如來生，解法如如。」同淨願疏曰：「空同故曰如，解知一切萬法皆如，名解如如。」佛性論二曰：「如者有二義：一如如智，二如如境。並不倒故名如如。」



