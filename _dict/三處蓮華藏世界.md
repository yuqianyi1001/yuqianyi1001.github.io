---
title: 三處蓮華藏世界
source: deerpark.app
---
### 丁福保佛學大辭典

【名數】密教立三處之華藏世界。其故以大日經立三重之佛身，一加持身，二本地身，三行者身。今約此三身而成義，則加持身即他受用報身，是阿彌陀佛也，其住處名華藏世界。由是過西方十萬億淨土即有其處。青龍軌名彌陀為蓮華藏。是五部中蓮華部報身之土也。本地身即大日如來也，此佛之住處名華藏世界。高廣無邊，而超相對，絕中邊不可定為西方十萬億是五部中佛部自性法身之住處也。大日經所說之胎藏，華嚴經所說之華藏世界是也。行者身即我等自身也。一切眾生之干栗多心，法爾有八葉形。是八葉之心蓮華。名曰華藏世界。是秘藏世界。見秘藏記鈔六。



