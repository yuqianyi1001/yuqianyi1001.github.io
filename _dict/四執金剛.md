---
title: 四執金剛
source: deerpark.app
---
### 佛光大辭典

有二說：(一)指守護灌頂小壇（即受新阿^梨供養之壇）四門之金剛。據大日經卷二、大日經疏卷八等載，即：東南之住無戲論金剛、西南之虛空無垢金剛、西北之無垢眼金剛、東北之被雜色衣金剛。灌頂之方壇為心王金剛界；住無戲論，為本原性淨之三世無障礙智戒；虛空無垢，謂依無障礙智戒止息戲論，清淨如虛空；無垢眼，謂如虛空中無垢障則可見一切，般若亦離一切相而無不見聞覺知；被雜色衣，謂如明眼人之自在作諸事業，觀一切根緣而予以種種利導。﹝略出念誦經卷四﹞

(二)指金剛界現圖曼荼羅之地、水、火、風等四大神。即位于曼荼羅中央成身會大金剛之外四隅，以雙手抱金剛輪之四神。（參閱‘四大神’1655）



### 丁福保佛學大辭典

【名數】有兩種：（一）金剛界現圖曼荼羅地水火風之四大神，一曰四執金剛。（二）灌頂小壇（即受新阿闍梨供養之壇）守護四門之金剛也。即東南住無戲論金剛，西南虛空無垢金剛，西北無垢眼金剛，東北被雜色眾生金剛也。



