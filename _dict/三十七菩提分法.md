---
title: 三十七菩提分法
source: deerpark.app
---
### 法相辭典

★大毗婆沙論九十六卷六頁雲：有三十七菩提分法。謂四念住，四正勝，四神足，五根，五力，七覺支，八道支。世尊雖說菩提分法；而不說有三十七種。但說七覺支名菩提分法。雲何知然？經為量故。謂契經說：有一芻，來詣佛所，頂禮雙足，卻住一面，而白佛言：如世尊說：七覺支者；何謂七覺支？世尊告曰：即七種菩提分法，名七覺支。問：菩提分法，有三十七；何故世尊唯說七覺支，名菩提分法？答：佛隨芻所問而答。芻唯問七覺支故；佛唯說七菩提分法。若彼芻，問四念住，乃至若問八道支者；佛亦應隨彼所問，一一而答。復次彼契經中，唯說無漏菩提分法。唯七覺支，一向無漏；故偏說之。餘通有漏，故彼不說。有作是說：餘契經中，亦具說有三十七種菩提分法。時既久遠；彼經滅沒。雲何知然？如彼尊者，達羅達多，作如是說：世尊有時說一道支。有時說二，乃至有時說三十七。即三十七菩提分法。如斧柯喻契經中說：于三十七修道法中，若唯取決定者：則應說七種修道法。謂七覺支。唯無漏故。若唯取不決定者；則應說餘六位修道法。謂四念住，乃至八道支。通有漏無漏故。若通取決定不決定者；則應說三十七種修道法。謂前六位，及七覺支。故三十七菩提分法，亦是世尊契經所說。問：菩提分法，名有三十七；實體有幾耶？答：此實體有十一，或十二。若以一切攝入覺支；即七覺支，名既有七；實體亦七。信、正思惟；各唯一種。正語業命，有說為二。正命、即是正語業故。有說為三。正語業外，有正命故。若說為二；即唯十一。若說為三；則有十二。所以者何？謂四念住，慧根、慧力、正見、攝入擇法覺支。四正勝，精進根，精進力，正勤，攝入精進覺支。四神足，定根，定力，正定，攝入定覺支。念根，念力，正念，攝入念覺支。信根，信力，合為信故。若以一切攝入道支；即八道支，名雖有八；實體不定。若說正命，即正語業；實體唯七。若說正命，非正語業；實體有八。復有信喜輕安舍四，故亦十一。或有十二。所以者何？謂四念住，慧根，慧力，擇法覺支，攝入正見。四正勝，精進根，精進力，精進覺支，攝入正勤。四神足，定根，定力，定覺支，攝入正定。念根，念力，念覺支，攝入正念。信根，信力，合為一信故。有作是說：正語業命，戒自性故；應合為一。若作是說：菩提分法，名有三十七，實體唯十。如名、實體；如是名施設，體施設，名異相，體異相，名異性，體異性，名差別，體差別，名分別，體分別，名覺，體覺，應知亦爾。如是名為菩提分法自性我物相分本性。已說自性；所以今當說。問：何故名為菩提分法？菩提分法，是何義耶？答：盡無生智，說名菩提。已究竟覺四聖諦故。若法，隨順此究竟覺，勢用增上；此中說為菩提分法。如彼卷六頁至九十七卷八頁廣說。



### 陳義孝佛學常見辭彙

見三十七道品條。



### 丁福保佛學大辭典

【名數】三十七道品之異名。四念處等三十七法為成就菩提行法之支分品類，故謂之菩提分法。



