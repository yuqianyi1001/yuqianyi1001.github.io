---
title: 羼提仙人
source: deerpark.app
---

**來源：丁福保佛學大辭典**

<p>【本生】佛往昔修菩薩行，成滿忍辱行時之名。又云：羼提比丘。賢愚經名羼提波梨。智度論十四曰：「行者常行慈心，雖有惱亂，必能忍受。譬如羼提仙人在大林中行忍慈時，迦利王得諸婬女，入林遊戲，飲食既訖，王小睡息。諸婬女採華林間，見此仙人，而加禮敬，在一面立。仙人為諸婬女讚說忍慈，聽者無厭，久而不去。迦利王覺，不見婬女，拔劍追蹤。見在仙人前立，大怒，奪劍問仙人：汝為何物？仙人答言：我今在此修忍行慈。王曰：我今試汝。」同四曰：「羼提婆羅蜜云何滿耶？答曰：若人來罵，撾捶割剝，支解奪命，心不起瞋，如羼提比丘為迦梨王截其手足耳鼻，心堅不動。」賢愚經二曰：「羼提波梨品。」</p>

**來源：佛光大辭典**

<p>梵名Kṣānti -vādi-ṛṣi 。意譯作忍辱仙。又稱羼提波梨（梵Kṣānti -pāla ）、羼提比丘。系釋尊于因位修菩薩行，成滿忍辱行時之名。據賢愚經卷二羼提波梨品載，過去久遠劫時，印度波羅□國迦梨王（梵Kāli  ）割截羼提波梨之手、足、耳、鼻，仙人忍辱而顏色不變，遂感化迦梨王。﹝大智度論卷十四﹞（參閱‘忍辱仙’2894）</p>
