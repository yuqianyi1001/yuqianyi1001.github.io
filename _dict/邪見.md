---
title: 邪見
source: deerpark.app
---
### 佛光大辭典

梵語mithyā-dṛṣṭi，巴利語 micchā-diṭṭhi。指不正之執見，主要指撥無四諦因果之道理者。系八邪行之一，十惡之一，十隨眠之一，五見之一。以為世間無可招結果之原因，亦無由原因而生之結果，而謂惡不足畏，善亦不足喜等之謬見，即是邪見。蓋俱舍家謂撥無因果為邪見；唯識家則主張撥無因果及四見以外之所有邪執，均稱為邪見。

另據大毗婆沙論卷四十九載，五見雖同為邪推度，但因邪見之‘無行相’過患特重，故特稱之為邪見。又謂邪見壞事，謗因果及三寶，壞法恩、生恩，起法怨、生怨，並破壞現量，為暴惡之見，故別立此名。﹝俱舍論卷十九、成唯識論卷六、法蘊足論卷一、卷十、成實論卷十、阿毗達磨順正理論卷四十六、瑜伽師地論卷八﹞（參閱‘八邪行’283、‘十善十惡’468、‘五見’1099）



### 三藏法數

謂邪心取理，顛倒妄見，不信因果，斷諸善根，作闡提行，是名邪見。（闡提，梵語具云一闡提，華言信不具，外道名也。）

謂無正信，誹謗正法，而於善惡果報，及正因緣所生善法，一切撥以為無，是為邪見。（正因緣者，謂眼等六根為因，色等六塵為緣，能生一切諸法，非如外道計從梵天生，或計從微塵生。此則為邪因緣也。）

邪見者，謂撥無因果，行邪見道心，無正信也。（撥者，絕也。）

謂外道之人，不了四諦因果之法，邪心推度，謂無此理，因斷滅出世善根，是名邪見。（四諦因果者，苦諦、集諦，世間因果也；滅諦、道諦，出世間因果也。）

謂由計斷、常，不信因果，以為無作無得，起見誹謗也。



### 法相辭典

★瑜伽八卷三頁雲：邪見者：謂由親近不善丈夫，聞非正法，不如理作意故；撥因、撥果、或撥作用、壞真實事。唯用分別染污慧為體。

★二解　瑜伽八卷十六頁雲：雲何邪見？謂起誹謗欲樂，起染污心，若于起誹謗欲樂決定方便、及于彼究竟中，所有意樂。

★三解　瑜伽五十八卷三頁雲：邪見者：一切倒見、于所知事，顛倒而轉；皆名邪見。當知此見、略有二種。一者、增益，二者、損減。薩迦耶見、邊執見、見取、戒禁取、此四見等，一切皆名增益邪見。謗因、謗用、謗果、壞實事等、心執增益所有諸見，一切皆名損減邪見。無施、無愛、亦無祠祀，是名謗因。無有妙行，亦無惡行，是名謗用。無有妙行惡行諸業果及異熟，是名謗果。無父無母，無化生有情，亦無世間真阿羅漢，諸漏永盡，乃至廣說。如是一切、名壞實事。又此邪見、即計前際諸無因論、邊無邊論、不死矯亂論、及計後際現法涅等論。所有沙門若婆羅門。當知如是薩迦耶見以為根本六十二見、三見所攝。謂常見所攝諸邊執見、斷見所攝諸邊執見、及諸邪見。

★四解　顯揚一卷七頁雲：三、邪見。謂謗因，謗果，或謗功用，或壞實事，染污慧為體。唯分別起。能障正見為業。如前乃至增長邪見為業。如經說：有邪見者，所執皆倒。乃至廣說。

★五解　成唯識論六卷九頁雲：三、邪見。謂謗因果作用實事，及非四見諸餘邪執。如增上緣，名義遍故。此見差別、諸見趣中、有執前際二無因論、四有邊等，不死矯亂及計後際五現涅，或計自在世主釋梵及餘物類常恆不易，或計自在等是一切物因，或有橫計諸邪解脫，或有妄執非道為道；諸如是等、皆邪見攝。

★六解　雜集論一卷十四頁雲：邪見者：謗因，謗果，或謗作用，或壞事實，或邪分別，諸忍欲覺觀見為體；斷善根為業，及不善根堅固所依為業，不善生起為業，善不生起為業。謗因者：謂無施與，無愛樂，無祠祀，無妙行，無惡行等。謗果者：謂無妙行及惡行業所招異熟等。謗作用者：謂無此世間，無彼世間，無母，無父，無化生有情等。誹謗異世往來作用故。誹謗任持種子作用故。誹謗相續作用故。壞實事者：謂無世間阿羅漢等。邪分別者：謂餘一切分別倒見。斷善根者：謂由增上邪見，非一切種。

★七解　五蘊論四頁雲：雲何邪見？謂或謗因，或復謗果，或謗作用，或壞善事；染污慧為性。

★八解　廣五蘊論八頁雲：雲何邪見？謂謗因果，或謗作用，或壞善事，染慧為性。謗因者：因、謂業煩惱性。合有五支。煩惱有三種。謂無明、愛、取。業有二種。謂行，及有。有者：謂依阿賴耶識諸業種子。此亦名業。如世尊說：阿難？若業、能與未來果；彼亦名有。如是等。此謗名為謗因。謗果者：果有七支。謂識、名色、六處、觸、受、生、老死。此謗為謗果。或復謗無善行惡行，名為謗因。謗無善行惡行果報，名為謗果。謗無此世他世，無父無母，無化生眾生，此謗為謗作用。謂從此世往他世作用，種子任持作用，結生相續作用等。謗無世間阿羅漢等，為壞善事。斷善根為業。不善根堅固所依為業。又生不善、不生善為業。

★九解　俱舍論十九卷六頁雲：于實有體苦等諦中、起見撥無；名為邪見。一切妄見，皆顛倒轉，並應名邪；而但撥無、名邪見者；以過甚故。如說臭蘇惡執惡等。此唯損減。餘增益故。

★十解　大毗婆沙論四十九卷十四頁雲：問：何故名邪見？答：邪推度故，說名邪見。問：若爾；五見皆邪推度，何獨說此為邪見耶？答：依別行相，立此名故。別行相者，謂無行相。若不依此而立名者，則應五種皆名邪見。五見皆是邪推度故。然無行相，過患尤重；故唯依此、立邪見名。復次若邪推度，亦壞事者；說名邪見。所餘四見，雖邪推度，而不壞事；故別立名。復次若邪推度、謗因果者；說名邪見。所餘四見，雖邪推度，不謗因果；故別立名。復次若邪推度、與施戒修極相違者；說名邪見。餘見、不爾；故別立名。復次若邪推度，亦謗過去未來現在正等菩提三寶歸者；說名邪見。餘見、不爾；故別立名。復次若邪推度、壞二恩者；說名邪見。餘見、不爾；故別立名。二恩者：謂法恩、生恩。壞法恩者：謂無施與，無愛樂，無祠祀，無妙行，無惡行，無妙惡行業果異熟，無此世，無他世。壞生恩者：謂無父，無母，無化生有情，世間無有真阿羅漢，正至，正行，乃至廣說。復次若邪推度、起二怨者；說名邪見。餘見、不爾；故別立名。起二怨者：一、起法怨，二、起生怨。起法怨者：謂言無施與、乃至廣說。起生怨者：謂言無父母乃至廣說。復次若邪推度、壞現量者；說名邪見。餘見、不爾；故別立名。如人陷墜熾火坑中，為誑世間，言我受樂。邪見有情，亦復如是。居種種苦蘊界處中，邪見纏心，言我無苦。如是說者，名壞現量。復次若邪推度、名暴惡者；說名邪見。如契經說：芻當知，諸邪見者，隨彼見力所有身業、語業、思求願行、及彼種類、一切能招不可愛不可喜不可樂不可意果。所以者何？彼邪見是暴惡見故。所餘四見、雖邪推度，而非暴惡；故別立名。

★十一解　大毗婆沙論九十七卷十六頁雲：雲何邪見？答：若不安立；則五見皆名邪見。謂若不安立薩迦耶等五見名、及行相差別；即彼五見、皆名邪見。皆于所緣邪推度故。若安立；即惟無施與無愛樂無祠祀無妙行無惡行無妙?邪見不緣虛空及非擇滅	★大毗婆沙論九卷四頁雲：問：何故邪見不緣虛空及非擇滅？答：若法、是蘊，是蘊因，是蘊滅，是蘊對治；邪見則緣。虛空、非擇滅，非蘊，非蘊因，非蘊滅，非蘊對治；故彼不緣。復次若法、是苦，是苦因，是苦滅，是苦對治；邪見則緣。虛空、非擇滅，非苦，非苦因，非苦滅，非苦對治；故彼不緣。如苦、苦因等，應知病、癰、箭、惱、重擔、及彼因等、亦爾。復次若法、是雜染清淨事；邪見則緣。虛空、非擇滅、非雜染清淨事；故彼不緣。復次若法、是無漏正見所緣；邪見則緣。虛空、非擇滅、非無漏正見所緣；故彼不緣。如無漏正見，對治邪見；應知無漏智明、決定信等、對非智等、亦爾。復次若法、如此岸彼岸、中流船筏；邪見則緣。虛空、非擇滅、非如此岸彼岸中流船筏；故彼不緣。復次若法、有因果義；邪見則緣。虛空、非擇滅、無因果義；故彼不緣。復次若法、是欣厭事；邪見則緣。虛空、非擇滅、非欣厭事；故彼不緣。復次若法、能為損益；邪見則緣。虛空、非擇滅、不能損益；故彼不緣。問：撥無虛空非擇滅者，為緣何法？答：即緣虛空非擇滅名。所以者何？撥無彼者、無深重心，如謗雜染清淨事故。



### 陳義孝佛學常見辭彙

１．五見使中，撥無因果之見叫做邪見。２．凡是不合正法的外道之見都可叫做邪見。



### 丁福保佛學大辭典

【術語】五見之一。



