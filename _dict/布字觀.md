---
title: 布字觀
source: deerpark.app
---

### 丁福保佛學大辭典

【術語】真言之法，以阿字等布置於自己之身分，而觀想其理義，謂之布字觀，又曰布字嚴身觀。大日經疏十七曰：「以阿字布於行者之心。（中略）心是一切支分之主，阿字亦爾，是一切真言之主。既布此竟，其餘諸字則布於一切支分，如下品說也（指布字品）。然此布阿字法，即是前文所說，先觀其心八葉開敷，置阿字其上，此阿字即有圓明之照也。將行者染欲之心與真實慧心而相和合，即同於真而共一味也。」



### 佛光大辭典

又稱布字嚴身觀。在密教觀法中，以[（a，阿）字等布置于自身之心或支分（四肢五體）而觀想其字義，以加持自身，此種觀想之法即稱為布字觀。若于支分布置法身之字，則自身即為佛。五字嚴身、十九布字、百光遍照、三部四處輪等之觀法，皆為布字觀。大日經疏卷十七（大三九·七五五中）：‘以阿字而布于行者之心。（中略）心是一切支分之主，阿字亦爾，是一切真言之主。既布此竟，其餘諸字則布于一切支分，如下品說也（指布字品）。’

大日經疏卷十七又舉出此一觀法之作法，即行者先觀自心猶如八葉開敷，復觀想阿字布置于心上，並藉此阿字之圓明朗照，將行者之染欲心與真實慧心相和合，表示同于真而共一味。﹝大日經卷五、底哩三昧耶經卷下、大日經疏卷十四﹞


