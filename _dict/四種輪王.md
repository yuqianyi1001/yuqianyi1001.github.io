---
title: 四種輪王
source: deerpark.app
---

**來源：陳義孝佛學常見辭彙**

<p>金輪王、銀輪王、銅輪王、鐵輪王。在增劫人壽由十歲增至二萬歲時，鐵輪王出現，統轄南贍部洲；人壽增至四萬歲時，銅輪王出現，統轄南贍部洲及東勝身洲二大洲；人壽增至六萬歲時，銀輪王出現，統轄南贍部洲及東勝身洲與西牛貨洲三大洲；人壽增至八萬四千歲時，金輪王出現，統轄四天下了。</p>

**來源：法相辭典**

<p>★瑜伽四卷十四頁雲：若彼輪王王四洲者，一切小王望風順化，各自白言：某城邑聚落，天之所有。唯願大王垂恩教敕，我等皆當為天僕隸。爾時輪王便即敕令：汝等諸王，各于自境以理獎化。當以如法，勿以非法。又復汝等于國于家，勿行非法行，勿行不平等行。若彼輪王王三洲者，先遣使往，然後從化。若彼輪王王二洲者，興師現威，後乃從化。若彼輪王王一洲者，便自往彼奮戈揮刃，然後從化。</p><p>★二解　俱舍論十二卷十頁雲：施設足中說有四種：金、銀、銅、鐵輪，應別故。如其次第：勝、上、中、下。逆次能王，領一、二、三、四洲。謂鐵輪王王一洲界，銅輪王二，銀輪王三；若金輪王，王四洲界。契經就勝，但說金輪：故契經言：若王生在剎帝利種，紹灑頂位，于十五日受齋戒時，沐浴首身，受勝齋戒，升高台殿，臣僚輔翼。東方忽有金輪寶現，其輪千輻，具足轂輞，眾相圓淨，如巧匠成，舒妙光明，來應王所。此王定是轉金輪王。轉餘輪王，應知亦爾。又雲：如是所說四種輪王，威定諸方亦有差別。謂金輪者，諸小國王各自來迎，作如是請：我等國土寬廣豐饒，安隱富樂，多諸人眾。唯願天尊，親垂教敕。我等皆是天尊翼從。若銀輪王，自往彼土，威嚴近至，彼方臣伏。若銅輪王，至彼國已，宣威競德，彼方推勝。若鐵輪王，亦至彼國，現威列陣，克勝便止。一切輪王皆無傷害，令伏得勝已，各安其所居，勸化令修十善業道。故輪王死定得生天。</p>

**來源：丁福保佛學大辭典**

<p>【名數】金銀銅鐵四種之轉輪王也。見轉輪王條。</p><p>參照：<a href="/dict/轉輪王">轉輪王</a></p>
