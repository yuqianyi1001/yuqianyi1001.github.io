---
title: 不思議空
source: deerpark.app
---
### 佛光大辭典

(一)又作第一義空。佛、菩薩所證得之空，斷絕有無差別，非二乘凡夫所能測知，故稱不思議空。勝N經寶窟引龍樹之說，謂空有外道邪道空、但空、無所得空三種。但空即二乘空智，無所得空即菩薩之空智。此無所得空智非二乘所知，故稱不思議。

(二)謂大日如來之大空三昧阿字不生之理。大空三昧，又作正覺三昧、究竟三空三昧。乃不執著于空或有，照見空與不空畢竟無相而具一切相之三昧，住于佛之無礙智。就字門而言，為K（ṇa，努）字之義。此大空微妙，超絕人之思慮言議，故稱不思議空。大日經疏卷六（大三九·六四六下）：‘知空等虛空者，本來不生即是畢竟空義。以自性淨，無際無分別故，同于大虛，是故以世間易解空譬不思議空也。’



### 丁福保佛學大辭典

【術語】又名第一義空。佛菩薩所得之空，為絕有無之空，而非二乘凡夫之所測知，故名不思議空。勝鬘經寶窟曰：「龍樹云：空有三：一外道邪道空；二者但空，謂二乘空智；三者無所得空，謂菩薩空智也。今此無所得空智非二乘所知。故言不思議。」

大日如來之大空三昧也。此大空微妙而不可思量故云不思議空。大日經二曰：「知空等虛空。」同疏六曰：「知空等虛空者，本來不生即是畢竟空義，以自性淨無際無分別故，同於大空，是故以世間易解空譬不思議空也。」



