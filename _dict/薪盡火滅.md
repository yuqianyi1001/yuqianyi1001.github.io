---
title: 薪盡火滅
source: deerpark.app
---

### 丁福保佛學大辭典

【術語】謂佛入無餘涅槃也。小乘之菩薩，為伏惑行因。故成佛果之最後身，為實業所生，謂之齊業身。業壞報盡，謂之薪盡，果報之身盡，則智慧隨滅，謂之火滅。若大乘之菩薩，為斷惑行因，故佛果之身，非實業所生，祇隨機生滅，故曰齊緣身，故眾生之機盡，謂之薪盡，隨而應身之滅，謂之火滅。法華經序曰：「佛此夜滅度，如薪盡火滅。」



### 佛光大辭典

比喻佛之涅，如薪盡火滅一般。出自法華經序品。大小乘對此有不同之解釋：(一)小乘以為菩薩為伏惑行因，故成佛果之最後身，為實業所生，稱為齊業身。即主張佛之入滅系由于自業已盡，以佛力比喻薪，智慧比喻火，故業壞報盡，稱為薪盡，果報之身盡，則智慧隨滅，稱為火滅。(二)大乘以為菩薩為斷惑行因，故佛果之身，非實業所生，只隨機生滅，稱為齊緣身。即主張應身佛之入滅系由于機緣已盡，以機緣比喻薪，佛身比喻火，故眾生之機緣盡，稱為薪盡，隨而應身佛之入滅，稱為火滅。法華義疏卷二（大三四·四八二上）：‘薪盡火滅者，依小乘義，以身為薪，智慧為火，故智慧依于身，身盡智便滅。（中略）就大乘釋者，薪喻于感，火喻于應，眾生感盡，諸佛應息。’﹝天台四教儀集注卷中﹞


