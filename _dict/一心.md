---
title: 一心
source: deerpark.app
---
### 佛光大辭典

梵語eka-citta。指真如、如來藏心。(一)即宇宙萬有之根本原理，絕對無二之心性。如入楞伽經卷一（大一六·五一九上）：‘寂滅者，名為一心；一心者，名為如來藏。’又宗密之華嚴經行願品疏鈔卷二以一心配列五教來說明，即：(一)假說一心，小乘行者承認心外另有一外境存在，故心系有名無實者。(二)事一心，乃大乘權教所謂異熟之阿賴耶識。(三)理事無礙一心，即大乘實教之如來藏藏識。(四)絕對一心，指大乘頓教中超越染淨者。(五)總賅萬有一心，別教一乘已盡舍萬有者，別教稱一心為一真法界或一心法界，亦即一心不外宇宙本體之意。天台宗有‘一心三觀’、‘一念三千’之說。﹝華嚴五教章卷二、宗鏡錄卷三十七﹞

(二)唯識宗以唯一之根本識為一心。指萬有能變之心，即阿賴耶識。成唯識論卷二（大三一·一○下）：‘由自心執著，心似外境轉，彼所見非有，是故說唯心；如是處處說唯一心。’﹝成唯識論卷七、成唯識論述記卷二末﹞

(三)專注于某種對象，而不起妄念，稱為一心。故專心念佛，又稱一心專念。淨土宗尤其重視執持阿彌陀佛之名號。據無量壽經之說，一心具有至心、信樂、欲生我國等三信。另據觀無量壽經之說，一心包含至誠心、深心、回向發願心等三心；義同阿彌陀經所說之‘一心不亂’。﹝觀經疏卷四、往生論注卷下﹞



### 三藏法數

﹝出華嚴經﹞ 一心者，一念之心也。心性周遍，虛徹靈通，散之則應萬事，斂之而成一念。是故若善若惡，若聖若凡，無不皆由此心。以心本具萬法，而能成立眾事。經云：三界無別法，惟是一心作。是也。（三界者，欲界、色界、無色界也。）



### 陳義孝佛學常見辭彙

１．指真如的理體獨一無二。２．專心。



### 丁福保佛學大辭典

【術語】謂萬有之實體真如也。止觀五上曰：「一心具十法界。」又唯一之信心不為他心所奪，謂之一心。止觀四下曰：「一心者，修此法時，一心專志，更不餘緣。」探玄記三曰：「一心者，心無異念故。」教行信證文類三末曰：「言一念者，信心無二心，故曰一念。是名一心，一心則清淨報土真因也。」又，一心有事理之二種：無餘念為事之一心。入實相為理之一心。觀音義疏上曰：「一心歸憑，更無二意，故名事一心也，（乃至）理一心者，達此心自他共無，因不可得。」



