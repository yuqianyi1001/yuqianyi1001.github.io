---
title: 報生三昧
source: deerpark.app
---

### 丁福保佛學大辭典

【術語】此為八地以上之法身菩薩常入三昧，住此三昧，則如人見色，不用心力，依此三昧之力自然作事，不加功用，其身之果報，現種種之形，生種種之功德，故云報生三昧。智度論五十曰：「經曰：云何菩薩常入三昧？菩薩得報生三昧故。論曰：得報生三昧，如人見色不用心力。住是三昧度眾生，安穩勝於如幻三昧。自然成事，無所役用。如人求財，有役力得者，有自然得者。」



### 佛光大辭典

為第八地以上之法身菩薩所得之三昧。與‘報定’同義。即由第八地之果報自然所生者，故稱報生三昧。入此三昧後，其心自然無功用，能任運無作而示現種種身，以濟度眾生或供養佛。第八地之菩薩除得報生三昧外，亦住如幻三昧，據大智度論卷五十載（大二五·四一八中）：‘得報生三昧，如人見色，不用心力。住是三昧中度眾生，安穩勝于如幻三昧，自然成事，無所役用。如人求財，有役力得者，有自然得者。’可知如幻三昧與報生三昧之區別在于用心力與否，然其說法度生、供養則相同。又據往生論注卷下，八地以上之菩薩由此報生三昧，得證平等法身。即由報生三昧之神力，能于一時一念中遍于十方世界，示現種種教化，常作種種佛事，而並無往來、供養、度脫之想。﹝大品般若經卷六、往生論、十地經論卷九﹞


