---
title: 善知識
source: deerpark.app
---
### 佛光大辭典

梵語kalyāṇamitra，巴利語kalyāṇa-mitta。音譯作迦羅蜜、迦裡也曩蜜怛羅。指正直而有德行，能教導正道之人。又作知識、善友、親友、勝友、善親友。反之，教導邪道之人，稱為惡知識。據大品般若經卷二十七常啼品載，能說空、無相、無作、無生、無滅之法及一切種智，而使人歡喜信樂者，稱為善知識。華嚴經入法界品記述善財童子于求道過程中，共參訪五十五位善知識（一般作五十三位善知識），即上至佛、菩薩，下至人、天，不論以何種姿態出現，凡能引導眾生舍惡修善、入于佛道者，均可稱為善知識。又釋氏要覽卷上引瑜伽師地論，舉出善知識具有調伏、寂靜、惑除、德增、有勇、經富、覺真、善說、悲深、離退等十種功德。另據四分律卷四十一載，善親友須具備難與能與、難作能作、難忍能忍、密事相告、遞相覆藏、遭苦不舍、貧賤不輕等七個條件，即所謂‘善友七事’。

經論中臚舉善知識之各種類別，據智之摩訶止觀卷四下載，善知識有如下三種： (一)外護，指從外護育，使能安穩修道。(二)同行，指行動與共，相互策勵。 (三)教授，指善巧說法。據圓暉之俱舍論頌疏卷二十九載，與法者為上親友，與財、法者為中親友，僅與財者為下親友，以上稱為三友。華嚴經探玄記卷十八亦舉出人、法、人法合辨等三種善知識。

舊華嚴經卷三十六離世間品則說十種善知識，即：能令安住菩提心善知識、能令修習善根善知識、能令究竟諸波羅蜜善知識、能令分別解說一切法善知識、能令安住成熟一切眾生善知識、能令具足辯才隨問能答善知識、能令不著一切生死善知識、能令于一切劫行菩薩行心無厭倦善知識、能令安住普賢行善知識、能令深入一切佛智善知識。﹝雜阿含經卷二十七、卷三十六、卷四十五、中阿含卷十即為比丘說經、長阿含卷五^尼沙經，增一阿含經卷十一善知識品、屍迦羅越六方禮經、南本大般涅經卷二十三、法華經卷七妙莊嚴王本事品、大智度論卷七十一、卷九十六﹞（參閱‘知識’3466）



### 陳義孝佛學常見辭彙

能教眾生遠離惡法修行善法的人。



### 丁福保佛學大辭典

【術語】知識者，知其心識其形之義，知人乃朋友之義，非博知博識之謂，善者於我為益，導我於善道者。法華文句四曰：「聞名為知，見形為識。是人益我菩提之道，名善知識。」法華經妙莊嚴王品曰：「善知識者是大因緣，所謂化導令得見佛，發阿耨多羅三藐三菩提心。」有部毘奈耶雜事曰：「阿難陀言：諸修行者，由善友力，方能成辦。得善友故，遠離惡友，以是義故，方知善友是半梵行。佛言：阿難陀勿作是言，善知識者是半梵行。何以故？善知識者是全梵行，由此便能離惡知識，不造諸惡。常修眾善，純一清白，具足圓滿梵行之相。由是因緣若得善伴與其同住乃至涅槃事無不辦，故名全梵行。」



