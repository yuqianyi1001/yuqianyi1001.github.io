---
title: 三通
source: deerpark.app
---

### 丁福保佛學大辭典

【術語】通教之通有三種之別：一因果俱通，三乘同依於體空無生之理（是因通），而斷惑證理（是果通）是三乘共學之義。通教之當分也。二因通果非通，是就三乘中之菩薩而分別之，通教之菩薩，有利鈍之二種。鈍根之菩薩，屬於前之第一種，因果俱通也，若利根之菩薩者，七地以前，三乘皆斷證，故云因通。七地已後，或為別教所接（此云別接通），或為圓教所接（此云圓接通），各依中道之理而修證，即別圓之人，故謂之果非通。是但就利根之菩薩而立通前通後之義也。此通前通後之義與前三乘通學之義正為通教之教意也。三通別通圓，此為藉通開導。藉通開導者，本為別圓之機，而由一類之人，聞通教當體即空之說而修證，遂為別圓之人，故謂之藉通開導。謂為通教之所說開導而為別圓也。是為本來別圓之機，故與第二被接之人異。故非正為通教之機類，但就聞通教上立此一類。見四念處二。

【名數】見通教三通條。

參照：<a href="/dict/三通">三通</a>


