---
title: 五智
source: deerpark.app
---

### 丁福保佛學大辭典

【名數】密教所說，如來之五智也。於上四智加法界體性智之一。

【名數】顯教轉八識而成就四智，以立為究竟之報身如來。密教於此加第九識所轉之法界體性智而為五智，以為金剛界智法身之大日如來：一、法界體性智，是轉奄摩羅識所得。法界有差別之義，諸法差別，其數過於塵沙，是為法界。法界體性即六大也。大日住於此六大法界之三昧，名為法界體性智，主方便究竟之德。二、大圓鏡智，是轉阿賴耶識所得。顯現法界之萬象，如大圓鏡之智也。三、平等性智，是轉末那識所得。成諸法平等作用之智也。四、妙觀察智，是轉意識所得。分別好妙諸法而觀察眾機，說法斷疑之智也。五、成所作智，是轉眼等之五識所得。成就自利利他妙業之智也。此五智雖為一身所具之智德，而為引攝眾生，自本體出生四方之四智四佛，此時法界體性智住於本位，而為中央之大日如來。由大圓鏡智而成東方之阿閦如來，主發菩提心之德。由平等性智而成南方之寶生如來，主修行之德。由妙觀察智而成西方之阿彌陀如來，主成菩提之德。由成所作智而成北方之不空成就如來，主入涅槃之德。由此五智成為體相二大。蓋法界體性智之大日為六大，是體大也，四方之四佛為其所出之別德，則是四曼之相大也。即大圓鏡智之阿閦，為大曼荼羅身。平等性智之寶生，為三昧耶（譯平等）曼荼羅身。妙觀察智之彌陀，為法曼荼羅身。成所作智之不空成就，為羯磨（譯作業）曼荼羅身。理智不二，故此五智五佛，即胎藏界地水火風空之五大也。其分配有二樣。見五大條。此有通別二門，今依別門也，若依通門，則五智直為五智，五如來直為五如來，教觀大綱曰：「慈覺云：真言天台立五智者，法界體性智緣中道遮照境。」

參照：<a href="/dict/五大">五大</a>

【名數】或開佛智為五智，前四智加法界體性智之一，是密教特有之說也。



### 佛光大辭典

梵語pañca jñānāni。(一)密教開立大日如來之智體為五，稱為五智，而以五智配當五佛、五部。此系菩提心論、秘藏記等所說。(一)法界體性智（梵dharma -dhātu-svabhāva-jñāna ），第九阿摩羅識從有漏轉為無漏時所得之智，即世間、出世間等諸法體性之智。配列于中央大日如來與佛部。(二)大圓鏡智（梵ādarśa -jñāna ），第八識從有漏轉為無漏時所得之智，即顯現法界萬象圓明無垢之智。配列于東方阿■如來與金剛部。又作金剛智。(三)平等性智（梵samatā -jñāna ），第七識從有漏轉為無漏時所得之智，即具現諸法平等性之智。配列于南方寶生如來與寶部。又作灌頂智。(四)妙觀察智（梵pratyavekṣaṇā -jñāna ），第六識從有漏轉為無漏時所得之智，即巧妙觀察眾生機類而自在說法之智。配列于西方阿彌陀佛與蓮華部。又作蓮華智、轉法輪智。(五)成所作智（梵kṛtyānuṣṭhāna -jñāna ），前五識從有漏轉為無漏時所得之智，即成辦自他所作事業之智。配列于北方不空成就佛與羯磨部。又作羯磨智。以上系就金剛界之情形而言；若就胎藏界而言，則五智所配列者，次第為大日如來、寶幢如來、開敷華如來、無量壽如來、天鼓雷音如來。此五智又有別相、各具二義：(一)別相，以五智配當五佛、五部，是為別相之義。(二)各具，一切佛各具五智，是為各具之義。此即密教特有之‘而二不二，即離不謬’之深旨。﹝大悲空智金剛大教王儀軌經卷二、金剛頂瑜伽略述三十七尊心要、略述金剛頂瑜伽分別聖位法門、金剛頂經一字頂輪王瑜伽一切時處念佛成佛儀軌、即身成佛義﹞

(二)指佛所得之五種智。出于無量壽經卷下、略論安樂淨土義。即：(一)佛智，總稱佛之一切種智。(二)不思議智，謂佛智能以少作多、以近作遠、以輕為重、以長為短，反之亦可，故稱不思議智。(三)不可稱智，謂佛智泯絕稱謂，非相非形，超越對待。(四)大乘廣智，謂佛無所不知，無煩惱不斷，無善不備，無眾生不度。(五)無等無倫最上勝智，謂佛智如實而不虛妄，得如實三昧，常在深定，遍照萬法，無與倫比，如法而照，其照無量。又兩卷無量壽經宗要復以不思議智配于成所作智，不可稱智配于妙觀察智，大乘廣智配于平等性智，無等無倫最上勝智配于大圓鏡智。﹝無量壽經義疏卷下（慧遠）、無量壽經義疏（吉藏）、無量壽經連義述文贊卷下﹞

(三)聖者所證得之五種智。出于成實論卷十六。即：(一)法住智，了知諸法生起之智。 (二)泥洹智，了知諸法滅盡之智。(三)無諍智，與他無諍之智。(四)願智，于諸法中無障礙之智。(五)邊際智，得最上智，于增損壽命之中可得自在力。


