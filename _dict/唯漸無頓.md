---
title: 唯漸無頓
source: deerpark.app
---
### 佛光大辭典

漸，指歷經多種階段，漸次而上；頓，指立即、馬上。謂修行證悟雖有漸次、頓即之差異，然頓悟之情形系因多生之薰習而現發者，若遠推宿世，則唯有漸次之修而無頓即之悟可言。據禪源諸詮集都序卷下一及文中之注解所載，諸家就修行與得悟之關系而將‘悟’分為兩種：(一)證悟，即經由修行而得悟。例如：(1)因漸修功成而豁然頓悟，猶如伐木，片片漸斫，一時頓倒。又如遠詣都城，步步漸行，一日頓到。(2)因頓修而漸悟，如人學射，‘頓’者如箭箭直注，意在射中鵠的，‘漸’者則漸嫻熟漸近于鵠的。(3)因漸修而漸悟，如登九層之台，足履漸高，所見漸遠。(二)解悟，即先得悟而後修行。例如：(1)先頓悟而漸修，如日之頓出，而後霜露始漸消散。又如嬰兒之初生即頓具四肢六根，漸長則漸成志氣功業。(2)上上根之頓悟頓修，此等之人，以根性殊勝之故，一聞即可千悟而得大總持，復能一念不生，前後際斷。斷障之時，猶如斬一F絲而萬條頓斷；修德之時，猶如染一F絲而萬條頓具其色。

上記頓漸之差別，皆只就今生而論，若遠推宿世，則唯有漸而無頓，一切解證之開悟，均系歷經多生之漸次薰習而現發者，故稱為唯漸無頓。



### 丁福保佛學大辭典

【雜語】禪源諸詮三曰：「若遠推宿世，則唯漸無頓。今頓見者，已是多生漸薰而發現也。」



