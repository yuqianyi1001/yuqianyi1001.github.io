---
title: 歌舞菩薩
source: deerpark.app
---
### 佛光大辭典

可分淨土曼荼羅之歌舞菩薩與密教金剛界曼荼羅之歌舞菩薩兩種。淨土曼荼羅之歌舞菩薩，于各種觀經曼荼羅（淨土變相）舞樂會中皆繪有歌舞菩薩。敦煌千佛洞第一三九Ａ窟壁畫中，台子中央有一菩薩舉其足呈舞蹈狀，左右各有五菩薩相向而坐，呈現奏樂之相。于當麻曼荼羅中，則描繪台前有裸形白色八童子，或舞蹈，或奏樂。其後方有二菩薩，呈坐舞之姿，左右各坐四菩薩奏樂，共計金色菩薩十人。此圖意義，據證空之當麻曼荼羅注卷五載，此種舞樂，系表示眾生之貪、嗔，以貪為樂，嗔為舞；以智慧為內供養，慈悲為外供養；又以慈悲為嗔，智慧為貪；以慈悲為舞，智慧為樂；而以白新生菩薩八人為眾生之貪欲，以金色菩薩十人為眾生之嗔恚。即以一切眾生之貪欲為樂，故為諸種方便譬喻之法門。又歌舞時之樂器數量極多，形狀亦有多種。此外，密教金剛界曼荼羅之

歌舞菩薩，乃指金剛歌與金剛舞二位菩薩。（參閱‘內四供養’1233）



### 丁福保佛學大辭典

【菩薩】奏天樂，歌舞而贊歎如來，賞揚往生人之菩薩。無量壽經下曰：「咸然奏天樂，暢發和雅音。歌歎最勝尊，供養無量覺。」又金剛界三十七尊中有金剛歌，金剛舞之二菩薩。



