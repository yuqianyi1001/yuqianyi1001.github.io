---
title: 四變
source: deerpark.app
---

**來源：丁福保佛學大辭典**

<p>【名數】阿賴耶識，以自種子為因緣，變現根塵器界等相，此依共業不共業之所感，有共相不共相二種。共相者，謂多人同感也。如山河等。雖是人人所變各別，然同在一處不相障礙，如眾多之燈明，共在一室而不相障礙，一一各別，而處所無異也。不共相，為唯自變而自用者，如內之五根等。瑜伽六十六分別之為四種：一共中共，如山河等自界一切之有情，皆可受用者。二共中不共，如己田宅器物及人等一水四見。三不共中不共，為眼等之勝義根，以唯自識變而自身用之無他之受用也。四不共中共，如五根之扶塵根，他人亦緣之而受用之也。見唯識述記三本。</p>

**來源：佛光大辭典**

<p>唯識宗認為世間內外之一切皆由阿賴耶識所變現，可概分為共中共、共中不共、不共中不共、不共中共四種，稱為四變。據瑜伽師地論卷六十、卷六十六、成唯識論卷二之說，阿賴耶識以自種子為因緣，變現根、塵、器世間等相，依共業、不共業之所感，可大別為共相、不共相二種。共相，謂由多人共業所感，如山河、大地等，雖是人人所變不一，然同在一處而不相障礙；如眾多之燈明，共在一室而不相障礙，一一各別而處所無異。不共相，謂由自己所變現而僅為一己所用者，如吾人眼、耳等五根。</p><p>共與不共二相又可各分為二：(一)共中共，如山河、大地等，一切有情皆可共同受用。(二)共中不共，如自己之田宅、器物等，不與人共用者；又若非同一趣之有情，則受用亦不同，如同樣之水，人見是水，而餓鬼見之則為猛火、膿血等物。(三)不共中不共，如五根之勝義根（神經，如眼神經），僅由自識變現而自身受用，不與他人共用；又于諸根諸識之間不相混雜，如眼識僅依眼根，乃至身識僅依身根，歷歷分明，毫不混同，故為不共。(四)不共中共，如五根之扶塵根（器官，如眼球），自己扶塵根能見之境，他人亦得緣他根而見之，以受用相同而稱為共。﹝成唯識論述記卷三本、瑜伽師地論略纂卷十六﹞</p>
