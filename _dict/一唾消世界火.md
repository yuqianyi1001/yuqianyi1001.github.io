---
title: 一唾消世界火
source: deerpark.app
---
### 佛光大辭典

乃佛藏經中所列之譬喻，系譬喻佛陀說無生無滅法以令人信解，其事甚為希有。諸經論列舉之譬喻有若幹事例，‘一唾消世界火’即其中之一。佛藏經卷上（大一五·七八三上）：‘譬如有人嚼咽須彌，能令消盡，飛行虛空，不以為患（中略）。譬如有人以石為筏，從海此岸度至彼岸（中略）。譬如有人負四天下及諸須彌山河草木，以蚊腳為梯，登至梵天（中略）。譬如劫盡大火燒時，人以一唾能滅此火，又以一吹還成世界及諸天宮。’蓋喻佛陀說無生無滅法能令人信解，此事之希有，有倍于上述諸奇特事例。



### 丁福保佛學大辭典

【譬喻】佛藏經上曰：「無明相中，假名相說，皆是如來不思議力。譬如有人嚼須彌山，飛行虛空，石筏渡海，負四天下及須彌山，蚊腳為梯，登至梵宮，劫盡燒時，一唾劫火即滅，一吹世界即成，以藕絲懸須彌山，手接四天下雨。」止觀五下曰：「劫火起時，菩薩一唾火即滅。」性靈集一曰：「一唾能銷百界火，一朝能滅萬人愁。」



