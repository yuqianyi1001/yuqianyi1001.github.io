---
title: 白蓮華社
source: deerpark.app
---
### 丁福保佛學大辭典

【雜名】略曰白蓮社。亦曰蓮社。晉慧遠法師在廬山虎溪東林寺，集慧永慧持道生等名德，劉遺民宗炳雷次宗等名儒緇素一百二十三人，於無量壽佛像前，建誓而修西方之淨業。以寺多植白蓮，故名蓮社。又為願求蓮邦之社團，故名。釋氏要覽上曰：「彼院多植白蓮，又彌陀國以蓮華分九品次第接之，故稱蓮社。有云：嘉此社人，不為名利淤泥所污，喻如蓮華，故名之。」正字通曰：「團結共事者亦曰社。」僧史略下曰：「晉宋間有廬山慧遠法師，化行潯陽。高士逸人，輻輳東林，皆願結香花。時雷次宗、宗炳、張詮、劉遺民、周續之等，共結白蓮華社，立彌陀像，求願往生安養國，謂之蓮社。社之名始於此也。」



