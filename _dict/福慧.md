---
title: 福慧
source: deerpark.app
---
### 佛光大辭典

(一)又稱福觀。即福德與智慧二種莊嚴。福者修六度中之布施、持戒、忍辱、精進、禪定等善業，屬利他；慧者智慧，即觀念真理，屬自利。華嚴五教章卷二（大四五·四九○下）：‘此終教中論其實行，從初發意即福慧雙修，故成佛時無別修也。’﹝法華經方便品、摩訶止觀卷六、禪苑清規卷六受書﹞（參閱‘福智’5857）

(二)（1623～？）明末清初臨濟宗僧。渝州（四川）長壽人，俗姓葉。字思修，後改野竹。二十二歲時，父母雙亡，乃參謁東明曉，依其落發出家。三十歲于獨山天竺庵遇龍門之雪林，受其指示，禮謁龍門之山暉完璧禪師而得法，于萬壽院受具足戒，後辭返獨山。康熙（1662～1722）初年，開法于昆明嵩山院，學侶數千。康熙二十六年，時年六十五，于長鬆院受山暉付囑。歷住雲南府慈雲院、蒙化府竹林院、順寧府雲州五福院及樹宗山善法院、富民縣臥龍山法華院、征江府潞南州彌勒院。上記諸寺剎均在雲南。後以亂起，不知所終。有嵩山野竹禪師語錄十四卷、嵩山野竹禪師後錄八卷行世。

(三)（1931～1985）台灣苗栗人，俗姓陳。二十五歲時因悟生命無常、佛道難成，遂摒棄一切塵緣，而毅然剃染。出家後三十年間，恆以頭陀行自勵，更致力于濟貧救亡，鋪路造橋，建寺修廟。師為苗栗苑裡大興善寺之住持，常以‘大悲法水’為人治病，遠近聞名。民國七十四年示寂，世壽五十五。



### 三藏法數

福即福德，謂布施、持戒、精進、忍辱、禪定五度也；慧即智慧，謂般若一度也。五資於慧，慧導於五，猶目與足，不可互闕。今觀世音智慧莊嚴也，普門福德莊嚴也。以智慧莊嚴，則大悲誓滿，拔苦義成；以福德莊嚴，則大慈誓滿，與樂義成。故以福慧次慈悲而明之也。



### 陳義孝佛學常見辭彙

福德和智慧，此二者是佛菩薩的二種莊嚴。



### 丁福保佛學大辭典

【術語】福德與智慧之二種莊嚴也。法華經方便品曰：「見六道眾生，貧窮無福慧。」華嚴經十一曰：「法界悉充滿，福慧咸廣大。」止觀六曰：「菩薩者，福慧深利，道觀雙流。」



