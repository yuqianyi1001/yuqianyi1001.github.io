---
title: 龍
source: deerpark.app
---

### 陳義孝佛學常見辭彙

梵語叫做伽，八部眾之一，有神通力，能變化雲雨。



### 三藏法數

龍者神靈之物，孔雀經及大雲等經，各列諸龍并龍王名字不一，皆言其能護持佛法也。



### 丁福保佛學大辭典

【異類】梵語，那伽Nāga，長身，無足，蛇屬之長也。八部眾之一。有神力。變化雲雨。智度論曰：「那伽，秦言龍。」梵語雜名曰：「龍，梵名曩誐。」善見論十七曰：「龍者長身無足。」慈雲之天竺別集上曰：「天龍一鱗蟲耳，得一渧之水，散六虛以為洪流。」輔行四曰：「龍得小水以降大雨。」五不思議之中有龍之不思議。孔雀王經，大雲經等說諸龍王之護持佛法。



### 佛光大辭典

梵語nāga，巴利語同。音譯那伽、曩哦。八部眾之一。群龍之首，稱為龍王或龍神。一般謂龍為住于水中之蛇形鬼類（或謂屬畜生趣），具有呼雲喚雨之神力，亦為守護佛法之異類。經典中有關龍之故事甚多，並繪有種種龍王像。梵語nāga為蛇之神格化，在印度神話中，乃人面蛇尾之半神，種族有一千，為迦葉波（梵Kaśyapa  ）之妻歌頭（梵Ka=dru  ）所生，住于地下或地下龍宮（梵Pātāla  ）。又印度自古以來即有稱為那伽之種族，其種族有多數之種別，非屬于雅利安人種，散居于現今印度東北阿薩密（Assam）地方及緬甸西北部等地，崇拜龍蛇。又龍城（梵Nāgapura  ）之名，今仍存于各地。關于龍王教化等之故事，或意味那伽種族之歸依佛教。

據正法念處經卷十八畜生品載，龍王攝屬于畜生趣，乃愚癡、嗔恚之人所受之果報，其住所稱為戲樂城，分為法行龍王、非法行龍王二種。法行龍王有七頭，如象面、婆修吉、得叉迦、跋陀羅等諸龍王，嗔恚之心薄，憶念福德，隨順法行，故不受熱沙之苦，以善心依時降雨，令世間五谷成熟。非法行龍王有波羅摩梯、毗謀林婆、迦羅等龍王，不順法行，行不善法，不敬沙門、婆羅門之故，常受熱沙之苦，以惡心起惡雲雨，令一切五谷皆悉弊惡。又長阿含經卷十九龍鳥品載，龍有卵、胎、濕、化生等之別，為卵、胎、濕、化生等四種金翅鳥所吞食。

據佛母大孔雀明王經卷上載，龍王或行于地上，或常居于空中，或恆依妙高山，或住于水中。或一首、二頭乃至多頭之龍王。或無足、二足、四足乃至多足之龍王等。此外，亦有守護佛法之八大龍王，及‘龍女成佛’之記載。

至于中國古代所信仰之龍，則指一般所謂‘長鱗動物’，于春分之際登天，秋分之際入地。有鱗者，稱為蛟龍；有翼者，稱為應龍；有角者，稱為虯龍；無角者，稱為螭龍；不升天者，稱為蟠龍。至如比喻天子為龍者，則有所謂‘龍顏’、‘龍座’之說。﹝中阿含卷二十九龍象經、過去現在因果經卷一、普曜經卷二、修行本起經卷上、佛本行集經卷一、大智度論卷三、卷十四、卷三十、大唐西域記卷三、卷八、慧琳音義卷九﹞


