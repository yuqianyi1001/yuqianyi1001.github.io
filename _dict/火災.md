---
title: 火災
source: deerpark.app
---

### 陳義孝佛學常見辭彙

劫末所起的大三災之一。見大三災條。



### 法相辭典

★瑜伽二卷六頁雲：雲何火災能壞世間？謂有如是時，世間有情，壽量無限。從此漸減，乃至壽量經八萬歲。彼復受行不善法故；壽量轉減，乃至十歲。彼復獲得厭離之心，受行善法。由此因緣，壽量漸增；乃至八萬。如是壽量一減一增，合成一中劫。又雲：如是二十減，二十增，合四十增減，便出住劫。于最後增已；爾時那落迦有情，唯沒不生。如是漸漸乃至沒盡；當知說名那落迦世間壞。如那落迦壞，傍生餓鬼，壞亦如是。爾時人中隨一有情、自然法爾所得第二靜慮。其餘有情、展轉隨學，亦復如是。皆此沒已，生極淨光天眾同分中。當知爾時說名人世間壞。如人趣既爾；天趣亦然。當于此時五趣世間居住之處，無一有情可得。所有資具，亦不可得。非唯資具，不可復得；爾時天雨，亦不可得。由無雨故；大地所有藥草叢林，皆悉枯槁。復由無雨之所攝故；令此日輪、熱勢增大。又諸有情能感壞劫業增上力故，及依六種所燒事故；復有六日輪漸次而現。彼諸日輪，望舊日輪，所有熱勢，逾前四倍。既成七已；熱遂增七。雲何名為六所燒事？一、小大溝坑，由第二日輪之所枯竭。二、小河大河，由第三日輪之所枯竭。三、無熱大池，由第四日輪之所枯竭。四者、大海，由第五日輪及第六一分之所枯竭。五、蘇迷盧山及以大地，體堅實故，由第六一分及第七日輪之所燒然。即此火燄、為風所鼓，展轉熾盛，極至梵世。又如是等、略為三事。一、水所生事。謂藥草等。由初所槁。二、即水事。由五所涸。三、恆相續住體堅實事。由二所燒。如是世界、皆悉燒已；乃至灰墨及與餘影皆不可得。廣說如經。從此名為器世間已壞。滿足二十中劫。如是壞已；復二十中劫住。

★二解　大毗婆沙論一百三十三卷八頁雲：問：火災起時，火從何出？有作是說：世界成時。有七日輪，俱時而起。持雙山後，隱伏而住。然後彼處，一日輪升，繞蘇迷盧，而為照耀。至劫將末，火災起時，餘六日輪，漸次而出。由彼勢力，世界便壞。有說：世界將欲壞時；即一日輪、分為七日。由彼勢力，世界便壞。有說：即一日輪、至劫將末，成七倍熱，焚燒世界。有說：七日先藏地下，後漸出現，作用如前。如是說者、諸有情類業增上力，令世界成。至劫末時，業力盡故；隨于近處，有災火生；乃至梵宮，皆被焚燎。



**來源：三藏法數**

謂於壞劫時，有七日出現大火，須彌山漸漸崩壞，四大海水展轉消盡，大千世界及初禪天皆悉洞然，無有遺餘，是名火災。（梵語須彌，華言妙高。四大海者，即東西南北四海也。）



### 丁福保佛學大辭典

【雜名】劫末所起大三災之第一。俱舍論十二曰：「唯器世間空曠而住。（中略）於中漸有七日輪現，諸海乾渴，眾山洞然，洲渚三輪，並從焚燎，風吹猛焰，燒上天宮乃至梵宮，無遺灰燼。」是為壞劫之終。



### 佛光大辭典

梵語tejaḥ-saṃvartanī。大三災之一。于成、住、壞、空四劫中壞劫之最末，火災、水災、風災次第而起，以蕩盡世界。初興火災，現七日輪，諸海幹渴，眾山洞然，風吹猛燄，自無間地獄至色界初禪天以下悉皆焚燒。﹝俱舍論卷十二﹞（參閱‘三災’554）


