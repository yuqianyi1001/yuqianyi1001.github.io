---
title: 三學
source: deerpark.app
---

**來源：陳義孝佛學常見辭彙**

<p>戒學、定學、慧學。戒即禁戒，律藏之所詮，能防止人們造作一切身口意的惡業；定即禪定，經藏之所詮，能使人們靜慮澄心；慧即智慧，論藏之所詮，能使人們發現真理而斷愚痴。修此三學，可以由戒得定，由定發慧，最終獲得無漏道果，所以三學又名為三無漏學。</p>

**來源：法相辭典**

<p>★集異門論二卷十六頁雲：三學者：一、增上戒學，二、增上心學，三、增上慧學。增上戒學雲何？答：安住具戒；守護別解脫律儀；軌則、所行、悉皆具足；于微小罪，見大怖畏；受學學處。是名增上戒學。增上心學雲何？答：離欲惡不善法，有尋有伺，離生喜樂，入初靜慮具足住；廣說乃至入第四靜慮具足住。是名增上心學。增上慧學雲何？答：如實了知此是苦聖諦，此是苦集聖諦，此是苦滅聖諦，此是趣苦滅道聖諦。是名增上慧學。</p>

**來源：三藏法數**

<p>﹝出翻譯名義﹞ 如來立教，其法有三：一曰戒律，二曰禪定，三曰智慧。然非戒無以生定，非定無以生慧，三法相資，一不可缺。而皆稱為學者，學猶飾也，器不飾則無以成美觀，人不學則無以成聖德，故依此而修者，必證聖果也。 〔一、戒學〕，戒者，禁戒也。謂能防止身口意所作之惡業，故名戒學。 〔二、定學〕，定者，禪定也。謂能攝散澄神，見性悟道，故名定學。 〔三、慧學〕，慧者，智慧也。謂能斷除煩惱，顯發本性，故名慧學。</p>

**來源：丁福保佛學大辭典**

<p>【術語】學佛人可通學者有三：一、戒學，戒者禁戒也，能防禁身口意所作之惡業者。二、定學，定者禪定也，能使靜慮澄心者。三、慧學，慧者智慧也，觀達真理而斷妄惑者。戒學者律藏之所詮，定學者經藏之所詮，慧學者論藏之所詮。依戒而資定，依定而發慧，依慧而證理斷惡。因位之修學，過此三者，果上則無學也。名義集三學篇曰：「道安法師云：世尊立教，法有三焉：一者戒律，二者禪定，三者智慧。斯之三者至道之由戶泥洹之關要，戒乃斷三惡之干將也，禪乃絕分散之利器也，慧乃濟藥病之妙醫也。今謂防非止惡曰戒，息慮靜緣曰定，破惑證真曰慧。」</p>

**來源：佛光大辭典**

<p>(一)梵語tisraḥ śikṣāḥ，巴利語tisso sikkhā。乃學佛者所必修之戒、定、慧三學。又作三勝學，全稱戒定慧三學。(一)增戒學（梵adhiśīla  ），又作戒學、增上戒學。戒可修善，並防止身、口、意所作之惡業。(二)增心學（梵adhicitta ），又作定學、增意學、增上意學、增上心學。定可攝散澄神、摒除雜念，見性悟道。(三)增慧學（梵adhiprajñā  ），又作慧學、增上慧學。慧能顯發本性，斷除煩惱，見諸佛實相。此三者為佛教實踐綱領，即由戒生定，由定發慧。故菩薩地持經卷十以六度配三學，即布施、持戒、忍辱、精進等四波羅蜜為戒學，禪波羅蜜為定學，般若波羅蜜為慧學。蓋三學實為佛道之至要，一切法門盡攝于此，故當精勤修學。三學若加上解脫與解脫知見，則成所謂‘五分法身’。﹝北本大般涅經卷十七、本事經卷六、四分律卷五十八、摩訶僧o律卷二、大乘義章卷十﹞（參閱‘戒定慧’2908）</p><p>(二)就學習之滿、未滿而分有學、無學、非學非無學等三種之人。據大智度論卷十八、俱舍論卷二十四之解釋：(一)有學（梵śaikṣa  ），指四向三果。‘有學智’則指苦法智忍之慧，乃至向阿羅漢第九無礙道中之金剛三昧慧。‘有學法’指無漏有為的有學之五蘊。(二)無學（梵aśaikṣa  ），指阿羅漢果。‘無學智’則指阿羅漢第九解脫智。‘無學法’指無漏有為的無學之五蘊。(三)非學非無學（梵naivaśaikṣa -nāśaikṣa ），指異生（即凡夫）。‘非學非無學智’則指幹慧地之不淨、安那般那、欲界系之四念處、暖法、頂法、忍法、世間第一法等。‘非學非無學法’指有漏之五蘊及無為法。﹝雜阿含經卷二十八、中阿含卷三十福田經、大智度論卷二十二、俱舍論卷四、俱舍論光記卷四﹞（參閱‘四向四果’1683、‘異生’5151）</p>
