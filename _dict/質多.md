---
title: 質多
source: deerpark.app
---

**來源：陳義孝佛學常見辭彙**

<p>又作質多耶，或質帝，華譯為心，即慮知的心。</p>

**來源：丁福保佛學大辭典**

<p>【術語】Citta，又曰質多耶，質帝。譯曰心。慮知之心也。止觀三曰：「質多者天竺音，此方言心，即慮知之心也。」唯識述記三末曰：「梵云質多，此名心也。（中略）是集起義，是心義。」大日經疏十六曰：「心名質多，質多者猶如眾綵莊嚴精聚，名為質多。」秘藏記末曰：「質多名慮知，有情等心也。（中略）釋名，集起曰心。」梵語雜名曰：「心，指多。」名義集六曰：「質多耶，或名質帝，或名彼荼，此方翻心。」是五心之一。法相宗立心意識之三為別體。以此質多心為第八識之特名。其他諸宗以之為諸識之通名。</p>

**來源：佛光大辭典**

<p>梵語citta，巴利語同。意譯為心。又作質多耶、只多、指多、質帝、彼荼。為四心之一。其義有多種，據諸經論之說及諸疏之闡釋，可統括為三：(一)據俱舍論卷四、俱舍論光記卷四之說，質多為集起之義，系指眼、耳等六識心王。(二)據成唯識論述記卷三末、禪源諸詮集都序卷上一之說，質多為積集、集起之義，系指第八阿賴耶識。(三)據楞伽阿跋多羅寶經卷一之夾注、摩訶止觀卷一上之說，則質多指有情之慮知心，而相對于非情草木之心（即汗栗馱）或自性第一義之心。﹝大毗婆沙論卷七十二、大日經疏卷十六、翻譯名義集卷六、秘藏記﹞</p>
