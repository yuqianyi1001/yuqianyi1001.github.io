---
title: 生死無始無終
source: deerpark.app
---

**來源：丁福保佛學大辭典**

<p>【術語】依上所說無明無始之理，生死之無始，其理分明。但無終依別圓二教而異其義，別教已下為有終，以斷九界而入佛界故也，圓教性具十界，則至佛界，尚存九界，生死無終也，但修惡轉歸性惡，於其體性無有一增減。蓋無明為緣而造起九界者，別教之權說也，依此說，則無明斷盡，九界亦滅無，理之當然也。然圓教十界為性具，非賴無明之造作，無明者，不達其十界之性之迷情也，依此迷情修起照明之性惡，而為雜穢之九界，是曰法本妙。麤由物情。故於我雖有迷悟之別，於法則無有增損，因而於佛界九界宛然，得應現於九界，而自在垂化用也（見性惡條）。</p><p>參照：<a href="/dict/性惡">性惡</a></p>
