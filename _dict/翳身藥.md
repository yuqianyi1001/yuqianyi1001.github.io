---
title: 翳身藥
source: deerpark.app
---
### 佛光大辭典

即隱身藥。又作翳形藥。用此藥塗眼，則他人不能見及。六十華嚴經卷四十四（大九·六八○中）：‘譬如有人以翳身藥自塗其目，行、住、坐、臥無能見者，唯有彼人悉能睹見。如來亦復如是，永離世間，無能見者，唯一切智菩薩境界，非諸聲聞之所能知。’同經卷五十九亦謂，譬如有人用翳身藥以塗其目，自在遊行，無能見者；菩薩摩訶薩亦復如是，得菩提心，滿足大願，自在遊行，入于魔境界，為一切眾魔所不能見。﹝不空I索咒心經、聖觀自在菩薩不空王秘密心陀羅尼經、龍樹菩薩傳、華嚴經疏卷五十五、華嚴經隨疏演義鈔卷八十四、安樂集卷上﹞



### 丁福保佛學大辭典

【雜名】用此藥，則能隱身，不觸他人之目云。為印度之仙法，謂之隱形藥。龍樹菩薩傳曰：「四人相親，莫逆於心，俱至術家，求隱身法。（中略）各與青藥一丸，告之曰：汝在靜處，以水磨之。用塗眼瞼，汝形當隱，無人見者。龍樹磨此藥時，聞其氣，即皆識之。分數多少，錙銖無失。還告藥師，向所得藥，有七十種分數，多少皆如其方。（中略）四人得術，縱意自在，常入王宮，宮中美人，皆被侵凌。」



