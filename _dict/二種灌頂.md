---
title: 二種灌頂
source: deerpark.app
---
### 佛光大辭典

即傳教灌頂與結緣灌頂。為密教之法。(一)對如法修行之人，傳授秘法，使紹阿^梨職位之儀式，稱為傳教灌頂，又稱傳法灌頂、受職灌頂。(二)不授秘法，唯為使結佛緣，引入一般世人于灌頂壇，使其投花而授本尊之印與真言，稱為結緣灌頂。﹝演秘鈔卷四﹞（參閱‘灌頂’6853）



### 丁福保佛學大辭典

【名數】一，傳教灌頂，對於如法積行之人，傳受秘法，使紹阿闍梨職位之灌頂也。又稱傳法灌頂，受職灌頂。二，結緣灌頂，唯為使結佛緣，引入一般之人於灌頂壇，使投花而授其本尊之印與真言，無秘法之授受也。演密鈔四曰：「灌頂之言，有二種別：一傳教灌頂，二結緣灌頂。結緣者，准下疏明。若人因遇道場，便云法緣難值，乞兼為濟者，為作灌頂。得灌頂已，於一切真言門本尊法中，求受真法印法，隨分修行，故名結緣。二傳教灌頂，從初發心，求阿闍梨，為欲紹阿闍梨位故。師許可已，為造立漫荼羅，具足儀軌，而與灌頂。得灌頂已，堪紹師位，故名得傳教灌頂，名阿闍梨也。」



