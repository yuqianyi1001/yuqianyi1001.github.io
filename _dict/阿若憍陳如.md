---
title: 阿若憍陳如
source: deerpark.app
---

**來源：三藏法數**

梵語阿若，華言已知，此其名也；梵語憍陳如，華言火器，此其姓也。以其是婆羅門種，由先世事火，故云火器，乃佛之舅氏也。（梵語婆羅門，華言淨行。事火者，法華文句云：火有二義，照也，燒也。照則暗不生，燒則物不生，所以事之因為姓也。）



### 丁福保佛學大辭典

【人名】Ājñāta－kauṇḍimya，舊稱阿若憍陳如，阿若居鄰，阿若拘鄰。新稱阿若多憍陳那。阿若名，憍陳如姓。阿若，譯作已知，無知，了本際。憍陳如，譯作火器。最初受濟度之五比丘上首。文句二曰：「憍陳如，姓也。此翻火器，婆羅門種。阿若者，名也。此翻已知，或言無知，非無所知也，乃至知無耳。無量壽、文殊問、阿毘曇、婆沙、皆稱為了本際。」彌勒上生經疏上曰：「阿若多，解也。憍陳那，婆羅門姓之一姓也。憍陳如，訛也。」飾宗記七末曰：「婆沙八十二云：以憍陳那先見法故，因斯號彼為阿若多。」


