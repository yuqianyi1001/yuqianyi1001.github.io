---
title: 修習位
source: deerpark.app
---
### 三藏法數

謂第二地至第十地菩薩，得見道已，為斷除障而復修習根本之智，故名修習位。（第二地至第十地者，離垢地、發光地、燄慧地、難勝地、現前地、遠行地、不動地、善慧地、法雲地也。根本智者，即菩薩親證本有之智也。）



### 法相辭典

★成唯識論九卷十一頁雲：次修習位、其相雲何？頌曰：無得不思議，是出世間智。舍二粗重故；便證得轉依。論曰：菩薩從前見道起已；為斷餘障、證得轉依；復數修習無分別智。此智遠離所取能取，故說無得及不思議。或離戲論，說為無得。妙用難測，名不思議。是出世間無分別智。斷世間故；名出世間。二取隨眠，是世間本；唯此能斷，獨得此名。或出世名、依二義立。謂體無漏、及證真如。此智具斯二種義故；獨名出世。餘智不然。即十地中無分別智。數修此故；舍二粗重。二障種子、立粗重名。性無堪任，違細輕故。令彼永滅，故說為舍。此能舍彼二粗重故；便能證得廣大轉依。依、謂所依。即依他起。與染淨法為所依故。染、謂虛妄遍計所執。淨、謂真實圓成實性。轉謂二分轉舍轉得。由數修習無分別智，斷本識中二障粗重；故能轉舍依他起上遍計所執，及能轉得依他起中圓成實性。由轉煩惱，得大涅；轉所知障，證無上覺。成立唯識，意為有情、證得如斯二轉依果。或依即是唯識真如。生死涅之所依故。愚夫顛倒、迷此真如，故無始來、受生死苦。聖者離倒、悟此真如。便得涅究竟安樂。由數修習無分別智，斷此中二障粗重；故能轉滅依如生死、及能轉證依如涅。此即真如，離雜染性。如雖性淨；而相雜染。故離染時，假說新淨。即此新淨，說為轉依。修習位中，斷障證得。雖于此位，亦得菩提；而非此中頌意所顯。頌意但顯轉唯識性。二乘滿位、名解脫身；在大牟尼、名法身故。如彼卷十一頁至十卷十二頁廣釋。



### 丁福保佛學大辭典

【術語】唯識修道五位之第四。見五位條。

參照：<a href="/dict/五位">五位</a>



