---
title: 犍稚
source: deerpark.app
---

### 丁福保佛學大辭典

【物名】Ghaṇtā，又作犍槌，犍地，犍遲，犍椎。譯曰鐘，磬，打木，聲鳴等。可打而作聲之物之通稱。大小無別。案椎稚二字，共為寫梵音者。故無論用何者，皆無妨。而辨其相違，則椎者，集韻曰：「傳追切，音追，通作槌，俗作桘。」椎槌通用也。稚者，廣韻曰：「直利切，音治。」然玄應謂經論中用椎或槌字者，總為稚之寫誤也。元照謂書為椎或槌訓為地者本也，書為稚直訓為地者，後人妄改也。玄應音義十四曰：「犍椎，椎宜作稚，稚音直致切。」同一曰：「犍椎，椎直追反，經中或作犍遲。案梵本，臂吒犍稚。臂吒此云打，犍稚所打之木，或檀或桐，此無正翻。以彼無鐘磬故也，但椎稚相濫，所以為誤已久也。」同十六曰：「犍稚直致切，舊經多作犍遲。（中略）今經律多作犍椎誤也。」次元照釋南山行事鈔上之一所謂：「出要律儀，引聲論翻：犍（巨寒反）、椎（音地），此名磬，亦名為鐘。」（案現本之行事鈔此處之椎字作稚據元照之意固作椎）。於行事鈔資持記上一之四曰：「若諸律論，並作犍槌，或作犍椎，如字而呼，乃是梵言訛轉，唯獨聲論正其音耳，今須音槌為地。又羯磨疏中，直云犍地，未見稚字呼為地也。後世無知，因此（羯磨疏犍地之文字）一誤。於鈔文前後以及一宗祖教，凡犍椎字，並改為稚，直呼為地。請尋古本寫鈔及大藏經律考之，方知其謬。但以稚椎相濫，容致妄改。今須依律論並作犍槌，至呼召時。自從聲論，或作椎亦爾。世有不識梵語者，云是打鐘之槌及砧槌等，此又不足議也。」然而據南山行事鈔（前所引者）。則犍稚雖翻為磬或鐘。而據同師之尼鈔則謂彼無鐘磬，故翻為打木。資持記上一之四曰：「若準尼鈔，西傳云：時至應臂吒犍槌。臂吒此云打，犍槌此云所打之木，或用檀桐木等。彼無鐘磬，故多打木集人。」玄應音義之說（前所引者）亦據之。然元照等疑之。同資持記註曰：「應法師經音義，大同尼鈔。然祇桓圖中，多明鐘磬。而云彼無者，或恐少耳。」名義集七曰：「應法師釋云：梵語臂吒，此云打。梵語犍槌，此云所打木。或檀或桐，此無正翻，彼無鐘磬故也。音義指歸斥云：祇如梵王鑄祇桓寺金鐘，又迦葉結集撾銅犍槌，豈無鐘耶？但天竺未知有磬。五分律云：隨有瓦木銅鐵鳴者，皆名犍地。」釋氏要覽下曰：「今詳律，但是鐘磬、石板、木板、木魚、砧槌，有聲能集眾者，皆名犍稚也。」祖庭事苑曰：「犍稚，此翻聲鳴。」



### 佛光大辭典

梵語ghaṇṭā，巴利語同。又作b遲、b槌、b抵。為寺院中敲打用之報時器具。據五分律卷十八與大比丘三千威儀卷下所載，或于布薩，或于誦經，或于集會眾僧飯食等諸時皆可敲鳴犍稚，一如今世寺院中之打板。然據諸經所譯，或作板，或作鐘、磬、寶鈴、鐸等，所用名稱不一。其敲打之法，據四分律疏飾宗記卷八本之說，初敲時輕緩，其後漸急漸重；將欲收音時，亦須漸細漸沒。如是而鳴擊之，稱為一通；前後凡三通。後通于聲沒之次，大打三下，或二，或一，以表聲絕，即完成犍稚敲打之法。﹝增一阿含經卷十四、大智度論卷二、玄應音義卷一﹞（參閱‘鐘’ 6839）


