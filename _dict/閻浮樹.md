---
title: 閻浮樹
source: deerpark.app
---
### 佛光大辭典

閻浮，梵語jambu，巴利語同。又作譫浮樹、贍部樹、剡浮樹、染部樹、潛謨樹。略稱閻浮。屬于落葉喬木。學名 Eugenia jam=bolana。原產于印度，四、五月間開花，結深紫色果實，稍帶酸味，種子可作藥用。依大智度論卷三十五載，印度為閻浮樹茂盛之地，故得閻浮提之名；又流于此樹林間之諸河多含沙金，故稱為閻浮檀金。此外，起世因本經、立世阿毗曇論卷一南剡浮提品等皆說有‘閻浮大樹王’，此樹枝幹高廣，樹葉厚密，能遮避風雨，果實甘美無比；或系印度人想像中之理想樹。﹝起世經卷一、南本涅經卷九、善見律毗婆沙卷十七、釋迦方志卷上、碧岩錄第十四則、翻譯名義集卷七﹞



### 丁福保佛學大辭典

【植物】印度所產之喬木。學名Eugeniajambolana，雖為落葉植物，而其期極短，新葉相續而出。其葉為對生葉，葉端尖。四五月頃開花，為淡黃白色，形微小。果，最初為黃白色，漸漸變為橙赤紫色，及熟，則帶黑色而為深紫色。形及大，略似雀卵。其味澀，少帶酸而甘。南本涅槃經九所謂：「菴羅樹及閻浮樹一年三變」者是也。參照閻浮及閻浮提條。

參照：<a href="/dict/閻浮">閻浮</a>

參照：<a href="/dict/閻浮提">閻浮提</a>



