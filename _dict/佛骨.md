---
title: 佛骨
source: deerpark.app
---

**來源：丁福保佛學大辭典**

<p>【雜語】佛之舍利也。佛祖統紀五十三曰：「唐高宗詔迎岐州法門寺護國真身塔釋迦佛指骨至洛陽大內供養，皇后以金函九重命宣律師送還岐山；肅宗詔迎法門寺佛骨至禁中禮敬，傳至諸寺瞻禮；德宗詔迎法門寺佛骨入禁中禮敬，歷送京城十寺。世傳三十年一開，則歲豐人安。韓愈上表諫，貶潮州。懿宗詔迎佛骨，三百里間車馬不絕，公私音樂儀衛之盛，過於南郊。上降樓而拜。」</p>
