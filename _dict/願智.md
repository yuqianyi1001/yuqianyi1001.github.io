---
title: 願智
source: deerpark.app
---

### 法相辭典

★瑜伽六十九卷十四頁雲：雲何願智？謂俱分解脫利根阿羅漢芻、燻修邊際第四靜慮、為依止故；若聲聞乘，隨聲聞智所行境界；若獨覺乘，隨獨覺智所行境界；起如是願。願我當知如是如是所知境界。從此趣入燻修邊際第四靜慮。既入定已；隨先所願，一切了知。若諸如來、遍于一切所知境界，智無障礙。

★二解　無性釋九卷二十四頁頌雲：無功用無著，無礙常寂定。于一切問難，能解釋；歸禮。此頌顯願智、勝聲聞等，由五相故。謂無功用故，無著故，無礙故，常寂定故，一切疑難、能解釋故。諸聲聞等所得願智、隨其所願，而入于定。唯能知此，不知其餘。佛即不爾。由無功用智，不作功用，如末尼天樂，隨願能知一切境界。由無著智，于所知境，皆無滯故。由無礙智，斷煩惱障、並習氣故。由常寂定，定障斷故。如有頌言：那伽行寂定，那伽住寂定，那伽坐寂定，那伽臥寂定。由此所發微妙願智，于一切時，善能解釋一切問難。

★三解　雜集論十四卷一頁雲：願智者：謂依止靜慮，于為了所知願具足中若定若慧。餘如前說。所以者何？由得願智者，為欲了知所有三世等所應知事，先于彼彼事、發正願心，願我如實了知如是如是；次入增上靜慮。從彼起已；所願成滿。謂能了知所應知故。又雲：願智作何業？謂善能記別三世等事。一切世間鹹所恭敬。由達一切，所歸仰故。

★四解　俱舍論二十七卷七頁雲：辯論諍已；次辯願智。頌曰：願智能遍緣；餘如無諍說。論曰：以願為先，引妙智起，如願而了；故名願智。此智自性地種姓身，與無諍同。但所緣別。以一切法為所緣故。毗婆沙者、作如是言：願智不能證知無色。觀彼因行，及彼等流差別故知。如田夫類。諸有欲起此願智時，先發誠願，求知彼境；便入邊際第四靜慮，以為加行；從此無間，隨所入定勢力勝劣，如先願力，引正智起；于所求境，皆如實知。

★五解　發智論十八卷十七頁雲：願智雲何？答：如阿羅漢、成就神通，得心自在；隨欲知義，發正願已；便入邊際第四靜慮。從定起已；如願皆知。願智、當言善耶，無記耶？答：或善或無記。

★六解　大毗婆沙論一百七十八卷十一頁雲：願智雲何？答：以阿羅漢、成就神通，得心自在，隨欲知義，發正願已；便入邊際第四靜慮。從定起已；如願皆知。隨欲知義者：問：何故阿羅漢、欲知義耶？答：三因緣故。一、為饒益弟子故，二、為住持佛法故，三、為知世間安不安故。饒益弟子者：謂阿羅漢、于諸弟子修觀行時，法應觀彼入聖久近。我壽盡來，某甲能入正性離生不。設不能入者：我命終後，有餘能教令得入不。如此皆以願智。故知是等、名為饒益弟子。住持佛法者：謂阿羅漢、或有經營@堵波毗訶羅僧伽藍等佛法僧事時，法應觀察久近成辦。盡我壽來，為能辦不。設不辦者，我命終後，為有餘人能續辦不。或有國王大臣長者及商主等，欲于佛法作衰損事。有阿羅漢、念欲化之。即便觀察；彼可化不。設可化者；為久近耶？我壽盡來，化事果不。設不果者；我命終後，有能續不。此等皆以願智。故知諸如是事，名住持佛法。知世間安不安者：謂阿羅漢、或時觀察所在國土、及時分中，當有豐儉怖畏安隱疾疫等事。欲令自他知趣舍故；起願智知。如彼廣說。又雲：問：願智自性是何？答：自性是慧。如自性，如是我物性相本性亦爾。已說自性；所以今當說。問：何故名願智？答：如願能知，故名願智。問：為如自願能知？為如他願能知耶？答：如自願亦知，如他願亦知。隨所所願，皆能知故。復次知所有願，故名願智。願有二種。謂菩提願、及有願。菩提願者：如慈氏等願。有願者：如阿氏多等願。知此等願，故名願智。復次智隨願起，故名願智。謂此智殊勝，要由先願作意加行所引發故。如來雖無作意加行；而亦必有心願為先。



### 丁福保佛學大辭典

【術語】如來共德之一（共德為別於不共德之語），謂如願生來之妙智也。俱舍論二十七曰：「以願為先，引妙智起。如願而了，故名願智。」



### 佛光大辭典

梵語praṇidhi-jñāna。謂如願知悉一切智慧。為佛共德之一，僅不動羅漢（六種阿羅漢中最高位者）所能起者。乃先發誠願求知彼境，而以世俗智為自性，復依第四靜慮為其所依，由此加行而引發之妙智。

俱舍論卷二十七（大二九·一四二上）：‘以願為先，引妙智起，如願而了，故名願智。此智自性地種性身與無諍同，但所緣別，以一切法為所緣故。（中略）諸有欲起此願智時，先發誠願求知彼境，便入邊際第四靜慮以為加行，從此無間隨所入定勢力勝劣，如先願力引正智起，于所求境皆如實知。’

此外，成實論卷十六以願智為五智之一，指于諸法中無障礙之智。﹝大毗婆沙論卷一七八、卷一七九、阿毗達磨順正理論卷七十五、俱舍論光記卷二十七﹞


