---
title: 樓至佛
source: deerpark.app
---

**來源：丁福保佛學大辭典**

<p>【佛名】Rucika，又作盧至佛，樓由佛，盧遮佛。賢劫千佛中最後之佛也。譯曰愛樂佛，或啼哭佛。玄應音義二十一曰：「盧至佛舊言樓至佛，此云可愛樂，最後佛也。」慧琳音義十一曰：「樓由亦名樓至，皆梵語訛也。」同十八曰：「盧至古云樓至，唐云愛樂。即此賢劫中第一千佛，劫末後成佛，即今之執金剛神是也。亦名密迹金剛。」嘉祥法華義疏十二曰：「樓至此云啼哭佛。」大部補注五曰：「樓至，此云啼泣。又曰盧遮，亦云魯支，此翻愛樂。」</p>

**來源：佛光大辭典**

<p>樓至，梵名Rudita   或Rucika。為賢劫千佛中之最後成佛者。又作盧遮佛、盧至佛、魯支佛、樓由佛。意譯愛樂佛、啼哭佛。依據慧琳音義卷十八載，此佛即執金剛神（金剛力士），然此說乃後世之誤傳。從容錄第七十七則（大四八·二七六下）：‘梵語樓至，此雲啼泣。賢劫千佛，為千王子，末後得籌，最後成佛，遂啼泣雲：“我何薄v，窮底得籌？”忽復笑雲：“我當盡取九百九十九佛方便妝嚴。”今護法神執杵者是。’﹝法苑珠林卷十、慧琳音義卷十一﹞（參閱‘賢劫千佛’6176）</p>
