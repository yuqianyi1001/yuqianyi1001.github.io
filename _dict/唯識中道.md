---
title: 唯識中道
source: deerpark.app
---

### 丁福保佛學大辭典

【術語】法相宗所立。一切萬有，唯識所變，而非有非空之中道也。徧計所執者，以情有故為非空，以理無故為非有，依他起性者，以非有故為空，以似有故為有，圓成實性者，以真空故為非有，以妙有故為非空。就此一法上而論，非有非空之二義並存，是稱一法中道。今三性對望而論，現於虛妄認識上之一切萬法（即徧計所執之法）悉為虛妄之影像，而非實有之法，情有理無也。然自實之種子變現之依他起諸法，假令非常住實在而不可謂為無，如幻假有也。圓成實性之真如，真空妙有，其體空寂，真實圓滿之實在也。一切諸法皆具此三性，故空有不可不斷，是非有非空之中道也。此為三性對望之中道。


