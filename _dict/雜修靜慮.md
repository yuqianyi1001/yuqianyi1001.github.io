---
title: 雜修靜慮
source: deerpark.app
---

### 法相辭典

★俱舍論二十四卷七頁頌雲：先雜修第四，或由一念雜。為受生現樂，及遮煩惱退。論曰。諸欲雜修四靜慮者，必先雜修第四靜慮。以彼等持最堪能故。諸樂行中，彼最勝故。如是雜修諸靜慮者，是阿羅漢，或是不還。彼必先入第四靜慮，多念無漏相續現前；從此引生多念有漏，後復多念無漏現前。如是旋還，後後漸減；乃至最後二念無漏，次引二念有漏現前，無間復生二念無漏；名雜修定加行成滿。次後唯從一念無漏，引起一念有漏現前，無間復生一念無漏。如是有漏，中間剎那，前後剎那，無漏雜故；名雜修定根本圓成。前二剎那似無間道。第三剎那，似解脫道。如是雜修第四定已；乘此勢力，隨其所應，亦能雜修下三靜慮。先于欲界人趣三洲，如是雜修諸靜慮已；後若退失，生色界中。亦能如前雜修靜慮。雜修靜慮，為三種緣。一、為受生，二、為現樂，三、為遮止起煩惱退。謂不還中諸利根者，為現法樂及生淨居。諸鈍根者，亦為遮退。彼畏退故。如是雜修，令味相應等持遠故。諸阿羅漢，若利根者，為現法樂。若鈍根者，亦為遮防起煩惱退。

★二解　大毗婆沙論一百七十五頁雲：問：如所說雜修靜慮，以何為自性？答：以五蘊為自性。問：何故名為雜修靜慮？彼雜修言，欲何所顯？答：遍燻故名雜修。合燻故名雜修。令嚴好故名雜修。令明淨故名雜修。譬喻者說：緣彼故名雜修。遍燻故名雜修者：如衣置于一篋，以香遍燻；諸瑜伽師、亦復如是。以前後二剎那無漏，遍燻中間一剎那有漏。合燻故名雜修者：如華與巨勝合，燻令發香；彼瑜伽師、亦復如是。以二剎那無漏，鄰雜燻發一剎那有漏。令嚴好故名雜修者：如以眾華，散制多上，令其嚴好；如是行者，以二剎那無漏，散一剎那有漏上，令其妙好。令明淨故名雜修者：如以金等，置于爐中，調鍊銷F，令轉明淨；如是行者，以一剎那有漏，置于無漏二剎那中，數數調鍊，令轉淨妙。緣彼故名雜修者：彼說：以二剎那無漏，緣一剎那有漏；故名雜修。界者、所雜修，墮色界。能雜修，不墮界。地者、能所雜修，皆在根本四靜慮地。又雲：雲何加行？謂瑜伽師、先入第四靜慮，起多剎那無漏；從此即起多剎那有漏。此後復起多剎那無漏。如是旋還，後後漸減，乃至最後二剎那無漏無間，二剎那有漏現前。二剎那有漏無間，復二剎那無漏現前。齊此名為雜修靜慮加行圓滿。從此已後，不由功用，能從一剎那無漏無間、起一剎那有漏。即此無間、復起一剎那無漏。如是中間剎那有漏、前後剎那無漏雜故；名雜修靜慮。爾時名為雜修靜慮根本成就。如是雜修第四靜慮已；乘此勢力，隨其所應，亦能雜修下三靜慮。先依欲界人趣三洲，如是雜修諸靜慮已；後生色界，由慣習力，復能如前隨其所應，雜修靜慮。問：何等補特伽羅、雜修靜慮？答：是聖者，非異生；亦學，亦無學。謂信勝解、見至、時解脫、不時解脫、皆能雜修。問：彼何故雜修靜慮？答：三因緣故，雜修靜慮。一、樂等至故，二、怖煩惱故，三、樂受生故。樂等至者：謂為現法樂住故。或為受用聖法財故。或為遊戲功德故。或為觀本所作故。或為引勝功德故。怖煩惱者：謂懼退起煩惱現前，失勝德故。或畏退起煩惱現前，燒身心故。樂受生者：謂樂生彼不共異生五淨居故。信勝解、具由三因緣，雜修靜慮。見至、由二因緣，雜修靜慮。除怖煩惱，不退法故。時解脫、由二因緣，雜修靜慮。除樂受生。背一切生故。不時解脫，由一因緣，雜修靜慮。除怖煩惱及樂受生。不退法故。背一切生故。問：雜修靜慮、有幾品耶？答：有五。一、下品，二、中品，三、上品，四、上勝圓滿品，五、上極圓滿品。此一一品、于成滿位，皆有三心。一心有漏，二心無漏。如是總說有十五心。五心有漏，十心無漏。問：此十五心，為不起定？為起定耶？答：有說：不起定。譬如見道，相續現前。有說：起定。譬如修道，數起數入。如是說者，此則不定。或有不起定、能十五心相續而轉。或復起定。于中或有起三心已，而便起定。或有起六心已，而便起定。或有起九心已，而便起定。或有起十二心已，而便起定。是故于彼五品中間，或起不起，雜修成滿。問：此十五心、幾是曾得？幾是未曾得？有說：五、是未曾得。十、是曾得。謂前五現在前時，餘十未來修故。有說：十是未曾得，五是曾得。謂前十現在前時，後五未來修故。如是說者，此則不定。或有十、五、皆未曾得。或有十、五、皆是曾得。或有少分曾得，少分未曾得。問：此十五心、幾是轉？幾是隨轉？有說：前五、是轉。後十、是隨轉。有說：前十、是轉。後五、是隨轉。如是說者，此則不定。或一切皆是轉。或一切皆是隨轉。或少分是轉。少分是隨轉。問：若此品類轉，則此品類隨轉；亦餘品類耶？有說：若此品類轉；則此品類隨轉。謂智所緣行相念住，前後相順，方成雜修。是故若此轉；必此隨轉。不爾；便于雜修為障。有說：若此品類轉；餘品類隨轉。謂智所緣行相念住，異類相間，方成雜修。是故若此轉；必餘隨轉。不爾；便應乖雜修義。如是說者，此則不定。如彼廣說。



### 丁福保佛學大辭典

【術語】雜修有漏無漏之禪定也。雜修者以無漏之力，資有漏之定力也。五淨居天為純聖之依處，但第四禪之有漏定，不得感其果，必須以無漏定之薰力，資助有漏定也。俱舍論二十四曰：「先雜修第四，成由一念雜，為受生現樂，及遮煩惱退。」



### 佛光大辭典

又作雜修定。靜慮，即禪定。乃指有漏靜慮與無漏靜慮相雜而修之意。據俱舍論卷二十四載，阿羅漢及不還果（阿那含）之人，為求現法樂，或為防止煩惱生起而退墮，遂修雜修靜慮；蓋靜慮乃色界之根本定，尚未斷盡欲界煩惱（即未離欲）之人不能修得，故凡不還向以下之人皆未能修得此雜修靜慮。

同論又詳載雜修靜慮之修相，謂必先入于第四靜慮，令多念之無漏相續現前，而後引生多念之有漏，復更現起多念之無漏，如是旋還，無漏、有漏、無漏，輾轉相雜而修，並漸次減少其念，稱為遠加行；若漸減至二念之無漏，引生二念之有漏現前，復現起二念之無漏，稱為近加行，或加行成滿；後更減為一念之無漏、一念之有漏、一念之無漏，則為雜修靜慮之根本圓成。其修證過程中，系于最初之無漏中，斷除從無漏入于有漏之不染污無知；而于其次之有漏中，斷除從有漏入于無漏之不染污無知。前二剎那（無漏、有漏）如證無間道，第三剎那（無漏）如證解脫道。

第四靜慮之雜修既已成就，則乘此勢力亦能雜修其下之三靜慮；而修習此靜慮，首先須于欲界人趣中之三洲（除北洲之外）修得；其後若有退失而生于色界梵眾天者亦能如前雜修靜慮。

修此靜慮有三因：(一)為受生五淨居天，蓋欲受生淨居天，必依有漏業，故起中間一念之有漏，而以其前與其後之無漏燻修之，令感淨居天，故中間之有漏為受生淨居天之引業。(二)為受用現在之法味樂。(三)為防護雜修之味定遠離及退失之故。于此三因之中，不還果之利根者系由于前二因而雜修靜慮，其鈍根者則由于全部之三因；阿羅漢之利根者由于第二因，其鈍根者則由于第二、第三因而修。

唯識宗之說法與上述稍異，主張第四靜慮修相之次第為‘有漏、無漏、有漏’，將無漏置于中間；並認為成就五淨居天之因，並非由于聖者再度起業，而系由于凡夫時所造的下三天之有漏業，後以定力資助之，令發生作用。成唯識論了義燈卷六末（大四三·七八三中）：‘此雜修有漏為兩邊，無漏一剎那居中，名修成漏，如五淨居業，異生身造種，在身中任運，但能感下天處，由起希願，燻修成滿，無漏定力改轉，資昔感生業種，令勢殊勝，生五淨居，故非有漏為中間也，其力劣故。’﹝大毗婆沙論卷一七五、瑜伽師地論卷十二、俱舍論光記卷二十四、俱舍論寶疏卷二十四﹞


