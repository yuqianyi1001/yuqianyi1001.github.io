---
title: 拜
source: deerpark.app
---
### 丁福保佛學大辭典

【雜語】拜佛宜從佛制，其拜法與俗制不同，茲將拜法詳述如下：一、兩手合掌，當胸，站於蒲團之前。二、分右掌向下，按於蒲團之中心（此為一把左掌不動），兩膝跪於蒲團。三、以左掌按於蒲團之前左邊（此為一把）。四、以右掌從中心移於蒲團之前右邊（此為半把故拜之俗名謂之兩把半），兩掌相離約六寸。五、以頭按於兩掌中間之蒲團上。六、以兩手掌向裏面翻轉，以手心向上（在當時即以兩手接佛足故曰頭面禮足）。七、以兩手曲指成拳，反轉，仍按於蒲團之原處。八、頭離蒲團。九、以右掌移於蒲團之中心。十、以左掌離蒲團置於胸前，如合掌之狀。十一、以右掌用力撐起（兩膝同時離蒲團），合於左掌。當胸。此為一拜，至少三拜。多則以三數遞加。如六拜九拜十二拜等。拜畢後，尚有一禮，如世俗之作揖，名曰問訊。拜畢時，兩手尚合掌當胸。即以所合之兩掌向下（是時鞠躬），過膝約一寸。以右掌置於左掌之內。疊成一拳。從下向上，與眉齊（是時已直其躬），再以兩手所疊之拳放直，當胸。手心向上。右手疊置左手之上。兩大指相接。此即彌陀手印也。此為拜佛禮畢。餘詳五體投地及問訊條。

參照：<a href="/dict/五體投地">五體投地</a>

參照：<a href="/dict/問訊">問訊</a>



