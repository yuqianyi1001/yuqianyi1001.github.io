---
title: 器界說
source: deerpark.app
---

### 三藏法數

器界者，世界如器，即國土也。謂器界亦能說法者，即如來不思議神力而變現也。如華嚴經，菩提樹等能作佛事。又如極樂國土，水鳥樹林雲臺寶網，皆演妙音是也。（梵語菩提，華言道。菩提樹等能作佛事者，謂菩提樹及光明寶網，皆能演說法音也。）



### 丁福保佛學大辭典

【雜語】如來以不思議之神力，能使草木國土說法。如華嚴經之菩提樹等能作佛事，極樂之樹林說妙法。五類說法之一。見三藏法數二十。



### 佛光大辭典

華嚴經中五類說法之一。器界，指有情所依處之山河、大地、草木等世界。如來以不可思議之神力，能使草木、國土說法，稱為器界說。如華嚴經說菩提樹等能作佛事、極樂之樹林能宣說妙法等，即為器界說。﹝華嚴經疏卷一、三藏法數卷二十﹞


