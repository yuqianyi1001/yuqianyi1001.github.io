---
title: 四覺
source: deerpark.app
---
### 佛光大辭典

為大乘起信論所說四種不同覺知之證悟階段。即：(一)本覺，謂一切眾生之自性清淨心體遠離妄念，同于虛空界而無所不遍，諸法界皆等同一相，此即如來平等法身。(二)相似覺，謂二乘及三賢位（十住位、十行位、十回向位）之菩薩既覺知見惑、思惑而斷之，舍離粗分別的執著之相，得類似之覺悟，為始覺之初；然尚餘無明細惑未斷，故未得真覺，稱為相似覺，意謂與真覺類似。(三)隨分覺，謂初地以上之菩薩逐地斷除無明，而于各地中逐一得真覺；隨分，謂隨證悟階段之轉升而于各地一一斷除無明，一一證得真覺。(四)究竟覺，謂既已斷盡根本無明；本覺之體全彰，徹見心性，了知心即常住之理，而得究竟至極之真覺，此即入于如來地。



### 陳義孝佛學常見辭彙

本覺、相似覺、隨分覺、究竟覺。本覺是眾生本來具足的覺悟；相似覺是始覺之初發類似真覺的覺悟，在別教是三賢位，在圓教是十信位；隨分覺是隨斷一分無明而隨得一分的覺悟，在別教是十地，在圓教是十住以上；究竟覺是至極究竟的真覺，也就是如來至高無上的覺悟。



### 丁福保佛學大辭典

【名數】一本覺，一切眾生之自性清淨心，本來離妄念，有照明之德，是名本覺。二相似覺，既覺知見思之惑而斷之，得類似之覺悟，是乃始覺之初，尚餘無明之細惑，未得真覺，故名相似覺，謂與真覺類似也。是別教之三賢位圓教之十信位。三隨分覺，分分斷無明，分分得真覺，是別教之十地，圓教之十住已上也。四究竟覺，既斷盡根本無明，得究竟之真覺，即如來地也。見起信論。



