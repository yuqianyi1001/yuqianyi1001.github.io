---
title: 智境四相
source: deerpark.app
---

### 丁福保佛學大辭典

【名數】一我相，眾生於涅槃之理，心有所證，於取其所證，心執著而不忘。認之為我，是名為我相。二人相，比前我相，已進一步，不復認證為我，尚持我悟之心，是名為人相。三眾生相，較前人相又進一步，雖已超過我人之相，尚存了證了悟之相，是名為眾生相。四壽命相，比前眾生相復進一步，雖已超過證悟之心，尚存能覺之智，如彼之命根，潛續於內，是名壽命相。見圓覺略疏下。



### 佛光大辭典

謂眾生于佛所說之理，有所證取，然于心有我、人、眾生、壽命等四種淺深之相。其中，後三相皆基于我相而立。即：(一)我相，謂眾生于涅之理有所證悟，然取其所證，心執著而不忘，認之為我。(二)人相，謂雖不復認證為我，然猶存我悟之心。(三)眾生相，謂雖已超越我、人之相，然猶存了證、了悟之心。(四)壽命相，謂心照清淨，已覺知超越了悟之心，然猶存能覺之智，猶如命根，潛續于內。﹝圓覺經略疏卷下﹞


