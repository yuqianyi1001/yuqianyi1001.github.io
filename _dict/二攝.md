---
title: 二攝
source: deerpark.app
---
### 佛光大辭典

謂自攝與他攝。一切萬法皆有自力、他力、自攝、他攝。以自力而自攝取者為自攝；以他力而為他所攝者為他攝。（參閱‘他攝’1545、‘自攝’2537）



### 三藏法數

﹝出淨名經疏﹞ 〔一、折伏攝〕，折即折挫，伏即摧伏。謂六道眾生，於三界中貪著五欲，流轉生死，卒難度脫。故如來說諸善惡果報，及以地獄等種種苦切之言，折伏其心，而攝受之，是名折伏攝。（六道者，天道、人道、修羅道、餓鬼道、畜生道、地獄道也。三界者，欲界、色界、無色界也。五欲者，色欲、聲欲、香欲、味欲、觸欲也。） 〔二、調伏攝〕，調即調治。謂調伏見、思煩惱，及根本無明之惑，皆順正理，心心寂滅，不令再起，是名調伏攝。



### 丁福保佛學大辭典

【名數】一、自攝，以自力而自攝取也。二、他攝，以他力為他所攝也。略論曰：「一切萬法，皆有自力他力自攝他攝。」



