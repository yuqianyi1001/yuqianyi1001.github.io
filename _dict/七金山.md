---
title: 七金山
source: deerpark.app
---

**來源：陳義孝佛學常見辭彙**

<p>在須彌山之外有七重金山，即雙持山、持軸山、擔木山、善見山、馬耳山、障礙山、持地山。</p>

**來源：法相辭典**

<p>★瑜伽二卷十頁雲：若中品性者：成七金山。謂持雙山、毗那K迦山、馬耳山、善見山、A達洛迦山、持軸山、尼民達羅山、如是諸山、其峰布列，各由形狀差別為名。繞蘇迷盧，次第而住。蘇迷盧量高八萬逾繕那。廣亦如之。下入水際，量亦復爾。又持雙山，等彼之半。從此次第，餘六金山，其量漸減，各等其半。</p>

**來源：三藏法數**

<p>﹝出翻譯名義﹞ 七金山者，謂山皆有金色光明故也。七重環繞須彌山外，高廣形量，次第減半；如須彌山高八萬四千由旬，雙持山止高四萬二千由旬之類是也。（梵語由旬，華言限量，有三等不同，上八十里，中六十里，下四十里。） 〔一、雙持山〕，雙持山者，謂二山相倚也。又言持雙者，文互用耳。此山高廣各四萬二千由旬。 〔二、持軸山〕，持軸山者。謂山峰上聳，形如車軸也，高廣各二萬一千由旬。 〔三、擔木山〕，擔木，樹名，以山形似此樹，故名擔木。高廣各一萬五百由旬。 〔四、善見山〕，善見山者，謂見者稱善也。高廣各五千二百五十由旬。 〔五、馬耳山〕，馬耳山者，謂狀如馬耳也。高廣各二千六百二十五由旬。 〔六、障礙山〕，障礙山者，謂此山有障礙神故，又名象鼻山，形如象鼻故也。高廣各一千三百一十二由旬半。 〔七、持地山〕，持地山者，謂與地相持故，又名地持者，文互用耳，又名魚觜山者，以海中有魚觜尖，其山形如彼魚故也。又名持邊山者，以此山護持圍繞內六山故也。高廣各六百五十六由旬零。</p>

**來源：丁福保佛學大辭典**

<p>【名數】須彌山周圍七重之金山也。俱舍論十一曰：「蘇迷盧Sumeru居中，次踰健達羅山Yugaṁdhara，伊沙多羅山Īśādhara，竭地洛迦山Khadiraka，蘇達梨舍那Sudarśana，頞濕縛羯拏Aśvakarṇa，毘那怛迦山Vinataka，尼民達羅山Nemiṁdhara，（中略）前七金所成。」頌疏十一曰：「踰健達多，此云持雙。山頂有二雙迹，山能持故。伊沙駄羅山，此云持軸山，峰上聳猶如車軸。竭地洛迦山，西國樹名。此國南方亦有此樹，名擔木。山上寶樹其形似彼，故以名焉。蘇達梨舍那，此云善見，見者稱善。頞濕縛羯拏。此云馬耳，山形似彼也。毘那怛迦山，此云象鼻，山形似彼。尼民達羅山，此是魚名。其魚觜尖，山形似彼。」</p><p>【雜語】圍繞須彌山之七重金山也。見九山八海條。</p><p>參照：<a href="/dict/九山八海">九山八海</a></p>

**來源：佛光大辭典**

<p>位于須彌山及鐵圍山間之七座山，其山悉由金寶所成，故有此稱。七者即：(一)u健達羅山（梵Yugaṃdhara），繞須彌之山，高四萬由旬。(二)伊沙馱羅山（梵Īṣādhara  ），繞u健達羅，高二萬由旬。(三)A地洛迦山（梵Khadiraka ）。(四)蘇達梨舍那山（梵Sudarśana  ）。(五)O濕縛羯山（梵Aśvakarṇa  ）。 (六)毗那怛迦山（梵Vinataka  ）。(七)尼民達羅山（梵Nimiṃdhara  ）。此七座金山，依序繞其前座，高度亦為前座之半。然長阿含經卷十八、起世經卷一等所載相異。﹝瑜伽師地論卷二、大毗婆沙論卷一三三﹞</p>
