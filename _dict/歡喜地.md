---
title: 歡喜地
source: deerpark.app
---

### 陳義孝佛學常見辭彙

十地之第一地。見菩薩十地條。



### 三藏法數

謂菩薩智同佛智，理齊佛理，徹見大道，盡佛境界，而得法喜，登於初地。經云：於大菩提，善得通達，覺通如來，盡佛境界，名歡喜地。（得法喜者，謂於證得之法而生喜樂也。梵語菩提，華言道。）



### 丁福保佛學大辭典

【術語】十地之第一地。菩薩經一大阿僧祇劫之修行，初成斷惑證理之一分，大歡喜之位也。自此十地之間，經二大阿僧祇劫而成佛。新譯仁王經下曰：「初證平等性，而生諸佛家，由初得覺悟，名為歡喜地。」觀經天台疏曰：「歡喜地者，初證聖處，多生歡喜也。」



### 佛光大辭典

梵語pramuditā-bhūmi。音譯作波牟提陀步弭。十地之初地；即菩薩修行五十二階位中之第四十一位。又作極喜地、初歡喜地。略作初地。菩薩歷十信、十住、十行、十回向等修行階位，經一大阿僧o劫之修行，初證真如平等聖性，具證二空之理，能成就自利利他之行，心多生歡喜，故稱歡喜地。

據十住毗婆沙論卷二載，菩薩得初地，多有七相，即：(一)能堪忍受，能為難事，修集無量福德善根，並于無量恆河沙劫往來生死，教化剛強難度之惡眾生，心不退沒。 (二)不好諍訟，菩薩樂于寂滅之道故，而不與人諍競。(三)心多喜，能令身得柔軟，心得安隱；又能順于阿耨多羅三藐三菩提大悲。(四)心悅，于轉法輪時，心得踴悅；又心安隱無患。(五)樂于清淨，離諸煩惱垢濁，于一切深經、諸菩薩及其所行一切佛法，皆心信清淨。(六)悲心愍眾生，深切愍念眾生而予其救護。(七)無嗔恚心，菩薩雖結使未斷盡，然嗔恨少而心常樂慈行。又同書載，初地菩薩與初地以前之凡夫，所得歡喜不同，例如初地菩薩念諸佛有無量功德，並確知當來必能成就佛果，故其心多歡喜，凡夫雖勤念諸佛，然不能作‘我必當作佛’之念，故其歡喜異于初地菩薩。

十地經論卷二，謂初地菩薩有九種歡喜（大二六·一三五下）：‘是菩薩住菩薩歡喜地中，成就多歡喜：多信敬、多愛念、多慶悅、多調柔、多踴躍、多堪受、多不壞他意、多不惱眾生、多不嗔恨。’﹝舊華嚴經卷二十三、菩薩瓔珞本業經卷下、十地經論卷一、十住毗婆沙論卷一、瑜伽師地論卷七十八、華嚴經探玄記卷十﹞


