---
title: 五海
source: deerpark.app
---
### 佛光大辭典

五種具德之海。(一)指如來自證之無盡圓明性海藏中之五種義分。即：(一)一切諸世界海，(二)一切眾生海，(三)法界業海，(四)一切眾生欲樂諸根海，(五)一切三世諸佛海。依華嚴經探玄記卷三所說，第一為所依之義，第二為萌發或積聚之義，第三為軌用之義，第四為行別或性別之義，第五為覺圓之義。此五海中之每一海皆具足其餘四者，以其深廣無盡，具德難思，故稱為海。華嚴經探玄記又分如下十門以分別之：義相、染淨、理事、人法、因果、三世間、境智、依正、三寶、融攝。﹝舊華嚴經卷三、解深密經卷五、菩薩地持經卷八菩薩功德品、瑜伽師地論卷四十六、顯揚聖教論卷八、華嚴五教章卷三﹞

(二)將如來發心修行等之因果分為五種。即：(一)大慈悲心海，(二)大圓滿因海，(三)一切眾生海，(四)廣大誓願海，(五)大自在果海。如來之事業具有發心、修行、度生、誓願及成果等五種，皆深廣而無邊，故喻為海。﹝釋摩訶衍論卷六、卷七、釋摩訶衍論疏卷下本﹞



### 丁福保佛學大辭典

【名數】五種具德之海也。即佛自證之無盡圓明性海藏中五種之義分。舊華嚴經第三所謂「爾時普賢菩薩承佛神力，觀察一切眾世界海，一切眾生海，法界業海，一切眾生欲樂諸根海，一切三世諸佛海。」是也。據華嚴經探玄記第三謂第一是所依之義，第二是萌發或積聚之義，第三是軌用之義，第四是行別或性別之義，第五是覺圓之義。此五者，皆一即具餘四，並深廣無盡，具德難思，故稱為海。又約於染淨，則佛界唯淨，眾生海唯染，世界及根欲亦淨亦染，法界非淨非染也。約於人法，則眾生及佛界是人，法界是法，根欲亦人亦法，世界非人非法，乃至廣作十門分別之。蓋佛自證之境，性海圓明，雖十十無盡，而不立十名。所以唯託半數說之者，乃欲使人易信也。案解深密經第五曰：「如來境界，謂一切種五界差別。何等為五？一有情界，二世界，三法界，四調伏界，五調伏方便界。」又菩薩地持經第八曰：「菩薩有五種無量，生一切巧方便行：一者眾生界無量，二者世界無量，三者法界無量，四者調伏界無量，五者調伏方便無量。」瑜伽師地論第四十六亦舉此五無量。並廣為解說。是蓋以五海原為三乘之教門，今託之，使易解華嚴一乘深玄幽旨之意也。



