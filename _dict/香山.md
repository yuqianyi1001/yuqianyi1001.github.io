---
title: 香山
source: deerpark.app
---
### 丁福保佛學大辭典

【地名】在無熱池之北，閻浮提洲之最高中心。漢所謂崑崙山也。俱舍論謂之香醉山。今地學家所謂脫蘭斯喜馬拉雅山也。觀佛三昧海經曰：「雪山有樹，名殃伽陀。其果甚大，其核甚小。推其本末，從香山來。以風力故，得至雪山。」俱舍論十一曰：「大雪山北，有香醉山。雪北香南，有大池水，出四大河。」西域記一曰：「贍部洲之中池者，阿耨婆答多池也，唐言無熱惱。在香山之南大雪山之北，周八百里矣。」南山戒疏一上曰：「四河本源香山所出。（中略）俗云崑崙者，經言香山。」梵Gandhamādana。



