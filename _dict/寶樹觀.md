---
title: 寶樹觀
source: deerpark.app
---
### 佛光大辭典

又作樹觀。為觀無量壽經所說十六觀中之第四。即觀想極樂淨土有七重行樹，一一樹皆高八千由旬，諸樹具足七寶花葉，一一花葉皆顯異寶之色。又一一樹上有七重網，而一一網間有五百億妙花宮殿，猶如梵王宮。



### 三藏法數

謂作七重行樹想，一一樹，高八千由旬，七寶映飾，珠網覆上。行行相當，葉葉相次，生諸妙華，成七寶果。其葉千色，有大光明，照映三千世界，十方國土，悉於中現，是名樹觀。（梵語由旬，華言限量。有八十六、十四、十里三等之不同。七寶者，金、銀、琉璃、玻璃、硨磲、碼瑙、赤真珠也。三千者，大千、中千、小千也。十方者，四方四維上下也。）



### 陳義孝佛學常見辭彙

觀經所說十六觀之一，即觀想極樂世界寶樹之相。



### 丁福保佛學大辭典

【術語】觀經所說十六觀中之第四，觀淨土寶樹之相也。經曰：「地想成已，次觀寶樹。（中略）觀見樹莖枝葉華果，皆令分明，是為樹想，名第四觀。」



