---
title: 三昧耶智
source: deerpark.app
---

### 丁福保佛學大辭典

【術語】在密教為佛智之稱，此有總別二者：一、總名五佛之智，而解之則金剛智以平等之義而譯為平等性智。不空譯理趣經之三昧耶智，金剛智譯理趣經以為平等性智也。又不空取本誓之義，譯為誓智。謂此智如顯教不許自得自證，必就灌頂佛受之。是佛之本誓也。不空譯之理趣經曰：「薄伽梵，成就特勝一切如來金剛加持三昧耶智，已得一切如來灌頂寶冠，為三界主。」金剛智之理趣經曰：「薄伽梵，妙善成就如來金剛住持平等性智種種希有殊勝功德，已能善獲一切如來無上法王灌頂寶冠，過三界。」不空之理趣釋上曰：「三昧耶智者誓也，亦曼荼羅也。勿令將來最上勝者不從師受，而專意自受者也。是故得知修最上乘必須師受三昧耶，然後可修行也。」二、別名於五智中之第三平等性智。金剛頂經一序：「一切如來平等智三昧耶。」


