---
title: 四種方便
source: deerpark.app
---

**來源：法相辭典**

<p>★瑜伽三十八卷二十二頁雲：何等名為四種方便？一隨攝方便，二能攝方便，三令入方便，四隨轉方便。若諸菩薩，先行布施，當知是名隨攝方便。何以故？先以種種財物布施，饒益有情，為欲令彼聽受所說，奉教行故。若諸菩薩，次行愛語，于彼彼處有愚癡者，為欲除彼所有愚癡，令無餘故，令其攝受，瞻察正理；如是愛語，當知名為能攝方便。若諸菩薩，知彼有情，攝受瞻察，正道理已，次行利行，拔彼有情出不善處，于其善處勸導調伏、安處建立。如是利行，當知名為令入方便。若諸菩薩，如是方便，令諸有情得趣入已，最後與其于正事業同共修行，令彼隨轉，由是因緣，令所化者不作是說：汝自無有圓滿淨信、圓滿屍羅、圓滿惠舍、圓滿智慧，何賴于善勸導于他，諫誨呵擯，與作憶念。是故菩薩所行第四同事攝事，當知是名隨轉方便。</p>

**來源：三藏法數**

<p>﹝出起信論﹞ 論問云：既說法界一相，佛體無二，何故不唯念真如，復假求學諸善之行？答曰：譬如大摩尼寶，體性明淨，而有礦（古孔切）穢之垢，若不以方便磨治，終不得淨。故說四種方便。（梵語摩尼，華言如意。） 〔一、行根本方便〕，謂觀一切法自性無生，離於妄見，不住生死；及觀一切法因緣和合，業果不失，起大悲心，攝化眾生，不住涅槃。以此為行，則能出生一切善法，故名行根本方便。（因緣者，眼耳鼻舌身意六根為因，色聲香味觸法六塵為緣。緣即緣助，謂助於六根，能生六識也。梵語涅槃，華言滅度。） 〔二、能止方便〕，止即遮止。謂慚愧悔過，能止一切惡法，不令增長，故名能止方便。 〔三、發起善根方便〕，謂勤供養禮敬三寶，讚歎隨喜勸請諸佛，以愛敬三寶淳厚心故，信得增長，乃能志求無上之道。又因三寶護持力故，能令業障消除，善根增長，故名發起善根方便。（三寶者，佛寶、法寶、僧寶也。） 〔四、大願平等方便〕，謂發廣大誓願，盡未來際，化度一切眾生，皆令究竟入於涅槃，故名大願平等方便。</p>

**來源：丁福保佛學大辭典**

<p>【名數】眾生所具真如之法，雖體性空淨，然有無量煩惱垢染，若無人以方便對治之，則無得淨者，其方便有四種：一行根本方便，觀諸法無生，而起大智，離一切妄見，不住於生死，觀諸法之因緣生滅，而起大悲，攝化眾生，不住於涅槃，以隨順法性之無住，是名行根本方便。二能止方便，慚愧悔過，能止一切惡法，不使增長，以隨順離法性之諸過，是名能止方便。三發起善根增長方便，勤供養禮拜三寶，讚嘆隨喜諸佛，使淨心增長，因三寶之加護，能消業障，是名發起善根方便。四大願平等方便，發廣大誓願化度盡未來際一切眾生，皆令究竟入涅槃，是名大願平等方便。見起信論。</p>

**來源：佛光大辭典**

<p>(一)即指慧遠之大乘義章卷十五及窺基之法華玄贊卷三所載之進趣方便、權巧方便、施為（施造）方便、集成方便。（參閱‘方便’1435）</p><p>(二)指行根本方便、能止方便、發起善根（增長）方便、大願平等方便。此系實叉難陀譯之大乘起信論卷上所載，菩薩于修行道位中所發三種菩提心中之第一信成就發心所說之方便。謂眾生所具真如之法，雖體性空淨，然有無量之煩惱垢染，若不以方便對治，則終不得淨。四種方便，即：(一)行根本方便，謂觀一切法自性無生，而起大智，離于妄見，不住于生死；及觀一切法之因緣和合，業果不失，而起大悲心攝化眾生，不住于涅，以此二者為行，則能生一切善法。(二)能止方便，止即遮止。謂慚愧悔過能止一切惡法而不令增長。(三)發起善根方便，又作發起善根增長方便。謂勤供養、禮敬三寶、贊嘆隨喜、勸請諸佛，以愛敬三寶淳厚心之故，使信心得以增長，乃能志求無上之道；又因三寶之護持力，故能令業障消除，善根增長。(四)大願平等方便，謂發廣大誓願，盡未來際化度一切眾生，皆令入于究竟涅。（參閱‘方便’1435）</p>
