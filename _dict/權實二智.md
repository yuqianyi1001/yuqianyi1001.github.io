---
title: 權實二智
source: deerpark.app
---
### 佛光大辭典

為‘權智’與‘實智’之並稱。又作權實二慧。權智，謂了知三乘權化之法，又作方便智；實智，謂了知一乘真實之法，又作真實智、如實智。‘實智’屬于‘體’，‘權智’屬于‘用’。據大乘義章卷十九載，依‘對權明實’而論，了知一乘真實之法，稱為實智；了知三乘權化之法，稱為方便智。又論方便智，謂依‘權巧方便’而論，實無其事，而權巧施設，故稱為方便，其中，佛有三業方便之法： (一)身巧，為化度眾生，而權現佛、獼猴、鹿、馬等各類身形。(二)口巧，實無三乘之差異，隨順眾生根機，而權說三乘之法。(三)意巧，尋念過去諸佛之善巧方便行化，我今所得道，亦應宣說三乘之法。

法華玄義卷二上（大三三·六九三上）：‘佛法不出權實，是法甚深妙，難見難可了，一切眾生類，無能知佛者，即實智妙也。及佛諸餘法，亦無能測者，即佛權智妙也。如是二法，唯佛與佛，乃能究盡諸法實相。’又據同書卷三下載，權實二智可區分為七類：析法權實、體法權實、體法含中權實、體法顯中權實、別權實、別含圓權實、圓權實，而此七類權實，各開自行權實、化他權實、自行化他權實等三種，總合有二十一種權實。

此外，密教以胎藏曼荼羅之心蓮花台為實智，八葉花瓣之開敷為權智。﹝法華玄論卷四、法華玄贊卷三、大日經疏卷六、摩訶止觀卷三下﹞（參閱‘權實’6894）



### 陳義孝佛學常見辭彙

權智和實智。見二智條。



### 丁福保佛學大辭典

【名數】諸法既有權實之二法，達於其權法之差別，為如來之權智，達於其實相之一理，為如來之實智。開三顯一之如來善巧者，權智之妙用，故本經方便品讚嘆二智中，獨置重權智也。玄義三上曰：「前來二十種智，不出權實二智。如經如來方便知見，波羅蜜皆悉具足，即總束前來諸權智也。如來知見廣大深遠，即是總束前來實智也。」同三下曰：「對二諦境明智者，權實二智也。」同二上曰：「佛法不出權實，是法甚深妙，難見難可了。一切眾生類，無能知佛者，即實智妙也。及佛諸餘法亦無能測者，即佛權智妙也。」



