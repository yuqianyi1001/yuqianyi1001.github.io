---
title: 鬼辯婆羅門
source: deerpark.app
---
### 佛光大辭典

印度古代一婆羅門外道名。善長辯論，後為馬鳴所降伏。大唐西域記卷八（大五一·九一三上）：‘建擊b稚@堵波北，有故基，昔鬼辯婆羅門所居處也。初，此城中有婆羅門，茸宇荒藪，不交世路，祠鬼求福，魍魎相依，高論劇談，雅辭響應，人或激難，垂帷以對，舊學高才，無出其右，士庶翕然，仰之猶聖。’



### 法相辭典

★西域記八卷九頁雲：建擊犍椎@堵波北、有故基，昔鬼辯婆羅門所居處也。初此城中、有婆羅門、葺宇荒藪，不交世路。祠鬼求福，魍魎相依。高論劇談，雅詞響應。人或激難，垂帷以對。舊學高才，無出其右。士庶翕然，仰之猶聖。有阿濕縛窶沙（唐言馬鳴）菩薩者，智週萬物，道播三乘。每謂人曰：此婆羅門、學不師受，藝無稽古。屏居幽寂，獨擅高名。將非神鬼相依，妖魅所附，何能若是者乎。夫辯資鬼授，言不對人；詞說一聞，莫能再述。吾今往彼，觀其舉措。遂即其廬而謂之曰：仰欽盛德，為日已久。幸願褰帷，敢申宿志。而婆羅門居然簡傲，垂帷以對；終不面談。馬鳴心知鬼魅情甚自負。詞畢而退，謂諸人曰：吾已知之。摧彼必矣。尋往白王：惟願垂許與彼居士較論劇談。王聞駭曰：斯何人哉。若不證三明，具六通；何能與彼論乎。命駕躬臨，詳鑑辯論。是時馬鳴論三藏微言，述五明大義；妙辯縱橫，高論清遠。而婆羅門既述詞已；馬鳴重曰：失吾旨矣。宜重述之。時婆羅門默然杜口。馬鳴叱曰：何不釋難。所事鬼魅，宜速授詞。疾褰其帷，視佔其怪。婆羅門惶遽而曰：止止。馬鳴退而言曰：此子今晨，聲聞失墮。虛名非久，斯之謂也。王曰：非夫盛德，誰鑑左道。知人之哲，絕後光前。國有常典，以旌茂實。



### 丁福保佛學大辭典

【人名】馬鳴菩薩，降伏鬼辯婆羅門。見搴帷條。

參照：<a href="/dict/搴帷">搴帷</a>



