---
title: 別教
source: deerpark.app
---

### 陳義孝佛學常見辭彙

指與二乘別異的一乘教法。



**來源：三藏法數**

別即隔別不同之義。謂別前藏、通，別後圓教，故名別教。（別前藏、通者，謂此教獨被菩薩，不涉二乘所修也。別後圓教者，謂此教所談法門，行相隔歷次第，而不圓融也。）



### 丁福保佛學大辭典

【術語】華嚴宗之判，開一乘為別教同教之二門。與三乘之機共同之一乘法為同教。法華等是也。永與三乘之機別異，而獨被於圓頓大機之一乘法，為別教。華嚴經之所說是也。其別異有十門。見同別二教條。

參照：<a href="/dict/同別二教">同別二教</a>



### 佛光大辭典

(一)為天台宗所立藏、通、別、圓等化法四教之一。宣說華嚴等諸大乘經中不共二乘之旨。此教別為菩薩說恆沙俗諦之理，用道種智斷塵沙及界外之見思、無明三惑，修諸波羅蜜自行化他之行，立三賢十聖之位，以無礙道金剛喻定為因，解脫道涅四德為果，不利益聲聞緣覺二乘，只利益菩薩，故稱別教。又以不共二乘，故稱不共教。化法四教中，別教為界外之事教，故雖明實相中道，而‘但中’之理不圓融相即，須次第修空假中三觀，次第照三諦之理，次第經歷五十二位階次，次第破見思、塵沙、無明三惑，次第得一切智、道種智、一切種智等三智。﹝觀音玄義卷下、法華經玄義卷一下、卷二下至卷五、四念處卷三、卷四、四教義卷二、卷三、天台四教儀集注卷下、天台八教大意、止觀輔行傳弘決卷六之四﹞（參閱‘化法四教’1325）

(二)華嚴家所立別教一乘之略稱。謂華嚴一乘之教義恆與三乘之機別異，而獨被于圓頓之大機，故稱別教一乘。（參閱‘同別二教’2244）


