---
title: 得
source: deerpark.app
---

### 法相辭典

★瑜伽五十六卷一頁雲：問：依何分位、建立得？此復幾種？答：依因、自在、現行、分位，建立得。此復三種。謂種子成就，自在成就，現行成就。

★二解顯揚一卷十四頁雲：得者：此復三種。一、諸行種子所攝相續差別性，二、自在生起相續差別性，三、自相生起相續差別性。

★三解雜集論二卷一頁雲：得者：謂于善不善無記法，若增若減；假立獲、得、成就。善不善無記法者：顯依處。若增若減者：顯自體。何以故？由有增故，說名成就上品信等。由有減故，說名成就下品信等。假立獲得成就者：顯假立。如是于餘，隨其所應建立當知。

★四解五蘊論六頁雲：雲何為得？謂若獲、若成就。此復三種？謂若種子，若自在，若現前。如其所應。

★五解廣五蘊論十三頁雲：雲何得？謂若獲，若成就。此復三種。謂種子成就，自在成就，現起成就。如其所應。

★六解大毗婆沙論一百五十七卷十七頁雲：此中得言、欲何所顯？謂獲、成就。雲何知然？如施設論說：得、雲何？謂獲、成就。爾、雲何？謂得、成就。成就、雲何？謂獲、得。得、獲、成就、聲雖有別；而義無異。如彼卷一頁至十頁廣說。

★七解此八世法之一。集異門論十八卷八頁雲：雲何名得？答：若于可愛色聲香味觸，衣服飲食臥具病緣醫藥資生什物，諸得、別得、已得、當得；是名為得。

★八解品類足論一卷七頁雲：雲得雲何？謂得諸法。



### 丁福保佛學大辭典

【術語】不相應法之一。梵語鉢羅鉢多Prāpta，謂有情所得之法，繫於有情之身者。因而譬以繩，謂之得繩。如善惡之諸業及聖道，此得繩繫於吾身故，全歸我有也。謂以所得法上之「得繩」生而得其法也。此得有四種之別：一法俱得，所得之法現在，此得亦現在者。二法前得，所得之法尚在未來，僅得生於前者。譬如太陽在地下現明相於前也。三法後得，所得之法，入於過去，得猶現在者。如太陽西入猶留餘光也。四非前後俱得，前之三得為有為法上之得，有為法有過現未之不同，故得有前後俱，無為法為不生法，無過現未之別，故所得之法不能言前後俱。因之無為法即擇滅非擇滅之得，謂為非前後俱之得。小乘薩婆多宗立此得為一種之實法，成實宗及大乘立之為假法。止觀七曰：「籠以四大，繫以得繩。」



### 佛光大辭典

梵語prāpti。為俱舍七十五法之一，唯識百法之一。一切法造作成就而不失，稱為得；反之，一切法不能成就，稱為非得。得、非得有表裡之關系，得僅與攝于有情自身中之有為法（即‘自相續’之有情法），及擇滅、非擇滅兩種無為法有關，與‘他相續’、‘虛空’無關。就‘自相續’而言，若與之呈現積極關系，即令之（法）合、令之持，稱為得；若與之呈現消極關系，即令之離、令之失，則稱為非得。得有‘獲’（梵pratilambha  ）與‘成就’（梵samanvāgama  ），非得有‘不獲’與‘不成就’等之別。獲，即指未得或已失而今得；得，則是‘未來生相位’將入‘現在位’作用之別名；成就，即指得而至今相續不失；得，則是入現在位之際的別名。以此類推，不獲與不成就亦具同義。

凡有為法之得可分三種，即：(一)法前得，又作前生得，即在法之前而起之得，譬如牛拉車，故又稱牛王引前得。(二)法後得，又作隨後得，即在法之後而起之得，譬如小牛跟隨在母牛後，故又稱犢子隨後得。(三)法俱得，又作俱生得，即得、法兩者俱起之得，譬如形與影相隨不離，故又稱如影隨形得。

又擇滅、非擇滅等無為法，乃非前、後、俱得，即所得之法與時間無關，為非前、非後、非俱，而與上記有為法之三種得合為四種得。此外，使有為法之得能獲得成就，稱為得得，亦即由得中復得之意。得得又稱小得、隨得；與之相對者，得稱為大得。

另據成唯識論卷一載，得系一種假有之存在，可分三種成就，即：(一)種子成就，即一切見惑、修惑之煩惱、任運而起之諸無記法，及生得善等所有之種子，其未被損害者。(二)自在成就，即由加行所生之善法，及工巧處、變化心、威儀路無記等之部分加行力所成者。(三)現行成就，即善、不善、無記等三種法之現行者。﹝俱舍論卷四、卷二十一、入阿毗達磨論卷下、大毗婆沙論卷一五七、卷一五八、卷一五九、品類足論卷一辯五事品﹞（參閱‘成就’2928、‘非得’3711）


