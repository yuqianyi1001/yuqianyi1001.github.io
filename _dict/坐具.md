---
title: 坐具
source: deerpark.app
---
### 佛光大辭典

梵語niṣīdana 或 niṣadana。比丘六物之一。音譯尼師壇、尼師但那、寧史娜曩。意譯為敷具、鋪具、坐臥具、坐衣、襯臥衣、隨坐衣。略稱具。即坐臥時敷于地上或臥具上之長方形布。系為防禦地上植物、蟲類以保護身體，避免三衣及寢具之污損而作者，即有護身、護衣、護眾人床席臥具之作用。坐具之顏色與三衣相同，用青色、黑色、木蘭色。若取新衣作坐具，可作二或三層；取舊衣作者，則可作四層。又新作坐具時，須取舊布貼在中央或四邊。其大小則因律典不同而有異，蓋以長為佛陀二桀手，廣一桀手半為本制。據敕修百丈清規卷五辦道具條載，長四尺八寸，寬三尺六寸；一般約長六十公分，寬四十五公分，其後逐漸加大，約長一六五公分，寬八十公分。

另有草座，乃依照佛陀成道時所敷之吉祥草制成，為法會時長老所敷用者。中古以來，南海諸州以坐具為禮拜之用具，中國、日本皆承此風，道宣、義淨諸師曾痛加斥責，然其制沿用至今，于拜佛或禮拜師長時敷用之，且產生一定之規制。﹝中阿含經卷二十、四分律卷十九、十誦律卷五、卷十八、摩訶僧o律卷二十四、卷三十五、根本說一切有部毗奈耶卷二十一、根本薩婆多部律攝卷六、四分律刪繁補闕行事鈔卷下一、慧琳音義卷一、大宋僧史略卷上禮儀沿革條、南海寄歸內法傳卷三、釋門歸敬儀卷下﹞



### 陳義孝佛學常見辭彙

坐臥的器具。



### 丁福保佛學大辭典

【物名】舊稱曰尼師檀，新稱曰尼師但那Niṣīdana，譯曰隨坐衣、坐臥具、坐具。四分律十九曰：「為三緣制之：一為護身，二為護衣，三為護眾人床席臥具。」然無論何時以坐具為禮拜之具，禮拜時先敷坐具，就其上作之，是甚為不法。南山義淨皆痛斥之。釋門歸敬儀下曰：「坐具之目，本是坐時之具。所以禮拜之中，無文敷者也。（中略）今見梵僧來至佛前禮者，必先褰裙以膝拄地，合掌長跪，口讚於佛，然後頂禮。此乃遺風猶在，可準用之。無坐具明矣。」寄歸傳三曰：「禮拜敷其坐具，五天所不見行。（中略）其所須者，但擬眠臥之時護他氈席。若用他物，新故並須安替。如其己物，故則不須。勿令污染毀損信施，非為禮拜。南海諸僧，人用一布巾長三五尺，疊若食巾，禮拜用替膝頭，行時搭在肩上。西國苾芻來見，咸皆莞爾而笑也。」



