---
title: 阿育王弟七日為王
source: deerpark.app
---

### 丁福保佛學大辭典

【傳說】據南傳善見律，王弟帝須初不信佛教，一日入森林，見群鹿交尾，疑比丘能制欲，還語王。王乃解此疑問，欲使歸佛教，讓王位於帝須，七日且告以期終處死。帝須昇王位，雖快樂供養，無不任意，而畏死無寧日，故不起欲，憂惱憔悴。王仍謂帝須曰：出家比丘，常思惟死，故無暇起染著心。於是帝須即信佛法，感激曇無德（Dhamma－Rakkhita）之奇蹟，終強請於王，至阿育寺為比丘。北傳阿育王傳（卷二）王弟宿大哆。阿育王經（卷三）毘多輸柯之傳說，大略與南傳相同。見韋陀輸條。

參照：<a href="/dict/韋陀輸">韋陀輸</a>


