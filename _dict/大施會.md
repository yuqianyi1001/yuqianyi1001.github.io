---
title: 大施會
source: deerpark.app
---
### 丁福保佛學大辭典

【行事】又曰無遮大會。不擇貴賤上下。會一切之人而以物施與之也。約五年行一度。維摩經菩薩品曰：「我昔自於父舍設大施會，供養一切，沙門婆羅門及諸外道貧窮下賤孤獨乞人，期滿七日。」注曰：「什曰：大施會有二種：一不用禮法但廣布施，二用外道經書種種禮法祭祀，兼行大施。生曰：婆羅門法，七日祀梵天行大施，期生彼也。」



