---
title: 相
source: deerpark.app
---

**來源：陳義孝佛學常見辭彙**

<p>表現於外而能想像於心的各種事物的相狀。</p>

**來源：法相辭典**

<p>★瑜伽十三卷三頁雲：何等為相？謂二種相。一、所緣相，二、因緣相。所緣相者：謂分別體。由緣此故；能入諸定。因緣相者：謂定資糧。由此因緣，能入諸定。謂隨順定教誡教授，積集諸定所行資糧，修俱行欲，厭患有心，于亂不亂審諦了知；及不為他之所逼惱，或人所作，或非人所作，或音聲所作，或功用所作。</p><p>★二解　瑜伽七十二卷四頁雲：何等為相？謂若略說所有言談安足處事。</p><p>★三解　顯揚六卷一頁雲：相者：若略說；謂一切言說所依處。</p><p>★四解　顯揚十九卷十頁雲：雲何名相？答：相有二種。一者、境相，二者、因相。境相者：謂分別相。由緣此故，而入于定。因相者：謂能入定所有資糧。如隨順言教；定具積集；修俱樂欲厭離之心；極善了知亂不亂相；及不為他之所觸惱，或人非人，或聲所作，或用所作。</p>

**來源：三藏法數**

<p>相即觀境也。謂修觀之時，於此心觀之中，分別了知三昧境界之相，如淨明鏡，照徹一切影像，了了分明也。</p><p>相即色相也。謂三界一切品類，洪纖妍醜，情與無情，及根塵諸法，各有形狀，是為相也。（三界者，欲界、色界、無色界也。）</p>

**來源：丁福保佛學大辭典**

<p>【術語】梵語攞乞尖拏Lakṣaṇa，見梵語雜名。事物之相狀，表於外而想像於心者。大乘義章三本曰：「諸法體狀，謂之為相。」唯識述記一本曰：「相謂相狀。」法華嘉祥疏三曰：「表彰名相。」</p>

**來源：佛光大辭典**

<p>梵語lakṣaṇa。即形相或狀態之意；乃相對于性質、本體等而言者，即指諸法之形像狀態。大乘入楞伽經卷五剎那品（大一六·六二○下）：‘此中相者，謂所見色等形狀各別，是名為相。’另據大智度論卷三十一所載，一切法有總相、別相二種。總括而言，無常等為其總相；別而言之，則地為堅相，火為熱相，乃至色等之形狀各別，而皆有其特殊之相。又以性為物之本體，相則為可識可見之相狀。大乘起信論言真如有體、相、用三大，所說相大者，謂真如之自體，有大智慧光明、遍照法界、真實識知等諸功德義，故稱為相大。此外，大毗婆沙論卷三十九等稱，一切有為諸法皆具有生相、住相、異相、滅相等四種變化，稱為四相。大智度論卷三十一謂，諸法之相有：有相、知相、識相、緣相、增上相、因相、果相、總相、別相，及依相等十相之別。十地經論卷一則舉出總相、別相、同相、異相、成相、壞相等六相。大乘起信論則分別為有相、無相、非有相、非無相、有無俱相、一相、異相、非一相、非異相、一異俱相等。此外，在因明（論理學）中，則有因三相之說。﹝入楞伽經卷七五法門品、大智度論卷二十九、瑜伽師地論卷七十二、顯揚聖教論卷六、成唯識論卷二、卷五﹞</p>
