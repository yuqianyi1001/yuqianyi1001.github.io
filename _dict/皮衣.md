---
title: 皮衣
source: deerpark.app
---

**來源：丁福保佛學大辭典**

<p>【衣服】僧衣之異名。蓋取悉多太子入山時，著鹿皮衣之故事。瑞應經上曰：「行數十里，逢兩獵客。太子自念：我已棄家，在此山澤，不宜如凡人被服寶衣有慾態也。乃脫身寶裘，與獵者貿鹿皮衣。（中略）車匿悲泣，隨路而啼。顧視太子，已被鹿皮衣。」異出菩薩本起經曰：「太子行十數里，道逢獵者。太子曰：我欲從汝有所債，寧可得耶？獵者言：所索者可得。太子曰：欲得君鹿皮。獵者即以皮與太子，太子亦以珍物與之。」</p>

**來源：佛光大辭典**

<p>即以鹿皮所制成之衣。又作鹿皮衣。乃取自悉達多太子入山時，被著鹿皮衣之故事。據太子瑞應本四經卷上載，悉達多太子入山修道時，遇兩位獵人，遂自忖：既已棄家，則不宜如凡夫被服寶衣，猶存欲望；故脫去寶裘，而向獵者買鹿皮衣，並被著離去。﹝異出菩薩本起經、摩訶止觀卷四﹞</p>
