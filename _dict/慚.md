---
title: 慚
source: deerpark.app
---

### 陳義孝佛學常見辭彙

心所名，即自己反省，羞恥自己罪過的精神作用。



### 法相辭典

★顯揚一卷五頁雲：慚者：謂依自增上、及法增上，羞恥過惡為體。斷無慚障為業。如前乃至增長慚為業。如經說：慚于所慚，乃至廣說。

★二解集論一卷六頁雲：何等為慚？謂于諸過惡、自羞為體；惡行止息所依為業。

★三解成唯識論六卷二頁雲：雲何為慚？依自法力，崇重賢善為性。對治無慚，止息惡行為業。謂依自法尊貴增上，崇重賢善，羞恥過惡。對治無慚，止息諸行。

★四解五蘊論三頁雲：雲何為慚？謂自增上及法增上、于所作罪，羞恥為性。

★五解廣五蘊論五頁雲：雲何慚？謂自增上、及法增上、于所作罪，羞恥為性。罪、謂過失。智者所厭患故。羞恥者：謂不作眾罪。防息惡行所依為業。

★六解大毗婆沙論三十五卷二頁雲：雲何慚？答：諸有慚、有所慚、有異慚、有羞、有所羞、有異羞、有敬、有敬性、有自在、有自在性，于自在者有怖畏轉，是謂慚。如彼廣釋。

★七解入阿毗達磨論上七頁雲：慚、謂隨順正理、白法增上所生、違愛等流、心自在性。由此勢力，于諸功德及有德者、恭敬而往。

★八解集異門論一卷十一頁雲：慚雲何？答：如世尊說：諸有慚者、于可慚法而生于慚。可慚法者：謂諸惡不善法，乃至順當來生老死。彼于如是惡不善法生時，有慚、有所慚、有別慚、有羞、有所羞、有別羞、有崇敬、有所崇敬、有隨屬、有所隨屬，于自在者、有怖畏轉；是謂慚。

★九解品類足論三卷一頁雲：慚雲何？謂慚、等慚、各別慚、羞、等羞、各別羞、厭、等厭、各別厭、毀、等毀、各別毀、有尊、有敬、有所自在、有自在轉、有所畏忌、不自在行，是名為慚。

★十解發智論二卷七頁雲：雲何慚？答：諸有慚、有所慚、有異慚、有羞、有所羞、有異羞、有敬、有敬性、有自在、有自在性、于自在者有怖畏轉，是謂慚。



**來源：三藏法數**

慚即慚天，謂心常知慚，崇重賢善，恥昔過惡，則能對治無慚，息諸惡行也。



### 丁福保佛學大辭典

【術語】大善地法之一。又十一善心所之一。心所名。自己反省，羞恥自己罪過之精神作用也。


