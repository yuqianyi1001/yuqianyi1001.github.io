---
title: 愛結
source: deerpark.app
---

### 陳義孝佛學常見辭彙

九結之一。見九結條。



### 法相辭典

★雜集論六卷十六頁雲：愛結者：謂三界貪。愛結所系故；不厭三界。由不厭故；廣行不善，不行諸善。由此能招未來世苦，與苦相應。當知此中宣說諸結若相、若用、若位、辦結差別。且如愛結、何等是結？謂三界貪、是結自性。雲何為結？謂有此者、不厭三界。由此展轉，不善現行，善不現行。于何位結？謂于後世苦果生位。如是恚結，並如理應知。

★二解大毗婆沙論五十卷四頁雲：雲何愛結？謂三界貪。然三界貪、于九結中，總立愛結；七隨眠中，立二隨眠。謂欲界貪，名欲貪隨眠。色無色界貪，名有貪隨眠。于餘經中，立為三愛。謂欲愛、色愛、無色愛。問：此三、何別？答：世尊所化、根有三品。為利根者，說一愛結。為中根者，說二隨眠。為鈍根，者說三界愛。復次世尊所化，修有三種。為初習業者，說一愛結。為已熟修者，說二隨眠。為超作意者，說三界愛。復次世尊所化，樂有三種。為樂略者，說一愛結。為樂廣者，說三界愛。為樂略廣者，說二隨眠。復次合苦義、是結義。以三界貪、俱令有情苦合，非樂。故立一愛結。隨增義、是隨眠義。以欲界貪、外門隨增，色無色貪、內門隨增。故立二隨眠。染境義、是愛義。以所染著欲色無色、境有差別，故立三界愛。

★三解品類足論一卷三頁雲：愛結雲何？謂三界貪。

★四解入阿毗達磨論上九頁雲：愛結者：謂三界貪。是染著相，如融膠漆；故名為愛。愛即是結，故名愛結。



### 三藏法數

謂諸眾生為貪愛故，廣行不善，由此遂招未來生死之苦，流轉三界，不能出離，是名愛結。（廣行不善者，謂廣作殺盜婬妄等惡業也。）



### 丁福保佛學大辭典

【術語】貪愛之煩惱也。貪愛縛人謂之結。大集經三曰：「諸見因緣增愛結。」萬善同歸集中曰：「愛結情根，其類一等。」九結之一。



### 佛光大辭典

九結之一。略稱結。又作隨順結。結，結縛之義。貪愛縛人，故稱結。即諸眾生為貪愛之故，廣行殺、盜、淫、妄等不善，由此而招未來生死之苦，流轉三界，不能出離，故稱愛結。大集經卷三（大一三·一七上）：‘煩惱因緣受業果，諸見因緣增愛結。’


