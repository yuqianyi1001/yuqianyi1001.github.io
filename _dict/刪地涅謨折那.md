---
title: 刪地涅謨折那
source: deerpark.app
---

### 丁福保佛學大辭典

【經名】Saṁdhinirmocana，解深密經之梵名。唯識演秘三本曰：「此經梵本名曰刪地涅謨折那。涅謨折那，此翻名解。刪地之聲含於三義：一諸物相續，二骨節相連，三深密之義。西方土俗呼此三種並名刪地。（中略）前後各取一義以立經題，皆不相違。然據經旨解深密名，理為優矣。」此經有四譯，魏譯名相續解脫經，梁隋二本名解節經，唐本名解深密經。


