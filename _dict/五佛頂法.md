---
title: 五佛頂法
source: deerpark.app
---

### 丁福保佛學大辭典

【修法】依菩提場所說一字頂輪王經，以金輪，白傘，光聚，高，勝，五佛頂尊為本尊而修之密法也。形像，一字頂輪王身為金色相，瞻仰如來，左手執開蓮華，於華臺上側，竪畫一金輪。右手揚掌，身背有圓光。白傘蓋佛頂身為金色相，視一字頂輪王，左手當胸，執開蓮華。於華臺上畫白傘蓋。右手執半開蓮華。身背有圓光。高佛頂身為金色相，瞻一字頂輪王，左手執弭惹布羅迦果，右手執青憂缽羅華，身背有圓光。光聚佛頂身為金色相，瞻一字頂輪王，左手執開蓮如意珠，身有圓光，作種種色。勝佛頂身亦金色相，瞻一字頂輪王，左手執開蓮華，於華臺上直竪畫劍。右手持如意珠。身背有圓光。此五頂王，面目熙怡，身狀一如菩薩。頭冠瓔珞，環釧衣服，以莊嚴之。皆跏趺坐於白蓮。其種子如其次第，為<img src="gaiji/DF-87C0.png"/><img src="gaiji/DF-87ED.png"/><img src="gaiji/DF-87A6.png"/><img src="gaiji/DF-87EE.png"/><img src="gaiji/DF-8751.png"/>，三昧耶形，則輪傘佛心印弭惹布羅迦果劍也。



### 佛光大辭典

依菩提場所說一字頂輪王經，以金輪、白傘蓋、光聚、高、勝等五佛頂尊為本尊，為祈求息災或增益所修之密法。五佛頂尊皆呈金色相，所持之物各有不同，皆以頭冠、瓔珞、I釧、衣服莊嚴，跏趺坐白蓮。其中，一字頂輪王瞻仰如來，餘尊皆視一字頂輪王。其種子依次為e（bhrūṃ）、H（laṃ）、□（traṃ）、（ṭrūṃ）、（śaṃ），三昧耶形則為輪、傘、佛心印、弭惹布羅迦果與劍。﹝一字佛頂輪王經卷一、一字頂輪王念誦儀軌﹞


