---
title: 阿那律
source: deerpark.app
---
### 佛光大辭典

梵名Aniruddha  ，巴利名Anuruddha  。又作阿尼盧陀、阿■樓馱、阿難律、阿樓陀。意譯無滅、如意、無障、無貪、隨順義人、不爭有無。乃佛陀十大弟子之一。古代印度迦毗羅衛城之釋氏，佛陀之從弟。關于其身世，起世經卷十、五分律卷十五、眾許摩訶帝經卷二等載為斛飯王之子，佛本行集經卷十一、大智度論卷三則載為甘露飯王之子。佛陀成道後歸鄉，阿那律與阿難、難陀、優波離等，即于其時出家為佛弟子。出家後之阿那律，修道精進，堪稱模範。彼嘗于佛說法中酣睡，為佛所呵責，遂立誓不眠，而罹眼疾，至于失明。然以修行益進，心眼漸開，終成佛弟子中天眼第一，能見天上地下六道眾生。﹝中阿含卷十八‘八念經

’、長阿含卷四遊行經、佛本行集經卷五十八、佛五百弟子自說本起經阿那律品、大智度論卷十一﹞



### 陳義孝佛學常見辭彙

佛十大弟子之一，以天眼第一著稱。



### 丁福保佛學大辭典

【人名】Aniruddha，舊稱阿那律，阿那律陀，阿泥盧豆，阿[少/(兔-、)]樓駄，阿樓駄，阿[少/(兔-、)]駄，阿泥[少/(兔-、)]豆，阿泥嚕多。譯曰如意無貪。新稱阿泥律陀。譯曰無滅如意。佛十大弟子之一。為佛之從弟，迦毘羅城之釋氏也。玄應音義二十六曰：「阿那律陀，舊言阿那律，亦云阿[少/(兔-、)]樓駄，亦言阿泥盧豆，皆一也。此云無滅，亦云如意，甘露飯王之子，佛堂弟也。」其傳見法華文句三，阿彌陀經慈恩疏上，名義集一。



