---
title: 自誓受戒
source: deerpark.app
---

**來源：丁福保佛學大辭典**

<p>【術語】大乘之菩薩戒，若無戒師時，許於佛前自誓而受大戒。而其得戒之驗，須於夢中妙相也。是謂之自誓受戒。梵網經曰：「若千里內無能授戒師，得佛菩薩形像前自誓受戒，而要見妙相。」</p>

**來源：佛光大辭典**

<p>即未請三師七證，由自誓而得具足戒。為十種得戒之一。又作自誓得戒、自誓得、自誓受。自誓之時，身、口之律儀須森然具足，方可得戒。</p><p>關于小乘具足戒自誓受之起源，依據毗尼母經卷一所載，大迦葉于多子塔邊聞佛說法，經七日思惟，滅盡諸煩惱，證得阿羅漢果。佛乃謂迦葉于其所說法中之種種譬喻已深悟無生之理，得阿羅漢，是亦同于已受具足戒。又據十誦律卷五十六、薩婆多毗尼毗婆沙卷二等載，大迦葉自誓而得具足戒。</p><p>有關大乘之自誓受戒，依據菩薩瓔珞本業經卷下大眾受學品、梵網經卷下第二十三x慢僻說戒所載，若佛子于佛陀滅度後，欲以好心受菩薩戒，得于菩薩形像前自誓受戒。據佔察善惡業報經卷上載，未來世諸眾生之欲出家者及已出家者，若未得善好之戒師及清淨僧眾，自身須發無上道心，令身、口、意清淨，其中，未出家者得剃須發，著法衣，隨即立願，以自誓得受菩薩律儀之三種戒聚。</p><p>據梁高僧傳卷二曇無讖傳載，我國之自誓法，始于北涼（397～440）沙門道進。日本則始于弘仁二年（811），最澄依梵網經制定四條式，唱導自誓受戒。﹝十誦律卷五十六、大毗婆沙論卷一二四、瑜伽師地論卷四十一、順正理論卷三十七、菩薩戒義疏卷下﹞</p>
