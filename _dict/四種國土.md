---
title: 四種國土
source: deerpark.app
---
### 丁福保佛學大辭典

【名數】天台所立。一凡聖同居土，凡夫與聖者同居之國土也。此中有淨穢二種。如閻浮提為凡聖同居之穢土，如兜率之內宮，西方之極樂，為凡聖同居之淨土。二方便有餘土，此羅漢死後所生之國土在三界之外。羅漢思死入無餘涅槃者誤，實則土生於方便有餘也。修小乘之方便，斷盡三界之煩惱，因而生於其土。然尚餘障覆中道實相之無明根本惑，故云方便有餘土。三實報無障礙土，此為斷一分無明之菩薩所生之處，報真實之道之無礙自在國土，故云實報無障礙土。四常寂光土，為全斷根本無明之佛之依處，謂常住，寂滅，光明之佛土也。見天台觀經疏。

參照：<a href="/dict/聖者">聖者</a>



