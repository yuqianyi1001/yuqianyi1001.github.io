---
title: 沙彌尼
source: deerpark.app
---
### 佛光大辭典

梵語śrāmaṇerikā，巴利語sāmaṇerī。全稱室羅摩理迦。意譯勤策女、息慈女。五眾之一，七眾之一。指初出家受持十戒而未受具足戒之女子，與沙彌、式叉摩那合稱三小眾。其受持之十戒與沙彌相同。據四分律卷四十八比丘尼犍度所載，十八歲之未嫁女出家，受沙彌尼十戒，復受兩年式叉摩那階段，年滿二十方受比丘尼戒；若是十歲之曾嫁少婦（印度婦女早婚），亦應受二年式叉摩那階段方可受比丘尼戒。此法系為防範不知有孕之婦人出家受戒而制者，在此之前，可能無年齡之限制，沙彌尼唯受持十戒，其後直接受具足戒。﹝沙彌尼戒經、曇無德律部雜羯磨、俱舍論卷十四、俱舍論光記卷十四、四分比丘尼鈔卷一、四分律行事鈔資持記卷下四、翻譯名義集卷三、釋氏要覽卷上﹞（參閱‘式叉摩那’2421、‘沙彌’2976）



### 三藏法數

玄奘法師云：梵語室利摩拏理迦，華言勤策女。謂勤行善法，策進功德，故名沙彌尼。

梵語沙彌尼，又云室利摩理迦，華言勤策女。謂精勤策進佛法功行故也。



### 陳義孝佛學常見辭彙

未受比丘尼戒的出家女童。尼即女。



### 丁福保佛學大辭典

【術語】Śrāmaṇerikā，新云室羅摩拏理迦。女性之沙彌也。俱舍光記十四曰：「室羅摩拏理迦，唐言勤策女，譯名如前。理是女聲，舊云沙彌尼，訛也。」參照沙彌條。飾宗記四曰：「室羅摩拏理迦，翻為勤策女。」

參照：<a href="/dict/沙彌">沙彌</a>



