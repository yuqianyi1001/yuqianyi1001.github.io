---
title: 和光同塵
source: deerpark.app
---

### 丁福保佛學大辭典

【術語】老子曰：「和其光，同其塵。」是謂玄門。佛者假之。以顯佛菩薩和威德光，近諸惡人，又示現種種身之義。如觀音之普門示現，即和光同塵也。止觀六之二曰：「和光同塵，結緣之始。八相成道，以論其終。」同輔行曰：「和光下釋現身也。同四住塵，處處結緣。作淨土之因，為利物之始。眾生機熟，八相成道。見身聞法，終至實益。」又與惡人同處，不染其惡，謂之和光不同其塵。涅槃經六曰：「是人為欲調伏如是諸比丘故。與其和光，不同其塵。」

參照：<a href="/dict/惡人">惡人</a>



### 佛光大辭典

出自老子‘和其光，同其塵’一語，謂與塵俗相合而不自立異。于佛教，指佛菩薩為救度眾生，須隱藏菩提之智慧光，以應化身權假方便，生于充滿煩惱之塵世，與眾生結緣，次第導引眾生入佛法。摩訶止觀卷六下，即稱此種權巧施設為和光同塵。然北本涅經卷六，稱此種施設為‘和光不同塵’，意謂佛菩薩為達救度目的而興塵世眾生和合，卻不為惡濁所染。﹝注維摩詰經卷一、止觀輔行傳弘決卷六之一﹞


