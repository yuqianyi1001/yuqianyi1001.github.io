---
title: 觀待道理
source: deerpark.app
---

**來源：法相辭典**

<p>★瑜伽二十五卷九頁雲：雲何名為觀待道理？謂略說有二種觀待。一、生起觀待，二、施設觀待。生起觀待者：謂由諸因諸緣勢力，生起諸蘊。此蘊生起、要當觀待諸因諸緣。施設觀待者；謂由名身句身文身、施設諸蘊。此蘊施設、要當觀待名句文身。是名于蘊生起觀待施設觀待。即此生起觀待施設觀待，生起諸蘊施設諸蘊，說名道理瑜伽方便。是故說為觀待道理。</p><p>★二解　瑜伽七十八卷二十頁雲；觀待道理者：謂若因、若緣、能生諸行；及起隨說。如是名為觀待道理。</p><p>★三解　顯揚二十卷十五頁雲：若由諸因諸緣故，諸行生起；及隨顯說；是名觀待道理。</p><p>★四解　雜集論十一卷八頁雲：觀待道理者：謂諸行生時，要待眾緣。如芽生時，要待種子時節水田等緣；諸識生時，要待根境作意等緣；如是等。</p>

**來源：丁福保佛學大辭典**

<p>【術語】見四種道理條。</p><p>參照：<a href="/dict/四種道理">四種道理</a></p>
