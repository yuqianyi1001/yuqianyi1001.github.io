---
title: 五莊嚴法
source: deerpark.app
---

### 丁福保佛學大辭典

【名數】嚴飾清淨法界之五種莊嚴法也。蘇悉地羯羅經上曰：「應當一心聽是勝上微妙法則，蘇悉地羯羅五莊嚴法。何謂為五？一謂精進，二謂明王，三謂除障，四謂成就諸勇猛事，五謂成就一切真言。」是蓋提示此經一部之大綱者也。其中精進者，遠離二邊之垢而住於極理為精，勤策於清淨法界中為進。入真言門之菩薩，先發菩提心，被慈悲甲冑，於無盡生死中，為淨佛國土成就眾生，都無有怯弱，破諸天魔等，直進於不退轉，名為精進。明王為表示三部諸尊之本誓願力者，即明可以諸佛之三昧道為所依者。若菩薩不依憑諸佛之本誓，則不得警發塵數之聖眾，入生死海利益單品也。除障以下三者，如其次第為扇底迦（息災），阿毘遮嚕迦（調伏），補瑟徵迦（增益）之三種法。扇底迦法，能寂六道及三乘等之三惑三障，故云除障。阿毘遮嚕迦法，降伏凡聖無始之怨敵。今隨能伏之法，故名為成就諸勇猛事。補瑟徵迦法，能滿凡聖一切之所樂，故云成就一切，能成就之法，為真言也。見蘇悉地經疏第一等。



### 佛光大辭典

嚴飾清淨法界之五種莊嚴法。即：(一)精進，以遠離二邊之垢而住于極理者為精，以勤策于清淨法界之中者為進。(二)明王，乃表示三部諸尊之本誓願力，即明可以諸佛之三昧道為所依者。(三)除障，即息災法，能寂六道及三乘等之三惑三障，故稱除障。(四)成就諸勇猛事，即調伏法，能降伏凡聖無始以來之怨敵，今隨能伏之法，故名為成就諸勇猛事。(五)成就一切真言，即增益法，能滿足凡聖一切之所樂，故稱成就一切，以能成就之法作為真言。以上五者為密教蘇悉地羯羅經一經之綱要。﹝蘇悉地羯□□砩稀□障□佤□□允杈硪唬


