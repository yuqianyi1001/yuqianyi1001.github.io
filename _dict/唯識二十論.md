---
title: 唯識二十論
source: deerpark.app
---

**來源：丁福保佛學大辭典**

<p>【書名】常云二十唯識。一卷，世親菩薩造，唐玄奘譯，由偈頌之數而名。總有二十一頌，後一頌為結嘆，非明宗義也。有三譯，一後魏般若流支譯，單題曰唯識論，或題楞伽經唯識論。二陳真諦譯，題曰大乘唯識論。三今論是也。此論慈恩作釋，謂之唯識二十論述記，二卷。</p>

**來源：佛光大辭典**

<p>梵名Viṃśatikāvijñapti -mātratā-siddhiḥ 。全一卷。世親菩薩造，唐玄奘譯。又作二十唯識論、摧破邪山論。收于大正藏第三十一冊。引用十地經中三界唯心之句，論證外境為內識顯現，闡述唯識無境之義，以破斥小乘、外道之偏執。系法相宗所依十一論之一，瑜伽十支論之一。書中總舉五言二十一行之頌，就之而詮解其義，本文首先宣說‘三界唯識’之旨，其次就小乘、外道所問難之四種問題，加以解釋，以成立萬法唯識之理。最後一頌闡明宗義，依偈頌之數而題名二十論。</p><p>異譯本有二：南朝陳之真諦所譯大乘唯識論一卷、北魏菩提流支之大乘楞伽經唯識論一卷（又稱破色心論）。此三譯本中，菩提流支所譯本，文多頌少，由二十三頌所成；真諦所譯本，文少頌多，有二十四頌；玄奘所譯本，文頌分配均等，由二十一頌所成。本書之注釋書極多，于印度，以世親弟子瞿波論師為首，共有十多家注釋，其中護法所造成唯識寶生論五卷較為重要；另有我國唐代窺基所撰二十唯識論述記二卷、新羅圓測之唯識二十論疏二卷等。﹝成唯識論了義燈卷一本、歷代三寶紀卷九、開元釋教錄卷六至卷九﹞</p>
