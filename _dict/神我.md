---
title: 神我
source: deerpark.app
---

### 法相辭典

★此數論師義。唯識述記四卷二十二頁雲：神我以思為體。故因明說：執我是思。



### 三藏法數

神我即第八識也。外道執神我能生諸法，常住不壞，計為涅槃。是二十五諦之主也。（第八識，即藏識也。梵語涅槃，華言滅度。）



### 丁福保佛學大辭典

【術語】外道所執之實我也。我體常實而為靈妙不思議，稱為神我。數論外道二十五諦之第二十五，稱為神我諦Puruṣa，又曰Ātman。以思為體。遠離二十三諦而以神我獨尊為涅槃。唯識述記一末曰：「金七十論。神我以思為體。」其他一切之外道，有自我、他我、即蘊、離蘊等差別，而要之於諸種之法，皆妄執神我也。故佛說三法印中諸法無我印印定內外之二教。



### 佛光大辭典

梵語puruṣa。意即‘人’，指個人之精神本體。又作神我諦、我知者。或單稱‘神’、‘我’。印度數論學派所立二十五諦之第二十五。即執‘我’為‘常住獨存，受用諸法之實我一。蓋數論于自性等立二十五諦，而以其中最初之自性諦（梵prakṛti  ）為本性，中間二十三諦為變異，第二十五神我諦則非本性亦非變異，其體乃實有常住、清淨獨存，常為其餘之二十四諦所圍繞。為根本質料因之根本原質（即自性）若與神我結合，則由根本原質展開現象世界。而于根本原質興神我結合時，神我會受物質之系縛；然在解脫之時，神我則脫離根本原質，單獨存在，而成為本來純粹而清淨者。

依數論派之學說，神我之存在，可由五種情形證明之：(一)為他積聚（梵saṃghātaparārthatvāt  ）故，凡世間可見之一切聚集皆非為自身而存在，例如床席，其性質之存在非為自身，乃供他人受用而積聚為物者。(二)異于三德（梵triguṇādiviparyayāt  ）故，三德系指喜、憂、三者。神我以外之二十四諦不離三德，乃為盲目者；神我則能知見其自性，異于三德，而為常住之我。(三)依（梵adhiṣṭhānāt  ，又稱支配）故，若依神我，則此身有作用；若不依之，則此身亦無作用。神我能支配物質性之身體，其餘二十四諦則必須依于神我始成意義，故神我乃為實存者。 (四)有食者（梵bhoktṛbhavāt  ）故，其餘二十四諦猶如食物，神我則如食者；有食物則必有食者以感受吟味其滋味。(五)為獨存而努力（梵kaivalyārtham pravṛtteḥ  ）故，如無神我，則吾人種種努力（例如為求解脫之努力）終歸無效，因果報應亦失其意義，故知神我必然實存于吾人之內。佛教反對上述之說，謂神我乃‘離蘊’之我，而以‘諸法無我’之主張評破妄執神我之諸論說。﹝金七十論卷上、百論卷上破神品、成唯識論述記卷一末﹞


