---
title: 四知
source: deerpark.app
---

### 三藏法數

﹝出佛說罵意經﹞ 〔一、天知〕，謂人一念心起，若善若惡，雖未形現，天神已自知之，照臨於上矣。 〔二、地知〕，謂人一念心起，若善若惡，雖未形現，地神已自知之，鑒察於下矣。 〔三、傍人知〕，謂人作善作惡，於隱僻之處，自謂無人知，而不知傍人已知之矣。 〔四、自知〕，謂心欲作善作惡，人雖未知，自意已先知之矣。



### 丁福保佛學大辭典

【名數】謂人起善惡之心時，四者直知之。天知，地知，傍人知。自知是也。出罵意經。



### 佛光大辭典

可分三種：(一)指天知、地知、旁人知、自知。據大明三藏法數卷十九載，人起善惡念之際，已有四者知悉，即天、地、旁人、自己。蓋人起善惡之心時，雖未現形，然天神已在上照臨，地神亦鑑察于下，即使于隱僻處作，旁人亦能知，而欲作善惡事時，人尚未知，自己已先知，故稱為四知。與後漢書列傳第四十四載述之楊震辭人贓賄時所說‘天知、神知、我知、子（汝）知’義同。﹝罵意經﹞

(二)指佛道修行者之四知。據法集名數經載，即：(一)知一切法種，而努力不令種子斷絕。(二)知一切說法，而努力如法修行。(三)知涅正道，而努力修習不退墮。(四)知漏盡智斷，即知漏盡智能斷除一切惑業，而精勤修習。﹝大藏法數卷二十三﹞

(三)指唯識宗所立，由名、事、自性假立、差別假立等四尋思觀所引發之四種決定正智。（參閱‘四如實智’1686）


