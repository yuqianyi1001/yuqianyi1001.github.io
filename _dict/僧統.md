---
title: 僧統
source: deerpark.app
---

**來源：丁福保佛學大辭典**

<p>【職位】僧官名。僧史略中曰：「姚秦初立僧官，稱為正。魏改之，稱為統。有沙門統，僧統，沙門都統三名。皇始年中法果初任沙門統。文成帝再興佛法後，罽賓沙門五人給僧統。孝文帝世初任曇曜為沙門都統。其後至隋世初起大統之稱，以曇延任之。」新譯仁王經下曰：「未來世中一切國王王子大臣，與我弟子橫立記籍，設官典主大小僧統非理役使，當知爾時佛法不久。」同良賁疏曰：「西國出家者，不立記籍，亦無主典，僧中統攝悉皆無矣。」</p>

**來源：佛光大辭典**

<p>北魏所設以統監全國僧尼事務之僧官。又稱沙門統、道人統、都統、昭玄統。大宋僧史略卷中載，姚興（393～416 在位）初立僧官，稱僧正。北魏皇始年間（ 396～397），趙郡沙門法果被征為沙門統。復有Y賓沙門師賢，于佛法重興後，魏帝親為落發，詔令師賢為僧統，僧統之官自師賢始。另據魏書釋老志載，北魏道武帝皇始年間，法果初任道人統。文成帝再興佛法後，于興安元年（452）詔令Y賓沙門師賢為眾僧之統，稱為道人統。未久，改稱沙門統，以曇曜任之，亦稱昭玄沙門都統，因中央僧官機構監福曹改稱昭玄寺之故。此後，一般稱為昭玄統。東魏時，稱昭玄統為國統。北齊文宣帝天保元年（550），詔置昭玄十統，以沙門法上為十統之首，稱為昭玄大統，其餘九人稱通統，所轄僧尼計四百餘萬。隋文帝開皇元年（581），敕任僧猛為隋國大統。十年，又置昭玄統等職。唐以後另設僧錄為僧官機構。﹝隋書百官志第二十二、第二十七﹞（參閱‘昭玄寺’3835、‘僧官’5731）</p>
