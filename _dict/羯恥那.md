---
title: 羯恥那
source: deerpark.app
---

**來源：丁福保佛學大辭典**

<p>【雜名】又作羯恥羅，伽絺那。譯曰煮狗人，斷獄官。玄應音義二十三曰：「羯恥那，此謂煮狗人。」行瑫之雜集論音義曰：「羯耶那，此云殺狗人。」了義燈二本曰：「羯恥羅，此云斷獄官。」瑜伽倫記五下曰：「羯恥那家者，謂旃荼羅即根本執惡。依執惡家，更作極惡，名羯恥那。如屠兒名執惡，執惡執刀杖等名羯恥那，此即典獄之類。又解：羯恥那家，此名堅勤家。」Khaṭika。</p>

**來源：佛光大辭典**

<p>梵語khaṭṭika。又稱羯恥羅、伽羅、伽縛那。意譯作煮狗人、殺狗人、斷獄官。指屠殺者流。若比丘眾祈願自己所行圓滿，則當遠離此類惡人，莫與之往來。大乘阿毗達磨雜集論卷八（大三一·七三一下）：‘所行圓滿者，遠離五種諸比丘眾所不行處故；何等為五？謂唱令家、淫女家、酤酒家，王家、旃荼羅羯恥那家。’﹝大方等大集經卷三十八、瑜伽論記卷五下、成唯識論了義燈卷二本、玄應音義卷二十三﹞</p>
