---
title: 常瞿利童女
source: deerpark.app
---

### 丁福保佛學大辭典

【天部】除蟲毒之尊也。常瞿利翻云大體，或作常瞿利毒女，又作常瞿利童子。毒女經謂「此常瞿利，雖現女人，而實非女，善男子，諸佛菩薩智慧神通，能為眾生現種種身，攝化諸毒。」此言其為男性也。童女經言：「我遊香醉山，見一童女，百福相好，莊嚴其身，以鹿皮為衣，以諸毒蛇為瓔珞，將諸毒蛇蟒之類，圍繞前後常為伴而戲。」此明其住於毒蟲之三昧也。成就法曰：「身綠色狀如龍王，具七頭，頂有圓光，應想四臂，右第一手持三股叉，第二手執三五基之孔雀尾，左第一手持黑蛇，第二手無畏。」


