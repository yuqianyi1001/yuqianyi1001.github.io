---
title: 四事不可思議
source: deerpark.app
---

### 三藏法數

﹝出增一阿含經﹞ 〔一、眾生不可思議〕，謂世間眾生，為從何來，復從何起；從此命終，當從何生；皆不可思議，故云眾生不可思議。 〔二、世界不可思議〕，謂一切世界，皆由眾生業力而成，成而復壞，壞而復成，始終相續，無有斷絕，故云世界不可思議。 〔三、龍境界不可思議〕，謂龍降雨，非從口出，亦不從眼耳鼻出，但龍有大神力，意之所念，若善若惡，皆能作雨，故云龍境界不可思議。 〔四、佛境界不可思議〕，謂如來之身，清淨無染，不可漠測，不可言長，不可言短；與夫梵音深遠，智慧辯才，現通說法，一切人天二乘等眾皆莫能測，故云佛境界不可思議。（二乘者，聲聞乘、緣覺乘也。）



### 丁福保佛學大辭典

【名數】見不可思議條。

參照：<a href="/dict/不可思議">不可思議</a>


