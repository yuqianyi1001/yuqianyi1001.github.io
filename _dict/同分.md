---
title: 同分
source: deerpark.app
---
### 佛光大辭典

梵語sabhāga。(一)又作有分、等分。分，自己之作用之義。 即根（感官之機能）、境（對象）、識（認識之主體）三者相互交涉，各別實現其自業之作用，各別完成其任務，稱為同分。例如，眼根之自業為取色境，眼識之自業為緣色境，而色境之自業，則為眼根及眼識所取；如此，根、境、識三者相互交涉。各別實現其自業。反之，根、境、識三者若僅止于相互交涉，而不實現其各別之自業，則稱為彼同分（梵tat -sabhāga ），又作餘有分、非等分。蓋彼同分非為同分，然其與彼（指同分）種類相同，故稱彼同分。此外，同分、彼同分二者，亦稱為等分、非等分；自分、彼分；有分、餘有分。﹝俱舍論卷二、順正理論卷六、大毗婆沙論卷七十一、卷七十二、雜阿毗曇心論卷一﹞（參閱‘彼同分’3204）

(二)為‘眾同分’之略稱。指有情眾生之共性或共因。為俱舍七十五法之一，唯識百法之一。﹝俱舍論卷五﹞（參閱‘眾同分’4749）



### 法相辭典

★成唯識論一卷十六頁雲：復如何知異色心等有實同分？契經說故。如契經說：此天同分，此人同分。乃至廣說。此經不說異色心等有實同分；為證不成。若同智言，因斯起故，知實有者；則草木等應有同分。又于同分起同智言，同分復應有別同分。彼既不爾；此雲何然。若謂為因，起同事欲，知實有者；理亦不然。宿習為因，起同事欲。何要別執有實同分。然依有情身心相似分位差別，假立同分。

★二解　俱舍論五卷一頁雲：如是已辯得非得相；同分者何？頌曰：同分有情等。論曰：有別實物，名為同分。謂諸有情，展轉類等。本論說此，名眾同分。此復二種。一、無差別，二、有差別。無差別者：謂諸有情、有情同分。一切有情、各等有故。有差別者：謂諸有情、界地趣生種姓男女近事芻學無學等各別同分。一類有情各等有故。復有法同分。謂隨蘊處界、若無實物、無差別相、名同分者；展轉差別諸有情中，有情有情、等無差別。覺及施設，不應得有。如是蘊等，等無差別，覺及施設，如理應知。頗有死生不舍不得有情同分，應作四句。第一句者，謂是處死，還生是處。第二句者，謂入正性離生位時，舍異生同分，得聖者同分。第三句者，謂是趣死，生餘趣等。第四句者，謂除前相。若別有實物，名異生同分；何用別立異生性耶。非異人同分，別有人性故。又非世間現見同分。以非色故。亦非覺慧所能了別。無別用故。世雖不了有情同分；而于有情，謂無差別。故設有體，亦何所用。又何因不許有無情同分。諸谷麥豆金鐵庵羅半娜娑等，亦有自類互相似故。又諸同分、展轉差別；如何于彼、更無同分，而起無別覺施設耶。又應顯成勝論所執。彼宗執有總同句義；于一切法總同言智，由此發生。彼復執有同異句義；于異品類同異言智，由此發生。毗婆沙師作如是說：彼執與此、義類不同。以說一物、于多轉故。又縱于彼、若顯不顯；然此同分、必有實物。契經說故。如世尊言：若還來此，得人同分。乃至廣說。雖有是說；而不說言別有實物名為同分。若爾；所說同分是何？即如是類諸行生時，于中假立人同分等。如諸谷麥豆等同分。此非善說。違我宗故。



### 丁福保佛學大辭典

【術語】俱舍七十五法中心不相應行法十四之第三。使諸法相同之因名為同分。是為一實法，由有此實法而使物同也。此有二種：一名眾生同分，又名有情同分。二名法同分。人畜等之有情相同。謂之眾生同分，有情同分。蘊處界等之法相同，名為法同分，又眾生同分分二類：一為無差別同分，一切有情，一類同等，異於非情上之同分也。二為有差別同分，諸有情中三界九地五趣四生婆羅門剎利等之稱，有男女等乃至四向四果各別之同分。又法同分有無差別有差別。俱舍論五曰：「有別實物名為同分，謂諸有情展轉類等，本論說此為眾同分。此復二種：一無差別，二有差別。（中略）復有法同分，謂隨蘊處界。」

分別十八界有同分彼同分之一門，同分之義稍異。見彼同分條。

參照：<a href="/dict/彼同分">彼同分</a>



