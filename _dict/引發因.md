---
title: 引發因
source: deerpark.app
---

### 法相辭典

★瑜伽五卷十一頁雲：依隨順因依處，施設引發因。所以者何？由欲系善法、能引欲系諸勝善法。如是欲系善法，能引色無色系、及不系善法。由隨順彼故。如欲系善法，如是色系善法。能引色系諸勝善法、及無色系善法、不系善法。如色系善法，如是無色系善法，能引無色系諸勝善法、及不系善法。如無色系善法，如是不系善法，能引不系諸勝善法、及能引發無為作證。又不善法、能引諸勝不善法。謂欲貪、能引嗔、癡、慢、見、疑、身惡行、語惡行、意惡行。如欲貪、如是嗔、癡、慢、見、疑、隨其所應，盡當知。如是無記法，能引善不善無記法。如善不善無記種子阿賴耶識。又無記法、能引無記勝法。如段食，能引受生有情、令住，令安，勢力增長。由隨順彼故。是故依隨順依處，施設引發因。

★二解　瑜伽三十八卷九頁雲：即初種子所生起果，望後種子所牽引果，名引發因。無記中雲：芽莖葉等，展轉相續，望彼稼穡，若成若熟，為引發因。雜染中雲：從無明支、乃至有支，展轉引發後後相續，望于餘生生老死等，為引發因。清淨中雲：即自種子所生一切菩提分法，漸次能證若有餘依若無餘依二涅界，名引發因。

★三解　成唯識論八卷一頁雲：十一、隨順依處。謂無記染善現種諸行，能隨順同類勝品諸法；即依此處，立引發因。謂能引起同類勝行，及能引得無為法故。



### 三藏法數

謂欲界繫縛善法，能引欲界繫縛諸勝善法也。又能引色界、無色界繫縛及不繫縛善法，乃至無色界繫縛善法，能引無色界諸勝善法及不繫縛善法等，是名引發因。



### 丁福保佛學大辭典

【術語】十因之一。見十因條。

參照：<a href="/dict/十因">十因</a>


