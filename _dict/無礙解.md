---
title: 無礙解
source: deerpark.app
---

**來源：陳義孝佛學常見辭彙**

<p>又名無礙辯。見四無礙解條。</p>

**來源：法相辭典**

<p>★如四無礙解中說。</p><p>★二解　俱舍論二十七卷八頁雲：已辯願智；無礙解者：頌曰：無礙解有四。謂法、義、詞、辯。名、義、言、說道，無退智為性。法詞唯俗智。五二地為依。義、十六，辯、九，皆依一切地。但得必具四。餘如無諍說。論曰：諸無礙解，總說有四。一、法無礙解。二、義無礙解。三、詞無礙解。四、辯無礙解。此四總說，如其次第，以緣名義言及說道不可退轉智為自性。謂無退智，緣能詮法，名句文身，立為第一。緣所詮義，立為第二。緣方言詞，立為第三。緣應正理無滯礙說，及緣自在定慧二道，立為第四。此則總說無礙解體，兼顯所緣。于中法詞二無礙解，唯俗智攝。緣名身等，及世言詞，事境界故。法無礙解，通依五地。謂欲界，四靜慮。以于上地，無名等故。詞無礙解，唯依二地。謂欲界初靜慮。以于上地，無尋伺故。義無礙解，十六智攝。謂若諸法，皆名為義，義無礙解則十智攝。若唯涅名為義者；義無礙解，則六智攝。謂俗、法、類、滅、盡、無生。辯無礙解，九智所攝。謂唯除滅。緣說道故。此二通依一切地起。謂依欲界，乃至有頂。辯無礙解，于說道中，許隨緣一皆得起故。施設足論，釋此四言：緣名句文，此所詮義。即此一二，多男女等言別。此無滯說，及所依道，無退轉智，如次建立法義詞辯無礙解名。由此顯成四種次第。有餘師說：詞謂一切訓釋言詞。如有說言：有變礙故名為色等。辯謂展轉言無滯礙。傳說此四無礙解生，如次慣習算計佛語聲明因明為前加行。若于四處未得善巧；必不能生無礙解故。理實一切無礙解生，唯學佛語能為加行。如是四種無礙解中，隨得一時，必具得四。非不具四，可名為得。</p>

**來源：丁福保佛學大辭典**

<p>【術語】又云無礙辯。見四無礙解條。</p><p>參照：<a href="/dict/四無礙解">四無礙解</a></p>
