---
title: 求那
source: deerpark.app
---

**來源：丁福保佛學大辭典**

<p>【術語】Guṇa，由原質之意言之，原質者，必有活動，為作者之意，遂為德之意。勝論師六句義中之第二。譯曰依，依止。地水火風等實體之色聲香味等之德也。因而十句義論謂為德句義，而求那之數有不同。百論疏上中曰：「求那此云依諦，有二十一法：謂同異合離數量好醜八也；次有苦樂憎愛愚智勤惰，亦八也；次有五塵，即色聲香味觸也。」十句義論曰：「二十四德，名德句義。何者名為二十四德？一色二味，（中略）二十三非法，二十四聲，如是為二十四德。」楞伽經二：「外道亦說有常作者，離於求那周徧不滅。」又，數論有喜憂闇三德之談，謂之三求那。</p>
