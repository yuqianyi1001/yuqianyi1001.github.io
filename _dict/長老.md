---
title: 長老
source: deerpark.app
---

### 陳義孝佛學常見辭彙

年高德邵的比丘。



### 丁福保佛學大辭典

【術語】通稱道高臈長之比丘。如長老舍利弗，長老須菩提等。漢書外戚傳曰：「近世之事，語尚在長老之耳。」增一阿含經曰：「阿難白世尊：如何比丘當云何自稱名號？世尊告曰：若小比丘向大比丘稱長老，大比丘稱小比丘稱名字。」十誦律曰：「佛言：從今下座比丘喚上座言長老，爾時但喚長老不便。佛言：從今喚長老某甲，如喚長老舍利弗長老目犍連。」金剛經纂要上曰：「長老者德長年老，唐譯曰具壽，壽即是命。魏譯曰慧命，以慧為命。」

【職位】禪家稱住持之僧為長老。勅修清規住持章曰：「始奉其師為住持，而尊之曰長老。」祖庭事苑曰：「今禪宗住持之者必呼長老。」行事鈔下二之二曰：「毘尼母云：五十夏已去，一切沙門國王之所尊敬，是耆宿長老。」



### 佛光大辭典

梵語sthavira（音譯作悉他薛羅），巴利語thera（音譯作涕羅）。指年齡長而法臘高，智德俱優之大比丘。又稱上座、上首、首座、耆年、耆宿、耆舊、老宿、長宿、住位。長阿含卷八眾集經列舉三種長老：(一)年耆長老（巴jāti-thera ），指入佛道經年之僧。(二)法長老（巴dhamma-thera  ），指精通教法之高僧。(三)作長老（巴sammuti-thera  ），為世俗假名之長老。集異門足論卷四則列舉三種上座： (一)生年上座，指年齡較長之耆舊。(二)法性上座，指受具足戒之知法者，年雖二十或二十五亦得受此尊稱。(三)世俗上座，指在家護法中有財勢之長者。由上述可知長老雖系對年、臘高者之敬稱，然未必為年老者。增一阿含經卷二十二（大二·六五九下）：‘我今謂長老，未必先出家，修其善本業，分別于正行。設有年幼少，諸根無漏缺；正謂名長老，分別正法行。’

此外，我國與日本之禪林多稱接引學人之師家為長老，如敕修百丈清規卷上住持章、景德傳燈錄卷六禪門規式、禪苑清規卷八龜鏡文等所載。又梵語āyuṣmat，譯作‘具壽’，亦指長老。﹝中阿含卷二十長老上尊睡眠經、增一阿含經卷三十七、十誦律卷三十九、善見律毗婆沙卷一、四分律行事鈔卷下二、金剛經纂要卷上、南海寄歸內法傳卷三、釋氏要覽卷上﹞（參閱‘具壽’3079）


