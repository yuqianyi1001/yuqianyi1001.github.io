---
title: 五功德門
source: deerpark.app
---

**來源：丁福保佛學大辭典**

<p>【術語】淨土論所云：得往生於彌陀淨土，而成就之五種功德也。為配於五念門而立者。真宗謂五種中初二門為現生正定聚之益。淨土論曰：「一者近門，二者大會眾門，三者宅門，四者屋門，五者園林遊戲地門。此五種門，初四種門成就入功德，第五門成就出功德。入第一門者，以禮拜阿彌陀佛為生彼國故得生安樂世界，是名入第一門。入第二門者，以讚歎阿彌陀佛隨順名義，稱如來名，依如來光明智相修行故，得入大會眾數，是名入第二門。入第三門者，以一心專念作願生彼修奢摩他寂靜三昧行故，得入蓮華藏世界，是名入第三門。入第四門者，以專念觀察彼妙莊嚴修毘婆舍那故，得到彼所受用種種法味樂，是名入第四門。出第五門者，以大慈悲，觀察一切苦惱眾生，示應化身，迴入生死園煩惱林中，遊戲神通至教化地，以本願力迴向故，是名第五門。菩薩入四種門自利行成就。應知，菩薩出第五門迴向利益他行成就。」</p>

**來源：佛光大辭典**

<p>出于天親之淨土論。謂往生極樂淨土所得之五種果相。又作功德五念門、五果門。即：(一)近門，初至淨土，入大乘正定聚，而近阿耨多羅三藐三菩提。(二)大會眾門，生淨土已，即入如來大會眾之數。(三)宅門，入大眾之數，即至修行安心之宅。(四)屋門，既入宅已，則至修行所居之屋寓。(五)園林遊戲地門，修行成就已，即至教化之地。其中，前四門成就入之功德，第五門成就出之功德。﹝往生論注卷下、往生論注略鈔卷下、教行信證六要鈔卷六﹞（參閱‘五念門’1109）</p>
