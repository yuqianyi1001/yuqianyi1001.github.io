---
title: 五下分結
source: deerpark.app
---

**來源：法相辭典**

<p>★瑜伽十四卷十四頁雲：又有二種下分。謂見道、是修道下分。欲、色、是色無色界下分。約此二種下分，說五下分結。依初下分，說薩迦耶見、戒禁取、疑。依第二下分，說貪欲、嗔恚。</p>

**來源：三藏法數**

<p>﹝出天台四教儀集註﹞ 下分結者，即欲界之結惑也。 〔一、貪結〕，貪者，貪著無厭也。謂欲界眾生，於順情境上，起於貪心，無有厭足，由此貪惑，繫縛三界，無有出期，故名結也。（三界者，欲界、色界、無色界也。） 〔二、瞋結〕，瞋者，忿怒之心也。謂欲界眾生，於違情境上，起於瞋心，而不自已，由此瞋惑，繫縛三界，無有出期，故名結也。 〔三、身見結〕，身見者，謂欲界眾生，於名色五陰、十二入、十八界，妄計為身。由此見惑，繫縛三界，無有出期，故名結也。（名色者，名即心也；色即色身也。五陰者，色陰、受陰、想陰、行陰、識陰也。十二入者，眼入、耳入、鼻入、舌入、身入、意入、色入、聲入、香入、味入、觸入、法入也。十八界者，眼界、色界、眼識界；耳界、聲界、耳識界；鼻界、香界、鼻識界；舌界、味界、舌識界；身界、觸界、身識界；意界、法界、意識界也。） 〔四、戒取結〕，戒取者，謂諸外道，於非戒中取以為戒，即邪戒也。由此邪執，繫縛三界，無有出期，故名結也。 〔五、疑結〕，疑者，迷心乖理，狐疑不決也。謂欲界眾生，由此疑惑，迷真逐妄，背覺合塵，由此疑惑，繫縛三界，無有出期，故名結也。</p>

**來源：丁福保佛學大辭典**

<p>【術語】三界中，欲界之結惑曰下分結，立五結：一貪結，貪欲之煩惱。二瞋結，瞋恚之煩惱。三身見結，我見之煩惱。四戒取結，取執非理無道邪戒之煩惱。五疑結，狐疑諦理之煩惱。此五惑於欲界而起者，且為之不能超脫欲界，故謂之下分結。俱舍論謂之順下分。見俱舍論二十一、大乘義章五末，四教儀集註中，三藏法數二十四。</p><p>【術語】謂繫縛有情於欲界之五種煩惱。見結條附錄。</p><p>參照：<a href="/dict/結">結</a></p>

**來源：佛光大辭典**

<p>梵語pañca-āvarabhāgīya-saṃyojanāni。指順益下分界之五種結惑。乃對五上分結而立五下分結。全稱五順下分結。略稱五下結、五下。即三界中之下分界（欲界）之五種結惑，系縛眾生，令其不得超脫其界。五下分結即：(一)欲貪，于順情境上生起貪著之心而無有厭足。(二)嗔恚，于違情境上生起嗔恨之心而不自已。(三)有身見，于名（心）、色（色身）、五陰、十二入、十八界等妄計為身，執著我見。(四)戒禁取見，取執非理無道之邪戒。(五)疑，迷心乖理，狐疑不決，由此疑惑而迷真逐妄，背覺合塵。</p><p>欲界眾生由于上述之欲貪與嗔恚二結，遂不得超離欲界，若有能超離者，由有身見等後三結，終亦還下于欲界，故偏立此五種，稱為順下分結。五順下分結以三十一事為自性，所謂欲貪與嗔恚各為欲界五部之所斷，故有十事；有身見為三界見苦所斷，故有三事；戒禁取見為三界各見苦、見道所斷，故有六事；疑為三界各四部之所斷，故有十二事，總成三十一事。﹝雜阿含經卷三十二、俱舍論卷二十一、大毗婆沙論卷四十九、順正理論卷五十四、大乘義章卷五末﹞（參閱‘五部’1154）</p>
