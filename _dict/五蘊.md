---
title: 五蘊
source: deerpark.app
---

**來源：陳義孝佛學常見辭彙**

<p>蘊是積集的意思，五蘊就是色蘊、受蘊、想蘊、行蘊、識蘊。色就是一般所說的物質，變礙為義，是地、水、火、風四大種所造；受就是感受，領納為義，其中包括苦、樂、捨三受；想就是想像，於善惡憎愛等境界中，取種種相，作種種想；行就是行為或造作，由意念而行動去造作種種的善惡業；識就是了別的意思，由識去辨別所緣所對的境界。在此五蘊中，前一種屬於物質，後四種屬於精神，乃是構成人身的五種要素。</p>

**來源：法相辭典**

<p>★瑜伽二十七卷十四頁雲：謂蘊有五。則色蘊受蘊想蘊行蘊識蘊。雲何色蘊？謂諸所有色，一切皆是四大種及四大種所造。此復若過去，若未來，若現在，若內，若外，若粗，若細，若劣，若勝，若遠，若近，總名色蘊。雲何受蘊？謂或順樂觸為緣諸受，或順苦觸為緣諸受，或順不苦不樂觸為緣諸受。復有六受身。則眼觸所生受，耳鼻舌身意觸所生受。總名受蘊。雲何想蘊？謂有相想，無相想，狹小想，廣大想，無量想，無諸所有無所有處想。復有六想身。則眼觸所生想，耳鼻舌身意觸所生想。總名想蘊。雲何行蘊？謂六思身。則眼觸所生思，耳鼻舌身意觸所生思。復有所餘除受及想諸心法等，總名行蘊。雲何識蘊？謂心意識。復有六識身。則眼識、耳鼻舌身意識。總名識蘊。</p><p>★二解　集論一卷一頁雲：何因蘊唯有五？為顯五種我事故。謂身具我事，受用我事，言說我事，造作一切法非法我事，彼所依止我自體事。雜集論一卷三頁雲：于此五中，前四是我所事。第五即我相事。言身具者，謂內外色蘊所攝。受等諸蘊受用等義，相中當說。彼所依止我自體事者：謂識蘊，是身具等所依我相事義。所以者何？世間有情，多于識蘊計執為我；于餘蘊計執我所。</p><p>★三解　集異門論十一卷一頁雲：五蘊者：一、色蘊，二、受蘊，三、想蘊，四、行蘊，五、識蘊。雲何色蘊？答：諸所有色，若過去，若未來，若現在，若內，若外，若粗，若細，若劣，若勝，若遠，若近；如是一切，略為一聚，說名色蘊。雲何受蘊？答：諸所有受，若過去，若未來，若現在，若內，若外，若粗，若細，若劣，若勝，若遠，若近；如是一切，略為一聚，說名受蘊。雲何想蘊？答：諸所有想，若過去，若未來，若現在，若內，若外，若粗，若細，若劣，若勝，若遠，若近；如是一切，略為一聚，說名想蘊。雲何行蘊？答：諸所有行，若過去，若未來，若現在，若內，若外，若粗，若細，若劣，若勝，若遠，若近；如是一切，略為一聚，說名行蘊。雲何識蘊？答：諸所有識，若過去，若未來，若現在，若內，若外，若粗，若細，若劣，若勝，若遠，若近；如是一切，略為一聚，說名識蘊。如彼卷一頁至十二頁廣釋。</p><p>★四解　法蘊足論九卷九頁雲：一時薄伽梵，在室羅筏，住逝多林給孤獨園。爾時世尊告芻眾：有五種蘊。何等為五？謂色蘊，受蘊，想蘊，行蘊，識蘊。是名五蘊。雲何色蘊？謂諸所有色，一切皆是四大種及四大種所造。是名色蘊。雲何受蘊？謂諸受、等受、別受、受性、受所攝，是名受蘊。復有二受，說名受蘊。謂身受，心受。雲何身受？謂五識身相應諸受，乃至受所攝；是名身受。雲何心受？謂意識相應諸受，乃至受所攝；是名心受。復有二受，說名受蘊。謂有味受，無味受。雲何有味受？謂有漏作意相應諸受，乃至受所攝；是名有味受。雲何無味受？謂無漏作意相應諸受，乃至受所攝；是名無味受。有作是說：欲界作意相應受，名有味受。色無色界作意相應受，名無味受。今此義中，有漏作意相應受，名有味受。無漏作意相應受，名無味受。如有味受，無味受，如是墮受，不墮受，耽嗜依受，出離依受，順結受，不順結受，順取受，不順取受，順纏受，不順纏受，世間受，出世間受，亦爾。復有三受，說名受蘊。謂樂受，苦受，不苦不樂受。雲何樂受？謂順樂觸所生身樂心樂，平等受受所攝，是名樂受。復次修初第二第三靜慮順樂受觸所起心樂，平等受受所攝，是名樂受。雲何苦受？謂順苦觸所生身苦心苦，不平等受受所攝，是名苦受。雲何不苦不樂受？謂順不苦不樂觸所生身舍心舍，非平等非不平等受受所攝，是名不苦不樂受。復次修未至定，靜慮中間，第四靜慮及無色定，順不苦不樂觸所生心舍，非平等非不平等受受所攝，是名不苦不樂受。復有四受，說名受蘊。謂欲界受，色界受，無色界受，不系受。雲何欲界受？謂欲界作意相應諸受，乃至受所攝，是名欲界受。雲何色界受？謂色界作意相應諸受，乃至受所攝，是名色界受。雲何無色界受？謂無色界作意相應諸受，乃至受所攝，是名無色界受。雲何不系受？謂無漏作意相應諸受，乃至受所攝，是名不系受。復有五受，說為受蘊。謂樂受，苦受，喜受，憂受，舍受。如是五受，廣說如根品。復有六受，說為受蘊。謂眼觸所生受，耳鼻舌身意觸所生受。雲何眼觸所生受？謂眼及色為緣，生眼識。三和合故；生觸。觸為緣故，生受。此中眼為增上，色為所緣，眼觸為因，眼觸為等起，是眼觸種類，是眼觸所生，與眼觸所生作意相應，于眼識所了別色諸受，乃至受所攝；是名眼觸所生受。如是耳鼻舌身意觸所生受，廣說亦爾。是名受蘊。如受蘊，如是想蘊，識蘊，如其所應，廣說亦爾。雲何行蘊？謂行蘊有二種。一、心相應行蘊。二、心不相應行蘊。雲何心相應行蘊？謂思，觸，作意，廣說乃至諸所有智，見，現觀。復有所餘如是類法，與心相應。是名心相應行蘊。雲何心不相應行蘊？謂得，無想定，廣說乃至文身。復有所餘如是類法，不與心相應，是名心不相應行蘊。如是心相應行蘊，心不相應行蘊，總名行蘊。</p>

**來源：三藏法數**

<p>﹝出大乘廣五蘊論﹞ 蘊者，積聚之義。謂眾生由此五法積聚成身，復因此身積聚有為煩惱等法，能受無量生死也。亦名五陰者，陰即蓋覆之義，謂能蓋覆真性也。翻譯名義云：積集有為，蓋覆真性。是也。 〔一、色蘊〕，色即質礙之義。謂眼、耳、鼻、舌、身諸根和合積聚，故名色蘊。 〔二、受蘊〕，受即領納之義。謂六識與六塵相應，而有六受，和合積聚，故名受蘊。（六識、六塵、六受者，眼識受色塵，耳識受聲塵，鼻識受香塵，舌識受味塵，身識受觸塵，意識受法塵也。） 〔三、想蘊〕，想即思想之義。謂意識與六塵相應，而成六想，和合積聚，故名想蘊。（六想者，謂意識著色想色、著聲想聲、著香想香、著味想味、著觸想觸、著法想法也。） 〔四、行蘊〕，行即遷流造作之義。謂因意識思想諸塵，造作善惡諸行，和合積聚，故名行蘊。 〔五、識蘊〕，識即了別之義。謂以眼、耳、鼻、舌、身、意六種之識，於諸塵境上，照了分別，和合積聚，故名識蘊。</p><p>（亦名五陰。）蘊，積聚也。謂積聚色受想行識五法以成身也。如來為迷心偏重者，合眼耳鼻舌身五根，但名為色；開意之一根，為受想行識，令其細觀於心，是為合色開心，故說五蘊也。</p>

**來源：丁福保佛學大辭典**

<p>【術語】色受想行識之五法，皆積集為性者，故云五蘊。</p><p>【術語】梵語之塞犍陀Skandha，舊譯為陰，又譯為眾，新譯為蘊。陰者積集之義。眾者眾多和聚之義，亦蘊之義也。是顯數多積集之有為法自性。作有為法之用，無純一之法，或同類，或異類，必多數之小分相集而作其用故，則概謂之陰，或蘊（陰者蔭覆之義，舊譯之一義也。見陰條），大別之五法：一、色蘊，總該五根五境等有形之物質。二、受蘊，對境而承受事物之心之作用也。三、想蘊，對境而想像事物之心之作用也。四、行蘊，其他對境關於瞋貪等善惡一切之心之作用也。五、識蘊，對境而了別識知事物之心之本體也。以一有情徵之，則色蘊之一即身，他四蘊即心也。心之中，受想行之三者心性上各為一種特別之作用，故名之為心所有法，即心王所有之法（略云心所），識之一者為心之自性，故名之為心王。蓋五蘊為身心之二法，如色界欲界有身之有情，從五蘊而成，如無色界無身之有情，自四蘊（除色蘊）而成也。毘婆尸佛經上曰：「五蘊幻身，四相遷變。」增一阿含經二十七曰：「色如聚沫，受如浮泡，想如野馬，行如芭蕉，識為幻法。」</p><p>參照：<a href="/dict/陰">陰</a></p>

**來源：佛光大辭典**

<p>梵語pañca-skandha，巴利語pañca khandhā。又作五陰、五眾、五聚。三科之一。蘊，音譯作塞健陀，乃積聚、類別之意。即類聚一切有為法之五種類別。(一)色蘊（梵rūpa -skandha ），即一切色法之類聚。(二)受蘊（梵vedanā -skandha ），苦、樂、舍、眼觸等所生之諸受。(三)想蘊（梵saṃjñā -skandha ），眼觸等所生之諸想。(四)行蘊（梵saṃskāra -skandha ），除色、受、想、識外之一切有為法，亦即意志與心之作用。(五)識蘊（梵vijñāna -skandha ），即眼識等諸識之各類聚。</p><p>五蘊系總一切有為法之大別，在俱舍等所立七十五法中，總類聚有為之七十二法為五蘊，唯識家則立百法，合有為之九十四法攝為五蘊，皆不包括無為法。</p><p>五蘊通有漏、無漏及善、不善、無記三性，故諸論中亦以各種名稱說明其種別，如大毗婆沙論卷七十五等，在五蘊之中，特以屬于有漏者名為五取蘊。大乘義章卷八本更就有漏、無漏及三性，總立九種，即：(一)生得善陰，(二)方便善陰，(三)無漏善陰，(四) 不善五陰，(五)穢污五陰，(六)報生五陰，(七)威儀五陰，(八)工巧五陰，(九)變化五陰。其中前三者為善，第四為不善，後五者為無記；又第三屬無漏，其餘均屬有漏。又摩訶止觀卷五上及大乘法苑義林章卷五本等，亦各出其說。</p><p>小乘多數派別由對五蘊之分析，得出‘人無我’之結論，主張‘人我’為五蘊之暫時和合，唯有假名，而無實體。大乘學說不僅否認五蘊和合體（人我）之真實性，亦否認五蘊本身之真實性，進而發展‘法無我’之理論。﹝北本涅經卷三十九、般若心經、集異門足論卷十一、俱舍論卷一、卷二十九、瑜伽師地論卷五十四、大乘阿毗達磨雜集論卷一、大毗婆沙論卷七十四、顯揚聖教論卷五、順正理論卷一、卷二﹞</p>
