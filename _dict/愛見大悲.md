---
title: 愛見大悲
source: deerpark.app
---

### 陳義孝佛學常見辭彙

自己雖未斷煩惱卻運用大悲以救濟眾生。愛是指思惑，見是指見惑。



### 丁福保佛學大辭典

【術語】不斷煩惱而運大悲以救眾生也。愛者思惑，見者見惑。小乘之菩薩，於三大阿僧祇劫間，發四弘誓願，修六度萬行，濟度眾生。然未斷見思之煩惱，為伏惑行因，故認能愛所愛二相，其大悲亦虛妄不淨，故令人為疲厭之想，當捨離之也。



### 佛光大辭典

指不離于愛見之大悲。即未證實相之理，承認有能愛、所愛二相而起大悲之謂。于注維摩詰經卷五，曾舉諸家之釋，鳩摩羅什謂（大三八·三七八上）：‘未能深入實相，見有眾生，心生愛著，因此生悲，名為愛見大悲。愛見大悲虛妄不淨，能令人起疲厭想，故應舍離。’僧肇謂（大三八·三七八上）：‘若自調者，應先觀己病及眾生病，因緣所成，虛假無實，宜以此心而起悲也。若此觀未純，見眾生愛之而起悲者，名愛見悲也。此悲雖善，而雜以愛見有心之境，未免于累，故應舍之。’道生則謂（大三八·三七八中）：‘作上二觀，起大悲之時，若于觀中有愛念心，又見眾生而欲拔濟之者，為愛見大悲也。’﹝維摩經義記卷三本、維摩經義疏卷四（吉藏）﹞


