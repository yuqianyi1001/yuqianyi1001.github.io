---
title: 觀經化前序
source: deerpark.app
---

### 丁福保佛學大辭典

【術語】唐善導科分觀經之序分與他師異意，以如是我聞之一句（通常六成就中信成就聞成就之二）為證信序，一時佛至而為上首之數句（通常六成就中之後四成就）為化前序。是為未入觀經教化前之序釋，通述釋迦一代之化相者也。何則？本經之正說，降臨王宮而後起，非靈鷲山上之事，故此序與本經之正說無切實之關係也。因是科之為化前序，使觀經以前之諸經攝在此序中也。


