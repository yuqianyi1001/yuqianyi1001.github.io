---
title: 十智
source: deerpark.app
---

**來源：法相辭典**

<p>★瑜伽一百卷二十頁雲:復有十智，能覺一切所知境界。謂法智、類智、若世俗智、</p><p>★若他心智、若苦等智、盡無生智。此廣分別，如聲聞地。</p><p>★二解　品類足論一卷六頁雲：諸所有智者：有十智。謂法智、類智、他心智、世俗智、苦智、集智、滅智、道智、盡智、無生智。法智雲何？謂緣欲界系諸行，諸行因，諸行滅，諸行能斷道，諸無漏智。復有緣法智及法智地諸無漏智，亦名法智。類智雲何？謂緣色無色界系諸行，諸行因，諸行滅，諸行能斷道，諸無漏智。復有緣類智及類智地諸無漏智，亦名類智。他心智雲何？謂若智修所成，是修果，依止修，已得不失，知欲色界系和合現前他心心所，及一分無漏他心心所。皆名他心智。世俗智雲何？謂諸有漏慧。苦智雲何？謂于五取蘊，思惟非常苦空非我，所起無漏智。集智雲何？謂于有漏因，思惟因集生緣，所起無漏智。滅智雲何？謂于擇滅，思惟滅靜妙離，所起無漏智。道智雲何？謂于聖道，思惟道如行出，所起無漏智。盡智雲何？謂自遍知我已知苦，我已斷集，我已證滅，我已修道，由此而起智見明覺解慧光觀，皆名盡智。無生智雲何？謂自遍知我已知苦，不復當知，我已斷集，不復當斷，我已證滅，不復當證，我已修道，不復當修；由此而起智見明覺解慧光觀；皆名無生智。</p><p>★三解　入阿毗達磨論下三頁雲：智有十種。謂法智、類智、世俗智、他心智、苦智、集智、滅智、道智、盡智、無生智。于欲界諸行及彼因滅加行無間解脫勝進道，並法智地中所有無漏智，名法智。無始時來，常懷我執；今創見法，故名法智。于色無色界諸行及彼因滅加行無間解脫勝進道，並類智地中所有無漏智，名類智。隨法智生，故名類智。諸有漏慧，名世俗智。此智多于瓶衣等世俗事轉，故名世俗智。此有二種。一、染污，二、不染污。染污者，復有二種。一、見性，二、非見性。見性有五。謂有身見、邊執見、邪見、見取、戒禁取。非見者，謂疑貪嗔慢無明忿害等相應慧。不染污者，亦有二種。一、善，二、無覆無記。無覆無記者，非見。不推度故。是慧及智善者，若五識俱；亦非見。是慧及智，若意識俱；是世俗正見，亦慧亦智。諸定生智，能了知他欲色界系一分無漏現在相似心心所法，名他心智。此有二種。一、有漏，二、無漏。有漏者，能了知他欲色界系心心所法。無漏者，有二種，一、法智品，二、類智品。法智品者，知法智品心心所法。類智品者，知類智品心心所法。此智不知色、無為、心不相應行，及過去、未來、無色界系一切根地補特伽羅勝心心所，皆不能知。于五取蘊果分，有無漏智。作非常苦空非我行相轉；名苦智。于五取蘊因分，有無漏智，作因集生緣行相轉；名集智。于彼滅，有無漏智，作滅靜妙離行相轉；名滅智。于彼對治得涅道，有無漏智。作道如行出行相轉；名道智。有無漏智，作是思惟：苦我已知，集、我已斷，滅、我已證，道、我已修，盡行相轉；名盡智。有無漏智，作是思惟：苦、我已知，不復更知；乃至道，我已修，不復更修；無生行相轉；名無生智。此後二智，不推度故，非見性。他心智，唯見性。餘六智，通見性非見性。世俗智，唯有漏。他心智，通有漏及無漏。餘八智，唯無漏。滅智唯無為緣。他心苦集道智唯有為緣。餘五智通有為無為緣。苦集智唯有漏緣。滅道智，唯無漏緣。餘六智，通有漏無漏緣。法智在六地。謂四靜慮，未至，中間。類智在九地。謂前六地，下三無色。他心智在四地。謂四靜慮。世俗智，在一切地。餘六智，法智品者，在六地。類智品者，在九地。</p>

**來源：丁福保佛學大辭典**

<p>【名數】於小乘立十智，以攝一切之智。一世俗智，見諦以前一切凡夫之智也，與煩惱相應，故稱有漏智。二法智，證欲界苦集滅道之智也。三類智，證上二界苦集滅道之智也。四苦智，知上下界苦諦之智也。五集智，知上下界集諦之智也。六滅智，知上下界滅諦之智也。七道智，知上下界道諦之智也。法智已下之六智，皆無漏智也。是為上之八智，但異其分類之法耳。八他心智，知他人心之智也。九盡智，既斷盡一切煩惱，則知我既知苦，斷集，證滅，修道。即斷盡煩惱時所生之自信智也。十無生智，是限於利根羅漢所有之智也，既知斷證修之事畢，更無知斷證修之事，故云無生。自覺此無生而知我不再知斷證修之智也。鈍根之羅漢，有更退沒而再要知斷證修者，則不能具此智。見俱舍論二十六。</p><p>大乘說如來所具之十智：一三世智，於三世法通達圓明之智也。二佛法智，通達一切佛法說法度生之智也。三法界無礙智，知一切眾生本具法界之體事理融通不相障礙之智也。四法界無邊智，知眾生色心諸法充滿一切而無邊際也。五充滿一切世界智，如來從定起廣大妙用周徧充滿於世間之智也。六普照一切世間智，如來有大智慧光明普照了無量世界之智也。七住持一切世界智，如來有大神力，住持世界，攝化一切眾生之智也。八知一切眾生智，如來知一切眾生善惡因緣之智也。九知一切法智，如來既知所化眾生，復知能化諸法之智也。十知無邊諸佛智，如來出現於無邊諸佛世間而知說法教化一切眾生事之智也。見華嚴經十六。</p><p>【名數】大小乘說十智。見智條。</p><p>參照：<a href="/dict/智">智</a></p>

**來源：佛光大辭典**

<p>梵語daśa jñānāni。(一)就有漏智及無漏智之性分為十種。(一)世俗智（梵saṃvṛti -jñāna ），多取世俗境之智，即有漏慧之總稱。(二)法智（梵dharma -jñāna ），緣欲界四諦之理，斷欲界煩惱之無漏智。(三)類智（梵anvaya -jñāna ），隨法智而生之無漏智，緣色、無色界四諦之理斷其煩惱。(四)苦智（梵duḥkha -jñāna ），(五)集智（梵samudaya-jñāna ），(六)滅智（梵nirodha -jñāna ），(七)道智（梵mārga -jñāna ），後四智乃各斷四諦所屬煩惱之智。(八)他心智（梵para -citta-jñāna ），了知欲界與色界現在心、心所法，及無漏心、心所法之智。(九)盡智（梵kṣaya -jñāna ），(十)無生智（梵anutpāda -jñāna ），後二智皆于無學位所起之智慧；盡智為無學位之聖者，遍知我已知苦、我已斷集、我已證滅、我已修道，系與漏盡之‘得’俱生之無漏智。無生智于無學位遍知我已知苦，復更無知；我已斷集，復更無斷；我已證滅，復更無證；我已修道，復更無修，系與非擇滅之‘得’俱生之無漏智。又大般若經卷四八九舉出前十智外更加如說智，共為十一智。若智以無所得而為方便，知一切法如說之相，即是如來一切相智，稱為如說智。﹝俱舍論卷二十六﹞</p><p>(二)指十住中灌頂住菩薩所成就之十智。(一)悉能震動無量世界智，(二)悉能照明無量世界智，(三)悉能住持無量世界智，(四)悉能遍遊無量世界智，(五)悉能嚴淨無量世界智，(六)悉知無量眾生心行智，(七)悉知眾生隨心所行智，(八)悉知無量眾生諸根智，(九)悉能方便度無量眾生智，(十)悉能調伏無量眾生智。初五者系明世界無礙智，一為隨心回轉，二為暉光照覺，三為願等住持，四為自在普入，五為至處皆嚴。次三為知眾生心行之智，一為知心，二為知心所行之境，三為知根海。後二者為授法之智，一為應根與法，二為滅惑成德，故稱調伏。﹝舊華嚴經卷八菩薩十住品、華嚴經探玄記卷五﹞</p><p>(三)指十住中灌頂住菩薩于勝進分所學之十智。據新華嚴經卷十六所載，為：(一)三世智，謂于三世之法，通達圓明之智。(二)佛法智，謂覺法自性，善出世間，現諸威儀，說法度生之智。(三)法界無礙智，謂知一切眾生本具法界之體，事理融通，性分交徹，互不相礙之智。(四)法界無邊智，謂知眾生色心諸法，即是法界，充遍一切世間，無有邊際之智。(五)充滿一切世界智，謂如來從定而起廣大妙用，遍滿世間，無不照了之智。(六)普照一切世間智，謂如來有大智慧光明，普能照了無量世界之智。(七)住持一切世界智，謂如來有大神力，住持世界，知諸眾生根器大小而攝化之智。(八)知一切眾生智，謂如來知所化一切眾生之善惡因緣之智。(九)知一切法智，謂如來既知所化之眾生，復能了知能化諸法之智。(十)知無邊諸佛智，謂如來知無邊諸佛出現世間，說法教化一切眾生事之智。舊華嚴經卷八菩薩十住品則舉：(一)三世智，(二)一切佛法智，(三)法界無障礙智，(四)法界無量無邊智，(五)充滿一切世界智，(六)普照一切世界智，(七)能持一切世界智，(八)分別一切眾生智，(九)一切種智，(十)佛智無量無邊智。此外，十住品亦說無礙智乃至無退智等十智，及是處非處智乃至三世漏盡智等十智。又舊華嚴經卷三盧舍那佛品亦載有入無量無邊法界智乃至一切諸佛音聲智等十智，及一切世界海成敗清淨智乃至如來種種自在智等十智。﹝舊華嚴經卷二十四‘十地品’、菩薩本業經、華嚴經疏卷十七、華嚴經探玄記卷五﹞</p>
