---
title: 玄高
source: deerpark.app
---
### 佛光大辭典

（402～444）北魏僧。馮翊萬年人，俗姓魏，名靈育。年十二（413）入中常山，堅求出家，改名玄高。專究禪律，為山僧說法，四座驚異。後師事佛馱跋陀，受禪觀秘法。旬日之中，妙通禪法，跋陀稱贊之。後隱麥積山潛修。其後河南王聞其高名，遣使迎接，崇為國師。後師遊涼土，沮渠蒙遜禮迎供養。北魏太武帝夷平涼土，師乃至平城，太子晃師事之，為一方人望之所系。既太武帝毀佛法，忌師名盛，于太平真君五年九月縊殺之。世壽四十三。葬之于平城郊野山中。﹝古今佛道論衡甲、梁高僧傳卷十一、佛祖統紀卷三十八﹞



### 丁福保佛學大辭典

【人名】馮翊萬年（陝西臨潼東北七十里）人。姓魏，俗名靈育。十二歲出家，專學禪律。聞佛馱跋陀羅，弘法長安石羊寺，往師之，旬日，精通禪法。於是遊西秦入麥[卄/積]山。時長安沙門曇弘，亦隱此山，師與之道交最深。時河南有二僧讒於河南王世子曼，言師聚其徒將為國害。師乃被擯，遷於河北林陽堂山。時曇弘在成都。高名藉甚河南王遣使迎接。弘謂王曰：既深鑒遠識，何以信讒棄賢？貧道所以不遠數千里者，欲獻此一言耳。王及太子，赧然愧悔。即遣使召請，尊為國師。後入北涼，為沮渠蒙遜所敬重。時北魏拓跋燾據平城，討北涼，迎師布化平城。太子晃師事之，武帝亦崇敬焉。司徒崔皓，道士寇謙之，有寵於武帝，恐晃承位後，奪其威柄，因譖師與晃結，有異圖。武帝大怒，師遂遇害。諸弟子迎屍窆於城南曠野，年四十三。詳見梁高僧傳十一、佛祖統紀三十八等。



