---
title: 禪鎮
source: deerpark.app
---

### 丁福保佛學大辭典

【物名】坐禪時頭上所鎮警睡之木片也。十誦律曰：「諸比丘故睡，聽用禪鎮，作孔已，以繩貫孔中。繩頭施紐掛耳，上去額前四頭著禪鎮。」資持記下二之三曰：「禪鎮如笏，坐禪時鎮頂。」釋氏要覽下曰：「禪鎮以木版為之，其形似笏，中作孔施紐串於耳下，頭戴去額四指。坐禪人若眠睡頭傾，則墮，以自警。」



### 佛光大辭典

坐禪時，安置于頭上，用以警覺睡眠之道具。釋氏要覽卷下（大五四·二九七中）：‘禪鎮，木版為之，形量似笏，中作孔，施細串于耳下，頭戴去額四指。坐禪人若昏睡頭傾，則墮以自警。’佛言一墮聽舒一足，二墮舒二足，三墮應起經行。天台大師智之畫像即安置此類禪鎮。﹝十誦律卷四十、大智度論卷九十一、釋禪波羅蜜次第法門卷二、四分律刪繁補闕行事鈔卷下二、四分律行事鈔資持記卷下二、法苑珠林卷三十二、禪林象器箋器物門﹞


