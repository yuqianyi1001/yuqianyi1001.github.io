---
title: 覺觀
source: deerpark.app
---

### 陳義孝佛學常見辭彙

新譯作尋伺，舊譯作覺觀，麤思名覺，細思名觀，二者都能擾亂定心。



### 丁福保佛學大辭典

【術語】新譯去尋伺，舊譯云覺觀。麤思名覺，細思名觀。二者皆為妨定心者。因此覺觀之有無而判定心之淺深。智度論二十三曰：「是覺觀撓亂三昧，以是故說此二事。雖善而是三昧賊，難可捨離。（中略）麤心相名覺，細心相名觀。」往生要集中本曰：「願除滅我麤動覺觀心。」

覺與觀者為發言語之因，離覺觀之心，則無言語。維摩經弟子品曰：「法無名字，言語斷故。法無有說，離覺觀故。」肇註曰：「覺觀麤心，言語之本。」



### 佛光大辭典

新譯作尋伺。覺，尋求推度之意，即對事理之粗略思考；觀，即細心思惟諸法名義等之精神作用。二者皆為妨礙第二禪以上之定心者，若持續作用，則身心勞損，正念旁落，故又為隨煩惱之一。依此覺觀之有無，能判別定心之淺深。雜阿含經卷二十一（大二·一五○上）：‘有覺、有觀，名為口行。’又覺與觀為發言語之因，離覺觀之心，則無言語。維摩經弟子品（大一四·五四○上）：‘法無名字，言語斷故。法無有說，離覺觀故。’﹝大智度論卷二十三、往生要集卷中本﹞


