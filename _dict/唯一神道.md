---
title: 唯一神道
source: deerpark.app
---

### 丁福保佛學大辭典

【流派】日本神道之一派，兩部神道之對。神代不混外教，純粹相續之意，其教相亦有用天台真言之教理儀式者。其言曰神道者根本也，儒教者，枝葉也，佛法者，華實也。故依世間顯露之淺義，別佛為本地，神為垂迹，依隱幽之密義，則神為本地，佛為垂迹也。如真言之秘密，單為秘密而淺，神道之密義，隱密而存深義。相承有相傳、傳授、面授、口訣之四重。又立影像、光氣、向上、底下之四位，授神道護摩，宗源行事，十八神道等云。



### 佛光大辭典

日本神道之一派。又作吉田神道、卜部神道、元本宗源神道。卜部兼俱創唱于室町時代中葉。謂神道為根本，儒教為枝葉，佛教為華實。並立顯密二義，密義，即神為本地，佛為垂蹟。系一以大元尊神為唯一絕對神之神道信仰，惟亦兼採儒、佛之說。該教之重要典籍有唯一神道名法要集、神道大意等。


