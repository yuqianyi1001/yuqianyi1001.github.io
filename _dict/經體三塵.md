---
title: 經體三塵
source: deerpark.app
---

### 丁福保佛學大辭典

【名數】經體有三：一為聲。於佛在世時聞金口之音聲而得道，是以聲塵為經。二為色。於佛滅後，由經卷紙墨而傳持之，是以色塵為經。三為法。內心思惟自法，而契於理。是不由他教，不由紙墨，唯以法塵為經。耳識利者依於聲。眼識利者依於色。意識利者依於法。此土之人，此三識利。餘三識鈍。鼻嗅紙墨亦無所知，身觸經卷亦不能解。舌噉文字亦寧辨是非耶？是故唯以三塵為經體。見玄義八上。



### 佛光大辭典

指聲塵、色塵、法塵三者。(一)聲，如于佛世時，聞金口之聲而得道者，是以聲塵為經。(二)色，于佛滅後，由經卷紙墨而傳持者，是以色塵為經。(三)法，內心思惟自法而契于理，是不由他教，不由紙墨，唯以法塵為經。耳識利者依于聲，眼識利者依于色，意識利者依于法。﹝法華玄義卷八上﹞


