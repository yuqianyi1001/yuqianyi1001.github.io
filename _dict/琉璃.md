---
title: 琉璃
source: deerpark.app
---

### 陳義孝佛學常見辭彙

一種青色的寶物。



**來源：三藏法數**

梵語琉璃，華言青色寶。觀經疏又云：吠琉璃耶，華言不遠。謂西域有山，去波羅奈城不遠，山出此寶，故以名之。此寶青色，一切眾寶，皆不能壞，色體堅瑩，世所希有，故名為寶。（梵語波羅奈，華言鹿苑。）



### 丁福保佛學大辭典

【物名】Vaidūrya，新譯曰吠琉璃，吠琉璃耶，毘頭梨，吠努璃耶等。七寶之一。譯言遠山寶，不遠山寶等。青色之寶石也。就產出之山名之。遠山為須彌山之異名。不遠山者去波羅奈城不遠之山也。玄應音義二十三曰：「琉璃，吠琉璃也，亦云毘琉璃，又言鞞頭梨。從山為名，謂遠山寶也，遠山即須彌山也。此寶青色，一切寶皆不可壞。」慧琳音義一曰：「吠琉璃寶名也，或云毘琉璃，或但云琉璃。須彌南是此寶也。其寶青色瑩徹有光，凡物近之皆同一色。帝釋髻珠云是此寶。」慧苑音義上曰：「琉璃梵言，具云吠琉璃耶，此為不遠山。謂西域有山，去波羅奈城不遠。此寶出彼，故以名之。」梵語雜名曰：「琉璃，吠努離耶。」



### 佛光大辭典

梵語vaiḍūrya，巴利語veluriya。七寶之一。意譯青色寶、遠山寶、不遠山寶。又作流璃、琉璃、吠努璃野、吠琉璃耶、@稠利夜、吠琉璃、毗琉璃、琉璃、毗頭梨、@頭梨。為貓眼石之一種。種類有青、白、赤、黑、綠等各種顏色。其最大特色乃是具有‘同化’之性質，亦即任何接近琉璃之物，皆被琉璃之色所同化。相傳虛空之顏色（青色）即是由須彌山南方之琉璃寶所映現者。又于三十三觀音中之琉璃觀音，即表琉璃同化之德而應現于世，攝化眾生。慧琳音義卷一（大五四·三一七中）：‘其寶青色，瑩徹有光，凡物近之，皆同一色，帝釋髻珠，雲是此寶。’﹝玄應音義卷二十四、前漢書西域傳第六十六上之注﹞


