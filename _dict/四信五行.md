---
title: 四信五行
source: deerpark.app
---
### 佛光大辭典

為大乘起信論之法相。四信，指虔信真如、佛、法、僧三寶等四者之信心。五行，指施門、戒門、忍門、進門、止觀門等五門修行；相當于六波羅蜜，而將六波羅蜜中之禪定、智慧二波羅蜜合而為一，稱為止觀門，取其止觀合修、雙運不二之意。﹝大乘起信論義記卷下末﹞（參閱‘五行’1085）



### 丁福保佛學大辭典

【名數】起信論之法相也。四信者，為信真如與三寶之四種信心。五行者：一施門，二戒門，三忍門，四進門，五止觀門。是六波羅蜜也。合禪定智慧之二波羅蜜而為一止觀門者，以止觀合修。雙運不二也。見起信論義記下末。



