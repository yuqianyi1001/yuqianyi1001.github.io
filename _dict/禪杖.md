---
title: 禪杖
source: deerpark.app
---
### 佛光大辭典

坐禪時，用以警策昏睡者之杖。以竹、葦作成，一端用布等物包裹。釋氏要覽卷下（大五四·二九七中）：‘禪杖，以竹、葦為之，用物包一頭，令下座執行，坐禪昏睡，以軟頭點之。’今則泛稱僧所用之杖。﹝十誦律卷四十、四分律刪繁補闕行事鈔卷下二、禪林象器箋器物門﹞



### 丁福保佛學大辭典

【物名】以竹葦作之。以物包一頭，坐禪有昏睡者。則以軟頭突之。十誦律曰：「若故睡不止。佛言：聽用禪杖。取禪杖時應生敬心。云何生敬心？言：以兩手捉杖，戴頂上，應起看餘睡者以禪杖築。」資持記下二之三曰：「禪杖竹葦為之，長八肘。下座手執巡行，有睡者點起付之。」今以泛稱僧所用之杖也。劉基詩：「過橋禪杖落，坐石袈裟袒。」



