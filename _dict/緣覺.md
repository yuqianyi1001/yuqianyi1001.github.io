---
title: 緣覺
source: deerpark.app
---

**來源：陳義孝佛學常見辭彙**

<p>又名獨覺，或辟支佛，於佛世聽佛說十二因緣之理而悟道者，名為緣覺，若生於無佛之世，觀諸法生滅因緣而自行悟道者，名為獨覺。</p>

**來源：三藏法數**

<p>謂稟佛教法，觀十二因緣，覺真諦理，是名緣覺。（十二因緣者，一無明、二行、三識、四名色、五六入、六觸、七受、八愛、九取、十有、十一生、十二老死也。）</p>

**來源：丁福保佛學大辭典**

<p>【術語】梵語Pratyekabuddha，舊稱辟支佛。又曰辟支迦羅。新稱鉢剌翳伽佛陀。舊譯曰緣覺。新譯曰獨覺。緣覺者：一，觀十二因緣之理而斷惑證理，一，因飛花落葉之外緣而自覺悟無常，斷惑證理。獨覺者，彼於無佛之世，宿因所萌，或觀十二因緣，或觀飛花落葉，而獨自覺悟也。大乘義章十七末曰：「言緣覺者，外國正音，名辟支佛，此翻辟支。名曰因緣，佛名為覺。緣覺名義，解有兩種：一約所觀法門以釋。緣者是其十二緣法，始從無明，乃至老死。觀斯悟解，從緣得覺，故號緣覺。二就得道因緣以釋。如辟支佛得道因緣經中廣說，如拂迦沙見風動樹，而得悟道。如是等皆藉現事緣，而得覺悟，曰緣覺。」瑜伽倫記八上曰：「獨覺地，若依梵語，名鉢刺翳迦陀。舊云辟支，訛也。此云獨覺。初發心時，亦值佛世，聞法思惟。後得道身出無佛世，性樂寂靜，不欲雜居，修加行滿，無師友教，自然獨悟，永出世間，中行中果，故名獨覺。或觀待緣，而悟聖果，亦名緣覺。」玄贊五曰：「樂獨善寂者，是獨覺義。出無佛世，得能證道，獨自善證寂滅理故。又以此慧，深知諸法因緣者，是緣覺義。故瑜伽云：或觀待緣而證聖果，故名緣覺。觀十二緣起而證果故。」然天台一家區分此二者，出於佛世，觀十二因緣而得悟者，為緣覺。出於無佛世，觀飛花落葉之外緣而成道者，為獨覺。四教儀三曰：「辟支迦羅，是天竺之言，此土翻為緣覺。此人宿世福德，神根勝利，學十二因緣以悟道也。大智度論云：緣覺有二種：一獨覺，二因緣覺。一明獨覺辟支迦羅者。若佛不出世，佛法已滅。是人先世因緣，能獨出智慧，不從他聞，自以智慧得道故，名獨覺。（中略）二明因緣覺者。因聞十二因緣覺悟，成辟支佛也。」輔行九之三曰：「大論二十一云：迦羅此翻因緣覺，亦云獨覺。出值佛世，聞因緣法，名為緣覺。出無佛世，自然得悟，名為獨覺。」文句四上曰：「釋論云緣覺獨覺，獨覺出無佛世，緣覺願出佛世。」四教儀集註中曰：「緣覺者，觀內因緣，稟佛教法。獨覺者，觀外因緣，無師自悟。」</p>

**來源：佛光大辭典**

<p>梵語pratyeka-buddha，巴利語pacceka-buddha。音譯缽剌醫迦佛陀、畢勒支底迦佛、闢支迦佛、貝支迦佛、闢支佛。又作獨覺、緣一覺、因緣覺。為二乘之一，三乘之一。指獨自悟道之修行者。即于現在身中，不稟佛教，無師獨悟，性樂寂靜而不事說法教化之聖者。聲聞與緣覺，稱為二乘；若共菩薩，則為三乘。</p><p>獨覺之種類，依大毗婆沙、俱舍、瑜伽師地諸論，有部行獨覺、麟角喻獨覺二種。依俱舍論卷十二載，部行獨覺指聲聞時已證不還果，而欲達阿羅漢果時，離佛自修自悟者；麟角喻獨覺指獨居修行一百大劫，而積足善根功德之覺者。關于部行獨覺，有一說認為原即指須陀洹等之聲聞；另一說則謂彼等先為異生，曾修聲聞之順決擇分，後自證道，由是而得獨勝之名，此系基于本事經中苦行外仙效仿獼猴之威儀而獨證之說，即闡明部行獨覺乃異生凡夫之意。此中，部行獨覺之得名，系由其在聲聞修行之際，多居僧團中生活；麟角喻獨覺則系獨自于山間、林下修行，不結伴侶，故以麟角為喻。</p><p>另依大智度論卷十八之意，闢支佛有二類：(一)獨覺闢支佛，亦有二種：(1)小闢支迦佛，本是‘學人’（即指‘有學’，系相對于‘無學’而言），在受生七次須陀洹之後來生于人間，而于無佛之世自證成道。(2)大闢支迦佛，即于百劫中增長福慧，而得三十一相、三十相、二十九相乃至一相之聖者。蓋前者即相當于部行獨覺中之得果聲聞，後者相當于麟角喻獨覺。(二)因緣覺闢支佛，系由先世福德願行之果報，而不必從他人聞法即能自出智慧，藉飛花落葉等之小因緣而覺悟，相當于部行獨覺中之異生凡夫。</p><p>又瑜伽師地論卷三十四明揭三種獨覺之道，其第一種即相當于今所說之大闢支迦佛，第二種相當于因緣覺，第三種相當于小闢支迦佛。四教義卷三引用大智度論之文，謂猶如獨覺有大小二種，因緣覺亦有大小二種，其說恐非允當。</p><p>華嚴經行願品疏鈔卷四亦舉出緣覺有三種之別：(一)緣覺之緣覺，此與‘因果俱’相同。(二)聲聞之緣覺，其中‘因’系指聲聞，‘果’成緣覺。(三)菩薩之緣覺，其中‘因’系指菩薩，‘果’成緣覺。</p><p>大乘義章卷十七對聲聞、緣覺有四句分別：(一)是聲聞而非緣覺，即聲聞人。(二)是緣覺而非聲聞，即麟角喻人。(三)是聲聞亦是緣覺，即為部行。(四)是緣覺亦是聲聞，即因緣覺。又聲聞、緣覺相較，則有五同六異之說，五同即：(一)見理同，同見生空之理。(二)斷障同，同斷四住之煩惱。(三)修行同，同修三十七道品法。(四)得果同，同得盡智、無生智果。(五)證滅同，同證有餘、無餘涅。六異指：(一)根異，聲聞為鈍根，緣覺為利根。(二)所依異，聲聞依師，緣覺不依師。(三)藉緣異，聲聞藉教法為緣而得悟道，緣覺藉事相之現緣而悟道。(四)所觀異，聲聞觀察四真諦法，緣覺觀察十二因緣法。(五)向果異，聲聞人中四向四果，緣覺人中一向一果。(六)通用異，聲聞之人二千國土為通境界，緣覺之人三千國土為通境界。</p><p>緣覺若與菩薩相較，則有一同十異，一同即入于聖位而永不退轉，十異即：(一)因異，緣覺之宿善狹小，菩薩廣大。(二)根異，緣覺為鈍根，菩薩為利根。(三)心異，緣覺畏苦，菩薩不畏。(四)所解異，緣覺觀十二因緣而悟解生空之理，菩薩觀一切法而解二空。(五)起行異，緣覺修自利行，菩薩修自他二利行。(六)斷障異，緣覺斷煩惱障，菩薩能斷煩惱、所知二障。(七)得果異，緣覺得小涅，菩薩得大涅。(八)起化異，緣覺僅現神通而不說法，菩薩能現神通，亦能宣說。(九)通用異，緣覺同于聲聞僅一心一作，不能眾心眾作，而諸佛菩薩能于一時化現十方世界之一切色相、五趣之身等而施化用。(十)體義異，緣覺所有之身智功德悉皆無常、苦、無我、不淨，菩薩之涅則常、樂、我、淨。以上之比較系大乘家之說，小乘家則認為不論聲聞、緣覺、菩薩等，最後均歸于‘灰身滅智’之狀態。</p><p>緣覺人唯有自利行，而無利他心，故不起大悲心救度眾生，遂難登佛果位。此即緣覺之舍悲障。若自聲聞而言，則緣覺為利根；若自菩薩而言，則緣覺為鈍根。故舊華嚴經卷六等，相對于聲聞之稱為小乘，菩薩之稱為大乘，遂將緣覺稱為中乘；另于大品十地之中，稱緣覺為‘支佛地’，置之于‘已辨地’之上，‘菩薩地’之下。亦即通教十地中之第八地。以支佛地而言，本身便有十地之分類。﹝增一阿含經卷三十二、賢愚經卷五、大毗婆沙論卷七、卷一八○、大智度論卷十九、卷二十八、瑜伽師地論卷三十二、闢支佛因緣論卷一、出三藏記集卷一、瑜伽論略纂卷九、俱舍論光記卷二十三、慧苑音義卷上、玄應音義卷三、翻譯名義集卷二﹞</p>
