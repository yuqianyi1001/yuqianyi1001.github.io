---
title: 五重玄義
source: deerpark.app
---

### 丁福保佛學大辭典

【名數】第一釋名，無名，則不能顯法。故應先釋經題。第二辨體，名者呼體故，名之次宜辨體，體者一部之旨歸，眾義之中樞也。第三明宗，宗者修行之宗旨也。會體必由修行。故體之次宜明宗。第四論用，會體而自行已圓，則應自體起用，利益眾生。故就宗而論一經之作用。第五判教，利益已多，則所說之教義無盡，故用之次宜判教義之大小權實。已上五重。就法華經釋之。則與咸之法華撮要曰：「此經乃以法譬為名，實相為體，一乘因果為宗，斷疑生信為用，無上醍醐為教相。」

【術語】又曰五重玄談。天台智者凡釋諸經立五重之玄義。見玄義條。

參照：<a href="/dict/玄義">玄義</a>



### 佛光大辭典

天台智為解釋各經內容之深義，所立之五種義解法。又作五重玄談、五重玄、五玄、五章。即：(一)釋名，解釋一經之題目。(二)辨體，辨別一經所詮之體性，如法華經即以‘中道實相’為全經所詮之妙體。(三)明宗，闡明一經之宗趣。(四)論用，論說一經之功用。(五)判教，又作判教相，判立一經之教相，以定一經之評價。此一義解法，見諸于其法華玄義、維摩經玄疏、金光明經玄義、仁王經疏、金剛般若經疏、觀音玄義等著作中。

如法華玄義卷一舉出妙法蓮華經所具五重玄妙之義，稱為法華五重玄義。即：(一)以法喻為名，(二)以諸法之實相為體，(三)以一乘之因果為宗，(四)以蹟門十四品為斷疑生信之用，以本門十四品為增道損生之用。(五)以無上醍醐為教相。

維摩經玄疏亦舉出維摩經之五重玄義：(一)以不思議之人法為名，(二)以不思議之真性解脫為體，(三)以不思議佛國之因果為宗，(四)以不思議之權實、折伏攝受為用，(五)以不思議之帶偏顯圓為教相。

然智于菩薩戒義疏中，則依五重玄義而取‘釋名、出體、料簡’之三重玄義，此則為特異之釋例。﹝阿彌陀經義記、觀無量壽佛經疏、玄義私類聚卷一、卷四、法華略義見聞卷一、法華玄義講述卷一﹞（參閱‘法華五重玄義’3399）


