---
title: 間錯天
source: deerpark.app
---

### 丁福保佛學大辭典

【天名】胎藏界曼荼羅外金剛部南方十七位之天名。二十八宿中之翼宿。種子<img src="gaiji/DF-8769.png"/>字。此天在因位，下禍於小男女，或使至死。由胎藏大日之加持，攝取於曼荼羅會中，為曼荼羅外護之一尊。



### 佛光大辭典

為密教胎藏界曼荼羅外金剛部南方第十七位之天名。二十八宿中之張宿（梵Pūrva -phalgunī ）。此天在因位，降禍于小男女，或使之至死。由胎藏大日之加持，攝取于曼荼羅會中，為曼荼羅外護之一尊。此尊之形像，據胎藏現圖之描繪，呈肉色菩薩像，豎右掌，屈食、中、無名三指；左手置臍側，持蓮花，蓮上有珠；豎右膝，交腳而坐。胎藏舊圖像，則作左手持青蓮花，豎右肘仰拳舒小指，半跏坐于圓座。其種子為（mi）。印契用二十八宿總印。真言為：歸命布盧縛發魯求（Pūrva phalguna）那乞叉多羅（nakṣatra，宿）娑縛賀（svāhā）；或二十八宿總咒。﹝宿曜經、諸說不同記卷十﹞


