---
title: 雪山大士半偈殺身
source: deerpark.app
---
### 丁福保佛學大辭典

【本生】涅槃經十四曰：「我住雪山天帝釋為試我變其身為羅剎，說過去佛所說半偈，諸行無常，是生滅法。我於爾時聞半偈心生歡喜，四顧唯見羅剎。乃言：善哉大士若能說餘半偈，吾終身為汝弟子。羅剎云：我今實飢，不能說。我即告曰：但汝說之，我當以身奉大士。羅剎於是說後半偈，生滅滅已，寂滅為樂。我聞此偈已，於若石、若壁、若樹、若道、書寫此偈，即時昇高樹上投身於地，爾時羅剎復帝釋形，接取吾身。依此功德超越十二劫。」



