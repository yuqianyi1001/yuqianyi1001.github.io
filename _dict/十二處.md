---
title: 十二處
source: deerpark.app
---
### 佛光大辭典

指六根加六境。又作十二入、十二入處。處為梵語āyatana之譯，乃養育、生長之意。即長養心、心所之法，計分為十二種，乃眼、耳、鼻、舌、身、意、色、聲、香、味、觸、法等處。前六處為六根，系屬主觀之感覺器官，為心、心所之所依，有六內處之稱；後六處為六境，屬客觀之覺知對象，為心、心所之所緣，稱六外處。此十二處攝盡一切法，若配于五蘊，眼、耳、鼻、舌、身、色、聲、香、味、觸等十色處，相當于色蘊；意處即為識蘊，賅攝六識及意界之七心界；法處為受、想、行三蘊，即賅攝四十六心所、十四不相應行、無表色及三無為等六十四法。﹝雜阿含經卷十三、大毗婆沙論卷七十一﹞



### 法相辭典

★瑜伽二十七卷十六頁雲：謂處有十二。謂眼處、色處，耳處、聲處，鼻處、香處，舌處、味處，身處、觸處，意處、法處。是名為處。

★二解　集論一卷一頁雲：處有十二。謂眼處、色處，耳處、聲處，鼻處、香處，舌處、味處，身處、觸處，意處、法處。何因處唯十二？唯由身具，能與未來六行受用為生長門故。雜集論一卷四頁雲：謂如過現六行受用相，為眼等所持；未來六行受用相，以根及義為生長門，亦爾。所言唯者，謂唯依根境立十二處。不依六種受用相識。

★三解　法蘊足論九卷六頁雲：一切法者，謂十二處。何等十二？謂眼處、色處，耳處、聲處，鼻處、香處，舌處、味處，身處、觸處，意處、法處。是謂十二。若有說言：此非一切。言一切者，更別有法。彼但有言而無實事。若還詰問；便不能了。彼後審思，自生迷悶。以一切法非彼境故。如彼卷六頁至十頁廣釋。

★四解　大毗婆沙論七十三卷十二頁雲：問：若一身中有十二處；雲何建立十二處耶？答：以彼自性作用別故。謂十二處，雖在一身；而十二種自性作用，有差別故；非互相雜。如一室內，有十二人，伎藝各別。雖同一室；而有十二自性作用，復次以二事故，立十二處。一、以所依。即眼等六。二、以所緣。即色等六。復次以三事故，立十二處。一、以自性。二、以所依。三、以所緣。自性故者；謂立眼處乃至法處。所依故者：謂立眼處乃至意處。所緣故者：謂立色處乃至法處。如是名為諸處自性我物自體相分本性。已說處自性；所以今當說。問：何故名處？處是何義？答：生門義、是處義。生路義、藏義、倉義、經義、殺處義、田義、池義、流義、海義、白義、淨義、是處義，應知。此中生門義是處義者：如城邑中出生諸物；由此長養諸有情身。如是所依及所緣內，出生種種心心所法；由此長養染淨相續。生路義是處義者：如道路中，通生諸物。由此長養諸有情身。如是所依及所緣內，通生種種心心所法；由此長養染淨相續。藏義是處義者：如庫藏中，有金銀等，寶物積集；如是所依及所緣內，有心心所諸法積集。倉義是處義者：如倉中，有稻麥等諸谷積集，如是所依及所緣內，有心心所諸法積集。經義是處義者：如織經上，編布諸緯；如是所依及所緣上，遍布種種心心所法。殺處義是處義者：如戰場中，斷百千頭，令墮于地；如是所依及所緣內，有無量種心心所法，為無常滅之所滅壞。田義是處義者：如在田中，有無量種苗稼生長；如是所依及所緣內，生長種種心心所法。池義是處義者：如有問言：水從何池出？何處道不通？何處攝世間苦樂等皆盡？世尊告曰：眼耳鼻舌身，意及諸餘處，此攝名及色，能令無有餘。水從此池出。此處道不通。此處攝世間苦樂等皆盡。流義是處義者：如有問言：諸處將流洩，以何能制防？若從彼已流；誰復能偃塞？世尊告曰：諸處將流洩，正念能制防。若從彼已流；淨慧能偃塞。海義是處義者：如世尊說：芻當知，諸有情類，以眼為海；現前諸色，是彼濤波。于色濤波。自制抑者，能度眼海；得免洄郝呱摻牡戎種窒漳選Ｄ酥烈夥□□闥狄嘍。白義是處義者：謂眼等處粗顯明了。淨義是處義者：謂眼等處，貞實澄潔。是謂生門乃至淨義。外論說此，名勃路。如摩健地迦出家外道說：喬答摩說諸勃路皆來入我咒術章句。勃路聲，含二種義。一、根本義，二、能作義。以十二處，與心心所，為根本故；及能作動心心所故。如彼卷十頁至七十四卷十頁廣釋。



### 陳義孝佛學常見辭彙

六根六塵合稱為十二處。處是出生之義，即由六根六塵出生六識。則六根、六塵、六識便合成十八果。



### 丁福保佛學大辭典

【名數】見三科條。

參照：<a href="/dict/三科">三科</a>



