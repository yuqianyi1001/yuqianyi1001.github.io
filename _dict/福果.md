---
title: 福果
source: deerpark.app
---
### 法相辭典

★瑜伽三十六卷六頁雲：雲何福果？雲何智果？謂諸菩薩、依止福故；雖復長時流轉生死；不為極苦之所損惱。又隨所欲，能攝眾生，為作義利。依止智故；所攝受福，是正非邪。又能起作種種無量善巧事業，乃至究竟當證無上正等菩提。如是略說福果智果、如其所應，當知四種品類差別。復有無量應知。此中若異熟體，若異熟因，若異熟果，如是一切、皆依于福，從福所生。福復依智，從智所起。是故二種、于證無上正等菩提，雖俱是勝；而于其中、福為最勝；智為無上。若諸菩薩、于福于智，隨闕一種，決定不能證于無上正等菩提。



### 丁福保佛學大辭典

【術語】依善業而獲之福德果報也。福力太子因緣經一曰：「若諸有情修福因，所獲福果又極勝。」



