---
title: 獨覺
source: deerpark.app
---

**來源：陳義孝佛學常見辭彙**

<p>又名緣覺，或辟支佛，是於無佛之世靠自己覺悟的力量而脫離生死的人。</p>

**來源：法相辭典**

<p>★俱舍論十二卷八頁雲：獨覺出現，通劫增減。然諸獨覺，有二種殊。一者、部行，二、麟角喻。部行獨覺，先是聲聞。得勝果時，轉名獨勝。有餘說彼先是異生，曾修聲聞順抉擇分，今自證道，得獨勝名。由本事中，說一山處，總有五百苦行外仙。有一獼猴，曾與獨覺相近而住，見彼威儀。展轉遊行，至外仙所。現先所見獨覺威儀。諸仙睹之，鹹生敬慕。須臾皆證獨覺菩提。若先是聖人；不應修苦行。麟角喻者：謂必獨居。二獨覺中，麟角喻者；要百大劫，修菩提資糧，然後方成麟角喻獨覺。言獨覺者，謂現身中，離稟至教，唯自悟道。以能自調，不調他故。何緣獨覺，言不調他？非彼無能演說正法。以彼亦得無礙解故。又能憶念過去所聞諸佛所，宣聖教理故。又不可說彼無慈悲。為攝有情，現神通故。又不可說無受法機。爾時有情，亦有能起世間離欲對治道故。雖有此理；由彼宿習，少欣樂勝解，無說希望故。又知有情，難受深法。以順流既久，難令逆流故。又避攝眾，故不為他宣說正法。怖雜故。</p>

**來源：丁福保佛學大辭典**

<p>【術語】又曰緣覺。即辟支。常樂寂靜，獨自修行，修行功成，於無佛之世，自己覺悟而離生死者，謂之獨覺。此有麟角喻部行二種，獨身無伴侶，如麟一角，為前者，有伴侶而同一獨悟，為部行。出於無佛世，不藉佛之教法，則一也。是不依佛之聲教，故勝於聲聞，自脫生死而止，不能兼濟他，故不及佛。即大中小三乘之中乘也。俱舍論十二曰：「言獨覺者，謂現身中離稟至教，唯自悟道，以能自調不調他故。」又曰：「諸獨覺有二種殊：一者部行，二者麟角喻。部行獨覺先是聲聞，得勝果時轉為獨勝。（中略）由本事中說，一山處總有五百苦行外仙，有一獼猴曾與獨覺相近而住，見彼威儀，展轉遊行至外仙，現先所見獨覺威儀，諸仙覩之咸生敬慕，須臾皆證獨覺菩提。（中略）麟角喻者，謂必獨居。」見緣覺條。</p><p>參照：<a href="/dict/緣覺">緣覺</a></p>
