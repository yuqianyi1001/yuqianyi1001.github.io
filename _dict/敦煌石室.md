---
title: 敦煌石室
source: deerpark.app
---

### 丁福保佛學大辭典

【雜名】甘肅敦煌縣東南有鳴沙山，其麓有三界寺，寺旁石室千餘，舊名莫高窟，俗名千佛洞，以四壁皆佛像也。清光緒庚子，有道士掃除積沙，於複壁破處，見一室，內藏書甚富，發之。皆唐及五代人所手寫，并有雕本，佛經尤多，蓋西夏兵革時，保存於此也。英人史泰英，法人伯希和，先後至其地，皆擇完好者捆載而去，陳於彼國博物院中。至我國政府更往搜求，精好者已不可得。近人據伯希和所得本印行者，有敦煌石室遺書，鳴沙石室古佚書二種，皆前所未見之祕笈也。


