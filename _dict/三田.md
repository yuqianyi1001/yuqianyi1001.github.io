---
title: 三田
source: deerpark.app
---
### 佛光大辭典

用以比喻菩薩、聲聞、闡提三者。(一)第一田，此田渠流便利，無諸沙滷、瓦石、棘刺，種一得百；比喻菩薩根性猛利，智慧明了，利益眾生無有窮盡。(二)第二田，此田雖無沙滷、瓦石、棘刺，然渠流險難，收實減半；比喻聲聞根性稍鈍，雖得無漏，但能自利，不能度生。(三)第三田，此田渠流險難，多諸沙滷、瓦石、棘刺，種一得一；比喻闡提之人，于佛法無有信心，今為說法，以種後世善種。﹝北本大般涅經卷三十三﹞



### 丁福保佛學大辭典

【譬喻】以喻菩薩，聲聞，闡提之三種。涅槃經三十三曰：「善男子！如三種田：渠流便易，無諸砂塷瓦石棘刺，種一得百。二者雖無沙塷瓦石棘刺，渠流險難，收實減半。三者渠流險難，多諸沙塷瓦石棘刺，種一得一，為藳草故。善男子！農夫春月先種何田？世尊：先種初田，次第二田，後及第三。初喻菩薩，次喻聲聞，後喻一闡提。」



