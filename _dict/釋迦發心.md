---
title: 釋迦發心
source: deerpark.app
---
### 佛光大辭典

大智度論卷四、俱舍論卷十八等載，三大阿僧o劫前，有佛名釋迦牟尼，世尊為菩薩時，逢此佛而發心，且願如其作佛，此即最初之發心。今如願為釋迦牟尼，其行化一同彼佛。又依法華經卷三化城喻品載，過去久遠劫，有佛名大通智勝如來，于未出家時，有十六王子，後均出家為沙彌，聽聞法華經，遂皆成佛；其第十王子即後之釋迦如來。法華經化城喻品（大九·二五上）：‘已曾供養百千萬億諸佛，淨修梵行，求阿耨多羅三藐三菩提。’故知此時已非初發心。

又依悲華經卷二、卷三之說，往昔刪提嵐國無諍念王時，寶海梵志有一子出家成道，稱為寶藏如來，其時寶海梵志勸王及王之千子與其他眾多弟子發心，王等隨之願求清淨佛國，其一千弟子與五侍者願求濁惡世界，梵志最後亦發五百大願，願求濁惡世界，即後來之釋迦如來，是為賢劫佛中之第四佛。



### 丁福保佛學大辭典

【本生】依智度論四，俱舍論十八之說，則三大阿僧祇劫前有佛，名釋迦牟尼。逢此佛而發心，且願如其佛作佛，此為最初之發心，今如其願為釋迦牟尼，其行化一同彼佛也。俱舍論十八曰：「我世尊，昔菩薩位。最初逢一佛。號釋釋迦牟尼。遂對其前發弘誓願。願我當三作佛。一如今世尊。彼佛亦於末劫出世。滅後正法亦住千年。故今如來一一同彼。」依法華經化城喻品之說，則過去久遠劫有佛，名大通智勝如來。其佛未出家時，有十六王子，後亦皆出家為沙彌，聽法華，遂皆成佛，其第十王子，即今釋迦如來也。但經言：「已曾供養百千萬億諸佛，淨修梵行，求阿耨多羅三藐三菩提。」則此時非初發心矣。

依悲華經二三之說，則往昔刪提嵐國無諍念王時，寶海梵志，有一子出家成道為寶藏如來。其時寶海梵志，勸王及王之千子，與其他數多弟子發心，王等隨之而願求清淨佛國，其一千弟子與五侍者，願求濁惡世界。梵志最後發五百大願，亦願求濁惡世界，是今釋迦如來也。是為賢劫佛中之第四。但僅是記賢劫出世化身佛之一化。依法華經壽量品之說，則其報身成道於過去久遠，又依梵網經上之說，則其化身佛往來娑婆者八千徧。



