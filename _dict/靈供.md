---
title: 靈供
source: deerpark.app
---

**來源：丁福保佛學大辭典**

<p>【修法】於亡魂供齋食也。人死七七日間，當生未定，謂之中有，中有之身，謂之健達縛。此譯尋香。以尋香而食故也。故為進食物之香氣於死者而供齋食。俱舍論九曰：「欲界中有身資段食不，雖資段食，然細非麤。其細者何？謂唯香氣，由斯故得健達縛名。」行事鈔上曰：「今有為亡人設食者，依中含云。若為死人布施祭祀者，若生人處餓鬼中者得，餘趣不得。由各有活命食故。雜含中廣明此事。若親族不生人處中者，但施心施，其自得功德。」蘇婆呼童子經上曰：「若欲食時，先出鉢中飯分為五分：一分準擬路行，飢人來者是，一分施水中眾生，一分施陸地眾生，一分施七世父母及餓鬼眾生。」</p>

**來源：佛光大辭典**

<p>指供于亡者靈牌前之齋食。即人死後四十九日間，設中陰壇，陳列供物。蓋人于死後七七日內，尚未投生他界，稱為中陰身，又稱健達縛，意譯為尋香，即尋香而食，故為進食物之香氣于死者而供齋食；若少福者食惡香，多福者則食好香。﹝俱舍論卷九、四分律刪繁補闕行事鈔卷上﹞</p>
