---
title: 十玄緣起
source: deerpark.app
---

### 丁福保佛學大辭典

【術語】此為四種緣記中之法界緣起，具體的說明者，緣起之義理，窮極於此，是為華嚴一家之特色。其為緣起精神之點，在於一多相即。於此有錢貨十錢，此十錢為成自一錢者，何則？本來自性無十，十為積一得成之緣成法，無一即十亦無。反之而可知一錢由十錢而成，何則？本來自性非有一，一是對於十而得成之緣成法，無十則一亦無也。然則舉一，則一具能造十之勢力，十即為一中之十也。又舉十，則十具能造一之勢力，一即為十中之一也。如此十為一中之十，一為十中之一者，稱之為一多相入之義，是就諸法之勢力而論也。而如此十為一中之十，則一之體即為十，一之外更無十，因而舉一為體，則十即為虛。又一為十中之一，則十之體即為一，十之外更無一，因而舉十為體，則一即為虛。是一為實，則十為虛，十為實，則一為虛，一十相望，則常一虛一實，恰如物體與虛空，更無所離隔障礙，稱之為一多相即之義，是就諸法之體而論也。如此就勢力而論相入，就自體而論相即，謂法界萬有之法，盡為相即相入者，可知是緣起之妙義也。立此理而極說法界之事事無礙，謂為十玄緣起。見玄門條。

參照：<a href="/dict/玄門">玄門</a>

【術語】見玄門條。

參照：<a href="/dict/玄門">玄門</a>


