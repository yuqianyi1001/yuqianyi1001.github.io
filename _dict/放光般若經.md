---
title: 放光般若經
source: deerpark.app
---
### 佛光大辭典

梵名Pañcaviṃśatisāhasrikā -prajñāpāramitā 。凡二十卷，或三十卷。西晉無羅叉（無叉羅）、竺叔蘭等共譯。收于大正藏第八冊。又作放光般若波羅蜜經、放光摩訶般若經、摩訶般若放光經、光般若波羅蜜經、放光經。本經記述般若波羅蜜法及其功德，並勸眾生修學之。自放光品以下至囑累品，計九十品，經名蓋依初品而立。據出三藏記集卷七之放光經記（作者不詳）所載，本經系曹魏齊王甘露五年（260）頃，由潁川朱士行入于闐，抄得梵本九十六章六十萬餘言，後由弟子弗如檀送回洛陽，至晉惠帝元康元年（291）始由于闐僧無羅叉執梵本，竺叔蘭口傳，祝太玄、週玄明筆受完成。又本經與竺法護之光贊經十卷、鳩摩羅什之摩訶般若波羅蜜經（大品般若）、玄奘之大般若波羅蜜多經第二會（卷四○一～四七八）等經有部分相同之處，而相當于現存梵文二萬五千頌般若。﹝大般若經第二會序、出三藏記集卷二、歷代三寶紀卷六、開元釋教錄卷二﹞



### 丁福保佛學大辭典

【經名】放光般若波羅蜜多經之略名。



