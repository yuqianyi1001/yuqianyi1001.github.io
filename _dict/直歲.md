---
title: 直歲
source: deerpark.app
---

**來源：丁福保佛學大辭典**

<p>【術語】禪林之目。直者當也，當一歲之幹事，故云直歲。勅修清規下一曰：「直歲，職掌一歲作務。」僧史略中曰：「或立直歲，則直一年，或直月，直半月，直日。皆悅眾也。」釋氏要覽下曰：「三千威儀經，具十德堪充直歲。」</p>

**來源：佛光大辭典**

<p>直，當值之義。禪宗寺院中，稱一年之間擔任幹事之職務者為直歲。乃禪宗六知事之一。本為負責接待客僧之職稱，但在禪林中則為掌管一切雜事者之稱，為一重要職務。原值一年之務，故稱直歲。後演變為一月、半月或一日任其職，乃至不定其期限。</p><p>敕修百丈清規卷四東序知事條載，直歲之職掌範圍，舉凡殿堂寮舍損漏之修葺、雜物之管理、役作人力之編派、工程之稽察，乃至田園莊舍、碾磨碓坊、頭匹舟車、火燭盜賊、巡護防警等之差撥使令及賞罰等均屬之。</p><p>大比丘三千威儀卷下謂，直歲有十德，即：(一)為三法盡力。(二)若有比丘從遠方來，當迎接令其安穩。(三)當給與床席或燈火，三日至七日。(四)若房皆住滿，應以己之住處與之。(五)當常往問訊佔視。(六)當為彼說國土習俗。(七)當憂所不具足。(八)若中有共諍者，不得有所助，常當和解，令得安穩。(九)若宿與不相便安，不得于眾中呵罵，亦不得呼人使共作。(十)不得與摩波利共諍求長短，數于眾中若行說之，亦不得取三法中所有物，持行作恩惠。﹝釋氏要覽卷下、五燈會元卷九、卷十七、禪苑清規卷三﹞（參閱‘知事’3461）</p>
