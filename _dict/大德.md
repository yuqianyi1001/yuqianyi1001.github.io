---
title: 大德
source: deerpark.app
---

### 陳義孝佛學常見辭彙

很有道德而且精通佛法的人。



### 丁福保佛學大辭典

【術語】梵云婆檀陀Bhadanta，原為稱佛之名。在律中則為比丘之稱。唐時有臨壇大德之稱。是勅任者。釋氏要覽上曰：「智度論云：梵語波檀陀，秦言大德。」毘奈耶雜事十九曰：「年少苾芻應喚老者為大德，老喚少年為具壽，若不爾者得越法罪。」僧史略下曰：「德號之具其來遠矣！魏秦之世翻譯律本羯磨文中族曰大德僧。（中略）諸傳紀私呼僧中賢彥多曰大德，非國朝所輔也。（中略）大曆六年辛亥年，四月五日，勅京城僧尼臨壇大德各置十人，以為常式。有闕即填，此帶臨壇而有大德二字，及官補德號之始也。憲宗朝端甫為引駕大德，此帶引駕為目。宣宗大中四年六月降誕日，內殿禪大德辯肇二人，此帶禪學得名。」四分戒本序曰：「諸世尊大德，為我說是事。」戒疏一上曰：「七佛非一曰諸，宇宙無上曰世尊，行滿位高曰大德也。」



### 佛光大辭典

梵語bhadanta，巴利語同。音譯婆壇陀。于印度時，為對佛菩薩或高僧之敬稱。又比丘中之長老，亦稱大德。另于諸部律中，對現前之大眾，凡指比丘眾，稱‘大德僧’，比丘尼眾則稱‘大姊僧’。于我國，不以‘大德’一詞稱佛菩薩，而為對高僧之敬稱。然于隋唐時代，凡從事譯經事業者，特稱大德，大慈恩寺三藏法師傳卷六即記載：貞觀十九年（645）六月玄奘于弘福譯經時，另有證義大德十二人、綴文大德九人、字學大德一人、證梵語梵文大德一人等。貞元釋教目錄卷十六亦舉出臨壇大德、百座大德、三學大德、講論大德、義學大德、翻經大德、譯語大德等名稱。　此外，統領僧尼之僧官，亦稱大德。據續高僧傳卷十一吉藏傳載，唐朝武德初年，以僧眾過繁，乃置十大德以綱維法務；大宋僧史略卷下德號條亦列出臨壇大德、引駕大德等名稱。然至近代以來，‘大德’一詞已廣泛使用，凡對有德有行之人，不論其出家、在家，均以‘大德’尊稱之；或不限于具足德行與否，而成為佛教界一般性之禮稱。﹝別譯雜阿含經卷一、有部毗奈耶雜事卷十九、卷三十八、大智度論卷二、大毗婆沙論卷六、釋氏要覽卷上﹞


