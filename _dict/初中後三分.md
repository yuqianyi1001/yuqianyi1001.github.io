---
title: 初中後三分
source: deerpark.app
---
### 丁福保佛學大辭典

【術語】凡字輪大別為三，初以阿字（四十二字門），五阿字（五十字門）為第一分，次以迦乃至婆之二十字為第二分，次有也乃至訶之八字，是為涅槃聲，同於字傍之二點，是為第三分。已上皆為男聲，智慧字也。次有伊等八字（四十二字門），伊等十二字（五十字門加嚕留盧呂之四字）即成就三昧，是為女聲，三昧之聲也，即同於字上之點畫「‧」次有仰等之五字，是為大空聲，同於上頭之點。此五字者，徧於定慧也。即見也等字則是涅槃，除之義也，見伊等字即顯三昧，若見仰等字即大空之點，大空者，離一切諸相即是成佛之義也。見大日經疏十四。



