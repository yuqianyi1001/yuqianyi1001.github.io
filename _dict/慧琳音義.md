---
title: 慧琳音義
source: deerpark.app
---
### 丁福保佛學大辭典

【書名】本名一切經音義。西明寺慧琳法師撰，故稱為慧琳音義。一百卷。宋高僧傳五曰：「慧琳始事不空三藏為室灑，內持密藏，外究儒流。印度聲明，支那訓詁，靡不精奧。嘗謂翻梵成華，華皆典故。典故則西乾細語也。遂引用字林，字統，聲類，三蒼，切韻，玉篇，諸經雜史，參合佛意，詳察是非，撰成大藏音義一百卷。起貞元四年，迄元和五載，方得絕筆。貯其本於西明藏中，京邑之間，一皆宗仰。」黎養正序曰：「琳書既兼攬玄應、慧苑、窺基、雲公四家音訓，復親承不空三藏指定梵文音義，上通秦漢，近挹隋唐，乃至西土方言，人文地理，亦皆不遺不溢，囊括群有。理事無礙，信乎無美而弗備也。」餘見一切經音義條。

參照：<a href="/dict/一切經音義">一切經音義</a>

【書名】即慧琳所撰一百卷之一切經音義。見一切經音義條。

參照：<a href="/dict/一切經音義">一切經音義</a>



