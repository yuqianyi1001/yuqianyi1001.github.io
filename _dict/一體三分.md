---
title: 一體三分
source: deerpark.app
---

### 丁福保佛學大辭典

【術語】摩醯首羅天與那羅延天梵天為一體，而亦三分也。外道小乘涅槃論，謂「摩醯首羅論師作如是說，果是那羅延所作，梵天為因。摩醯首羅一體三分，謂梵天、那羅延、摩醯首羅也。」吉藏中論疏第一末，謂「外道明有三天，即是彼家三身，自在天為本，如內法身佛，應為韋紐，如內應身佛，韋紐臍中化為梵王，如內化身佛。」此中韋紐，與那羅延同視。



### 佛光大辭典

梵語trimūrti。指摩醯首羅天、那羅延天、梵天為一體，而亦三分。此系外道小乘所立之說。外道小乘以梵天為創造神，摩醯首羅為破壞神，那羅延為護持神，故謂梵天為因，那羅延為果；此三神乃一體三分。﹝外道小乘涅論﹞


