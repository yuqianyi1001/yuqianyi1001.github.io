---
title: 蓮華漏
source: deerpark.app
---

### 丁福保佛學大辭典

【物名】廬山慧遠弟子慧要，有巧思。以蓮華作漏刻，名蓮華漏。梁高僧傳六道祖傳曰：「遠有弟子慧要，亦解經律，而尤長巧思。山中無漏刻，乃於泉水中立十二葉芙蓉，因流波轉以定十二時，晷景無差焉。」翻譯名義曰：「廬山遠公門有僧慧要者，患山中無刻漏，乃於水上立十二葉芙蕖，因波輪以定十二時，晷景無差，今曰遠公蓮花漏是也。」按李肇國史補載此事，云即惠遠所作。乃取銅葉制器，狀如蓮花，置盆水上，底孔漏水半之則沈，每晝夜十二沈云。


