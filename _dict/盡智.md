---
title: 盡智
source: deerpark.app
---
### 佛光大辭典

梵語Kṣaya-jñāna，巴利語 Khaya-ñāṇa。二智之一，十智之一。于無學位所起之智慧。即已斷盡一切煩惱，則知我已知苦、斷集、證滅、修道，亦即斷盡煩惱時所生之自信智，屬無漏智。據集異門足論卷三載，于四諦有所證悟，所從生之智、見、明、覺、解、慧、光、觀等，皆稱為盡智；若如實知已盡除欲漏、有漏、無明漏等，稱為盡智；若如實知已盡除一切結縛、隨眠、隨煩惱、纏，稱為盡智。其中，智、見、明、覺等，皆智慧之異名。俱舍論光記卷二十六（大四一·三八六上）：‘智謂決斷，或謂重知。見謂推求，或謂現照。明謂照明，覺謂覺悟，解謂達解，慧謂簡擇，光謂慧光，觀謂觀察。智等八種並慧異名。’然就無漏智是否能知解‘我已知苦’等，則諸師各持異說。﹝大毗婆沙論卷一○二、雜阿毗曇心論卷六、俱舍論卷二十六、順正理論卷七十三、卷七十四、阿毗達磨藏顯宗論卷三十五、法界次第初門卷中之下﹞（參閱‘二智’215、‘十智’472）



### 三藏法數

謂阿羅漢斷三界見、思惑竟，即知我生已盡，梵行清淨，是名盡智。（梵語阿羅漢，華言無生，亦云無學。）

謂我見苦已，斷集已，證滅已，修道已，如是念時，得無漏智，故名盡智。



### 法相辭典

★瑜伽三十四卷二十四頁雲：從此金剛喻三摩地無間，永害一切煩惱品粗重種子。其心于彼究竟解脫，證得畢竟種姓清淨。于諸煩惱究竟盡中，發起盡智。由因盡故；當來苦果、畢竟不生。即于此中、起無生智。

★二解顯揚二卷十六頁雲：九、盡智。謂苦已知，集已斷，滅已證，道已修；或緣盡境，或復為盡，若知若見。餘如前說。

★三解雜集論十卷十五頁雲：盡智者：謂由因盡所得智，或緣盡為境。所以者何？由有盡故，而起此智；名為盡智。或緣盡為境故名盡智。此義意言：于此位中，由永斷集，令無有餘，所得智名盡智。或緣因盡為境，故名盡智。

★四解俱舍論二十四卷十一頁雲：此定既能斷有頂地第九品惑，能引此惑盡得俱行盡智令起。金剛喻定，是斷惑中最後無間道。所生盡智、是斷惑中最後解脫道。由此解脫道、與諸漏盡得、最初俱生，故名盡智。

★五解俱舍論二十六卷三頁雲：雲何盡智？謂無學位、若正自知我已知苦，我已斷集，我已證滅，我已修道；由此所有見智明覺解慧光觀、是名盡智。

★六解大毗婆沙論一百二卷十頁雲：問：何故名盡智？為緣盡故名為盡智？為煩惱盡身中起故名盡智耶？設爾；何失。若緣盡故名盡智者；盡智惟應緣滅聖諦；不應說此緣四聖諦。若煩惱盡身中起故名盡智者；則無生智、無學正見、亦應名盡智。彼亦煩惱盡身中起故。答：應作是說：惟煩惱盡身中起故名為盡智。問：若爾；無生智及無學正見、亦應名盡智？答：若煩惱盡身中初起、及遍有者；乃名盡智。無學正見、雖皆遍有；而非初起。無生智，非遍有。時解脫者、不成就故。亦非初起。必盡智後、方現前故。有作是說：此緣盡故名為盡智？問：此緣四諦，豈獨緣盡？答：以盡勝故；獨恐敲。謂四諦中，滅諦最勝。涅性故。是善常故。依之建立能緣智名，故名盡智。

★七解集異門論三卷四頁雲：盡智雲何答：謂如實知我已知苦，我已斷集，我已證滅，我已修道。此所從生智、見、明、覺、解、慧、光、觀，是名盡智。又雲：復次若如實知已盡欲漏有漏無明漏；是名盡智。又雲：復次若如實知已盡一切結、縛、隨眠、隨煩惱、纏；是名盡智。

★八解入阿毗達磨論下四頁雲：有無漏智、作是思惟：苦、我已知，集、我已斷，滅、我已證，道、我已修，盡行相轉；名盡智。

★九解品類足論一卷六頁雲：盡智雲何？謂自遍知我已知苦，我已斷集，我已證滅，我已修道；由此而起智見明覺解慧觀光；皆名盡智。



### 丁福保佛學大辭典

【術語】俱舍論所說十智之第九。見智條。

參照：<a href="/dict/智">智</a>



