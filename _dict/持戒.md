---
title: 持戒
source: deerpark.app
---

### 陳義孝佛學常見辭彙

受持佛所制的戒律。



### 法相辭典

★如五戒中說。



**來源：三藏法數**

謂人心常念戒，憶持無忘，不作諸惡，是名持戒。

持戒者，即防非止惡之義。謂奉持如來戒律，則能防止身口所作之惡也。



### 丁福保佛學大辭典

【術語】六度之一。受持戒律而不犯觸也。法華經譬喻品曰：「持戒清潔，如淨明珠。」維摩經佛國品曰：「持戒是菩薩淨土。」地持論八曰：「三十二相無差別因，皆由持戒所得。」智度論謂有大力毒龍，以眼視人，弱者即死。以氣噓人，彊者亦死。時龍受一日戒出家，入林樹間，疲懈而睡。獵者見之喜曰：以此皮獻國王，以為船飾可乎？便以杖案其頭，刀剝其皮。龍自念：我今持戒，故不計此身，一心受剝，不生悔意。時日大熱，欲趨大水。見諸小蟲來食其身，為持戒故，不敢動。畜生尚能堅持禁戒，至死不犯，況復於人！



### 佛光大辭典

戒，梵語śīla，音譯屍羅，六波羅蜜之一。持戒即護持戒法之意，與‘破戒’相對稱。即受持佛所制之戒而不觸犯。大毗婆沙論卷四十四列舉屍羅有清涼、安眠、數習、得定、嚴具、明鏡、階陛、增上等義，就清涼義而言，惡能熱惱身心，戒則使之安適，故稱清涼。佛垂般涅略說教誡經（大一二·一一一○下）：‘持淨戒者，不得販賣貿易，安置田宅，畜養人民奴婢畜生。（中略）當自端心，正念求度，不得苞藏瑕疵，顯異惑眾。于四供養，知量知足，趣得供事，不應蓄積。此則略說持戒之相。戒是正順解脫之本，故名波羅提木叉。依因此戒，得生諸禪定及滅苦智慧，是故比丘，當持淨戒，勿令毀犯。’然護持戒法甚難，故諸律嚴誡犯戒，而設波羅夷、僧殘等諸制戒。戒通于大小乘，置于三學之首，而大乘置之于六波羅蜜及十波羅蜜之第二。所持戒品，在家、出家及聲聞、菩薩各異，如四分律載，比丘有二百五十戒，比丘尼有三百四十八戒。而在家眾于一日一夜持八齋戒，特稱持齋。

諸經論所載持戒之功德利益甚多，如月燈三昧經卷六稱菩薩持戒有十種利益：(一)滿足一切智，謂修菩薩行者，能持禁戒，則身心清淨，慧性明了，一切智行與誓願，皆得滿足。(二)如佛所學而學，謂佛初修道時，以戒為本，而得證果，菩薩修行，若能堅持淨戒，則亦如佛之所學。(三)智者不毀，謂修菩薩行者，戒行清淨，身口俱無過失，凡有智慧之人，皆喜樂贊嘆而不加毀訾。(四)不退誓願，謂修菩薩行者，堅持淨戒，求證菩提，其誓願弘深，勇猛精進而不退轉。(五)安住于行，謂修菩薩行者，堅持戒律，身口意三業皆悉清淨，于正行安住而不舍。(六)棄舍生死，謂修菩薩行者，因受持淨戒，則無殺、盜、淫、妄等業，而能出離生死，永脫輪回之苦。(七)慕樂涅，謂修菩薩行者，堅持戒律，斷絕妄想，故能厭惡生死之苦，而欣慕涅之樂。(八)得無纏心，謂修菩薩行者，其戒德圓明，心體光潔，解脫一切煩惱業緣，而無纏縛之患。(九)得勝三昧，謂修菩薩行者，持戒清淨，心不散亂，則得三昧成就，定性現前，而超于諸有漏。(十)不乏信財，謂修菩薩行者，持守戒律，于諸佛具正信心，則能出生一切功德財法而無匱乏。大智度論卷十三分持戒之人有四種：(一)為得今世之樂，或為怖畏、稱譽名聞而持戒，是為下人持戒。(二)為富貴、歡娛、適意，或期後世之福樂而持戒，是為中人持戒。(三)為求解脫涅而持戒，是為上人持戒。(四)為求佛道，憐憫眾生，了知諸法求實相，不畏惡道，不求福樂之持戒，是為上上人持戒相。此外，依律宗，分一切戒為止持戒、作持戒二種。止持戒指五篇之諸止惡門，作持戒是說戒等之諸修善門。即四分律前後六十卷中之前三十卷為僧尼二部之戒本，屬止持門；後三十卷為明示受戒、說戒等之二十犍度，屬作持門。﹝北本大般涅經卷十一聖行品、正法念處經卷二十二、四分律卷一、卷十七、卷二十七﹞（參閱‘六波羅蜜’1273、‘戒’2896）


