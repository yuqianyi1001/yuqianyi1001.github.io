---
title: 字輪
source: deerpark.app
---

### 丁福保佛學大辭典

【術語】輪者轉生之義，真言一一文字從一字轉生多字，故云字輪。大日經疏十四曰：「所謂字輪者，從此輪轉而生諸字也。輪是生義，如從阿字一字即轉生四字。謂阿<img src="gaiji/DF-8740.png"/>是菩薩心，阿（長）<img src="gaiji/DF-8741.png"/>是行，暗<img src="gaiji/DF-874A.png"/>是成菩提，噁<img src="gaiji/DF-874B.png"/>是大寂涅槃，噁（長）<img src="gaiji/DF-87CC.png"/>是方便。如阿字者，當知迦字亦五字，乃至佉等凡二十字，當知亦爾。」又曰：「從一嚩，<img src="gaiji/DF-87C9.png"/>字轉生多字，故名為輪也。」又字輪者，阿字菩提心之不動也。大日經疏十四曰：「又字輪者，梵音云阿<img src="gaiji/DF-8740.png"/>剎<img src="gaiji/DF-8772.png"/>囉<img src="gaiji/DF-876A.png"/>輪，阿剎羅是不動義，不動者所謂是阿字菩提心也。如毘盧遮那住菩提心體性，種種示現普門利益，種種變現無量無邊。雖如是垂迹無窮盡，能實常住不動，亦無起滅相。猶如車輪，雖復運動無窮而當中未曾動搖。由不動故，能制群動而無窮極也。此阿字亦復如是，以無上故即無動無退，而生一切字輪轉無窮，是故名不動輪也。」



### 佛光大辭典

梵語akṣara-cakra。輪有轉生之意。即自一梵語文字而輪轉生出諸字之意，亦即諸尊之種子、真言等文字中，從一字轉生多字者，稱為字輪。如五字輪、百字輪等。大日經疏卷十四（大三九·七二三中）：‘所謂字輪者，從此輪轉而生諸字也。輪是生義，如從阿字一字即來生四字，謂阿是菩提心，阿（長）是行，暗是成菩提，惡是大寂涅，惡（長）是方便；如阿字者，當知迦字亦五字，乃至業確捕十字，當知亦爾。’

此外，字輪又為不動之義。不動，即阿字菩提心。如毗盧遮那佛住于菩提心體性，雖示現種種普門利益，變現種種無量無邊，然能如實而常住不動，亦無起滅之相；猶如車輪，雖運轉無窮，然當中未曾動搖，以其不動之故，能制伏群動而無窮盡。阿字亦復如是，以無生之故而無動無退，能生一切字輪而輪轉無窮，故稱為不動輪。


