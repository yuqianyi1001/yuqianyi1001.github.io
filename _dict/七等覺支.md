---
title: 七等覺支
source: deerpark.app
---

**來源：陳義孝佛學常見辭彙**

<p>見七覺分條。</p>

**來源：法相辭典**

<p>★集異門論十六卷九頁雲：七等覺支者：雲何為七？答：一、念等覺支，二、擇法等覺支，三、精進等覺支，四、喜等覺支，五、輕安等覺支，六、定等覺支，七、舍等覺支。雲何念等覺支？答：諸聖弟子，于苦思惟苦，于集思惟集，于滅思惟滅，于道思惟道，無漏作意相應，諸念、隨念，廣說乃至心明記性；是名念等覺支。雲何擇法等覺支？答：諸聖弟子，于苦思惟苦，于集思惟集，于滅思惟滅，于道思惟道，無漏作意相應，諸簡擇法，廣說乃至毗缽舍那；是名擇法等覺支。雲何精進等覺支？答：諸聖弟子，于苦思惟苦，于集思惟集，于滅思惟滅，于道思惟道，無漏作意相應諸勤精進，廣說乃至勵意不息。是名精進等覺支。雲何喜等覺支？答：諸聖弟子，于苦思惟苦，于集思惟集，于滅思惟滅，于道思惟道，無漏作意相應，心欣、極欣、數欣、欣性、欣類、適意、悅意、可意、踴躍、非不踴躍、悅受、適悅、調柔性、堪任性、歡悅、歡悅性、歡喜、歡喜性；是名喜等覺支。雲何輕安等覺支？答：諸聖弟子，于苦思惟苦，于集思惟集，于滅思惟滅，于道思惟道，無漏作意相應，身輕安，心輕安，輕安性，輕安類；是名輕安等覺支。雲何定等覺支？答：諸聖弟子。于苦思惟苦，于集思惟集，于滅思惟滅，于道思惟道，無漏作意相應心住，等住，廣說乃至心一境性；是名定等覺支。雲何舍等覺支？答：諸聖弟子。于苦思惟苦。于集思惟集。于滅思惟滅。于道思惟道。無漏作意相應，心平等性，心正直性，心無警覺寂靜住性；是名舍等覺支。</p>

**來源：丁福保佛學大辭典**

<p>【名數】見七覺支條。</p><p>參照：<a href="/dict/七覺支">七覺支</a></p>
