---
title: 借花獻佛
source: deerpark.app
---

**來源：丁福保佛學大辭典**

<p>【雜語】過現因果經，瞿夷寄二花於善慧仙人以獻佛。按元雜劇有借花獻佛語。借當是寄花之訛。今俗用為借他人物以獻客之意。</p>

**來源：佛光大辭典**

<p>俗稱借他人之物以獻客，謂借花獻佛。典故出自佛本行集經卷三、卷四受決定記品第二、修行本起經卷上現變品第一、太子瑞應本起經卷上等佛本生故事中。據載，昔時有一婆羅門弟子，名曰善慧，于四出參訪途中，至蓮花城，聞燃燈佛將前來蓮花城說法。善慧欲以鮮花供養燃燈佛，然國王已囊括全城鮮花以供養燃燈佛。善慧尋遍全城，不得一花。後于井邊遇一年輕婢女，手捧一瓶，瓶中藏七莖優缽羅花，善慧乃懇切求花。婢女受其至誠所感，遂許以五莖，唯留二莖寄託善慧獻佛，以積自己之功德，然欲善慧許以‘未得聖道以前，生生世世結為夫妻’為條件。善慧求花心切，遂諾許之。得花之後，趕至城門許願獻花。燃燈佛乃為其授記，謂其于無量劫後，必可成佛，號為釋迦牟尼。</p><p>善慧即釋迦牟尼之前身，婢女為釋迦牟尼成佛前之妻子耶輸陀羅之前身。過去現在因果經卷一（大三·六二二上）：‘今我女弱，不能得前，請寄二花以獻于佛。’元雜劇中有‘借花獻佛’之語；或謂‘借’為‘寄’之訛。﹝異出菩薩本起經、六度集經卷八儒童受決經、生經卷五、菩薩處胎經卷七破邪見品第二十六﹞</p>
