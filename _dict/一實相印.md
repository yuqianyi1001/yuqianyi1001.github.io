---
title: 一實相印
source: deerpark.app
---

**來源：陳義孝佛學常見辭彙**

<p>又名諸法實相印，四法印之一。一實相就是一切事物的真相或真理；印就是印契。佛說一切大乘經，都以實相的道理來印定其說，外道不能雜，天魔不能破，如有實相印者，便是佛說，否則便是魔說。</p>

**來源：三藏法數**

<p>﹝出法華玄義﹞ 一實相者，謂真實之理，無二無別，離諸虛妄之相也。印者，信也。如世之公文，得印可信。蓋如來所說諸大乘經，皆以實相之理，印定其說。外道不能雜，天魔不能破。若有實相印，即是佛說。若無實相印，即是魔說。經云：世尊說實道，波旬無此事。是也。（梵語波旬，華言惡。釋迦如來出世時，魔王名也。）</p>

**來源：丁福保佛學大辭典**

<p>【術語】諸法實相之一法印也。即對於三法印而謂諸法實相之一理也。妙法蓮華經方便品曰：「無量眾所尊，為說實相印。」嘉祥疏四曰：「為人說於實相，印定諸法。」三藏法數四曰：「一實相者，謂真實之理，無二無別，離諸虛妄之相也。印者信也，蓋如來所說諸大乘經，皆以實相理，印定其說，外道不能雜，天魔不能破。若有實相印，則是佛說；若無實相印，則是魔說。」見一法印條。</p><p>參照：<a href="/dict/一法印">一法印</a></p>

**來源：佛光大辭典**

<p>一實相，謂真實之理，無二無別，離諸虛妄之相。印，即信。如世之公文得印可信。蓋如來所說諸大乘經皆以實相之理印定其說，外道不能雜，天魔不能破。若有實相印，即是佛說，若無實相印，即是魔說。﹝法華經卷一方便品、大智度論卷二十二、法華玄義卷八上﹞</p>
