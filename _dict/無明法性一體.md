---
title: 無明法性一體
source: deerpark.app
---

### 丁福保佛學大辭典

【術語】法性與無明，如冰與水，無明之冰即諸性之水也。但非謂吾人之心性，本來為冰，法性之水，後為無明之冰，僅謂無始無明之體即為本覺之法性而已。玄義五曰：「若有無明煩惱性相，即是智慧觀照性相。（中略）如冰是水，如水是冰。」止觀輔行六曰：「為迷冰者指水為冰，為迷水者指冰為水，如迷法性即指無明，如迷無明即指法性。若失此意，俱迷二法。故知世人非但不識即無明之法性，亦乃不識即法性之無明。」見無始無明條。

參照：<a href="/dict/無始無明">無始無明</a>


