---
title: 精舍
source: deerpark.app
---

### 陳義孝佛學常見辭彙

寺院的別名。



### 丁福保佛學大辭典

【術語】寺院之異名。為精行者所居，故曰精舍。非精妙之謂。此名自祇園精舍而來。學林新編曰：「晉孝武幼奉佛法，立靜舍於殿門，引沙門居之。因此俗謂佛寺曰靜舍，亦曰精舍。」按漢儒者教授生徒，其所居悉稱精舍。范書包咸傳：咸住東海，立精舍講授。黨錮傳：劉淑檀敷俱立精舍教授。姜肱傳：盜就精廬求見。注云：精廬即精舍也。以此觀之，精舍本為儒士設。晉時別居沙門，乃襲用其名焉耳。三國志注引江表傳曰：于吉來吳，立精舍。燒香讀道書。製作符水，以療病。晉武以前道士，亦嘗襲精舍名矣。釋迦譜八曰：「息心所棲故曰精舍。」慧苑音義上曰：「藝文類曰：精舍者，非以舍之精妙名為精舍，由其精練行者之所居，故謂之精舍也。」名義集七曰：「靈祐寺誥曰：非麤暴者所居故云精舍。」



### 佛光大辭典

又做精廬。意為智德精練者之舍宅。即寺院之別稱。經典中雖屢見精舍一詞，然其原語不一，如雜阿含經卷二十一之雞林精舍（梵Kukkuṭārāma  ）、法句譬喻經卷一之美園精舍（梵Ghoṣitārāma  ）、別譯雜阿含經卷二之耆陀精舍（梵Jetavanānāthapiṇḍadasyārāma  ）、大唐西域記卷七之不穿耳精舍（梵Aviddhakarṇa -saṃghārāma ）等，此或以阿藍摩（梵ārāma  ，巴同），或以僧伽藍（梵saṃghārāma  ，巴同）譯為精舍；而中阿含卷四十九大空經之加羅釋精舍（梵Ghaṭāya -sakkassa-vihāra ）、迦羅差摩釋精舍（梵Kālakṣemakasya -sakyasya-vihāra ）、摩訶僧o律卷八之仙人聚落精舍（梵Ṛṣigrāma -vihāra ）、叢林精舍（梵Piṇḍavana -vihāra ）等，則是以毗訶羅（梵vihāra  ，巴同）譯為精舍；此外，亦有以阿練若（梵āraṇya  ，巴arañña  ）、求呵（梵guhā  ，巴同），及梵語nivāsana巴同）、agāra-śāla（巴agārasāla）、āvasatha（巴同）等，譯為精舍者。﹝出曜經卷二、法顯傳、摩訶僧只律卷一、釋氏要覽卷上﹞（參閱‘寺院’2414）


