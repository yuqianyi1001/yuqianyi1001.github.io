---
title: 隨眠
source: deerpark.app
---
### 佛光大辭典

梵語anuśaya，巴利語anusaya。為煩惱之異名。煩惱隨逐我人，令入昏昧沉重之狀態；其活動狀態微細難知，與對境及相應之心、心所相互影響而增強（隨增），以其束縛（隨縛）我人，故稱為隨眠。此有貪、嗔、慢、無明（癡）、見（惡見）、疑等六種，稱為六隨眠（六根本煩惱）。其中，貪復分為欲貪與有貪，稱為七隨眠；見分為身、邊執、邪、見取、戒禁取等五見，稱為十隨眠。此外，以此更加細分，則有九十八隨眠。

關于隨眠之體另有異說，說一切有部認為貪等煩惱即隨眠，屬于心相應之法；大眾部、化地部等認為現起之煩惱稱為纏，另外稱燻成種子之法為隨眠，與心不相應；經部認為煩惱于覺醒活動之位為纏，對此，煩惱為眠伏狀態之種子稱為隨眠，為非心相應亦非不相應。于唯識宗，不承認煩惱即隨眠之說，蓋隨眠為煩惱之習氣，即指種子而言。此煩惱之種子隨逐我人，眠伏潛在于阿賴耶識。﹝大毗婆沙論卷五十、俱舍論卷十九、卷二十、發智論卷三、品類足論卷三、成唯識論卷九、瑜伽師地論卷五十九、卷八十九﹞



### 法相辭典

★瑜伽八卷六頁雲：一切世間增上種子之隨逐，故名隨眠。

★二解　瑜伽五十五卷一頁雲：問：此中何等說名隨眠？答：諸煩惱品所有粗重不安隱性。又持諸行，令成苦性。是故聖者，由行苦故；現觀為苦。于諸行中，安住苦觀。雲何觀耶？如毒熱癰；乃至廣說。如有尋有伺地；應如是觀。

★三解　瑜伽八十四卷十一頁雲：于過去世所有六處，有顧戀故；名隨眠。

★四解　瑜伽八十四卷十三頁雲：又煩惱品粗重種子之所隨逐，說名隨眠。是隨縛義。是微細義。取其根本，但有七種。

★五解　瑜伽八十九卷七頁雲：復次煩惱品所有粗重，隨附依身，說名隨眠。能為種子，生起一切煩惱纏故。

★六解　顯揚十九卷三頁雲：由四種因故，說名隨眠。一、隨順自生故。謂若煩惱事，隨順此煩惱。二、種子隨縛故。三、彼增上事故。四、生四過失故。四過失者：一、不寂靜過失，二、差別過失，三、發行過失，四、攝因過失。此中前一，由二所顯。二種、由四所顯。

★七解　成唯識論九卷三頁雲：隨逐有情，眠伏藏識；或隨增過；故名隨眠。即是所知煩惱障種。

★八解　俱舍論二十卷十五頁雲：論曰：根本煩惱現在前時，行相難知；故名微細。二隨增者：能于所緣及所相應，增鋼凸省Ｑ運嬤鷲擼何僥芷鸕茫□闥嬗星椋□Ｎ□患，不作加行。為令彼生，或設劬勞；為遮彼起，而數現起；故名隨縛。由如是義，故名隨眠。



### 陳義孝佛學常見辭彙

１．依小乘有部的宗義說是煩惱的別名，因煩惱隨逐眾生，而且它幽微難知猶如睡眠，故名。２．依大乘唯識的宗義說，煩惱的種子，隨逐眾生，眠伏於阿賴耶識中，故曰隨眠。



### 丁福保佛學大辭典

【術語】於小乘有部之宗義，為煩惱之異名。於大乘唯識之宗義，為煩惱障所知障種子之名。有部之義，貪瞋等之煩惱，隨逐有情而不離，故曰隨，煩惱之狀體，幽微而難了知，猶如睡眠之狀體，故曰眠。又有情隨逐而增昏滯，如睡眠，故曰隨眠。俱舍論光記十九曰：「隨逐有情名隨，行相微細名眠，如人睡眠，行相難了。」俱舍頌疏十九曰：「貪等煩惱，名曰隨眠，隨逐有情增昏滯故名隨眠。」唯識之義，諸惑之種子，隨逐於人，眠伏於阿賴耶識中，故曰隨眠，又諸惑之種子，隨逐於人，益增過失，如人之耽眠而益長眠，故名隨眠。唯識論九曰：「隨逐有情，眠伏藏識，或隨增過，故名隨眠，即是所知煩惱性種。」



