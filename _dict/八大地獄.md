---
title: 八大地獄
source: deerpark.app
---

### 陳義孝佛學常見辭彙

八個大地獄。地獄大約分為三大類，即根本地獄、近邊地獄、孤獨地獄。在根本地獄中，又分為縱橫兩大類，縱的有八大地獄，又稱為八熱地獄。橫的也有八大地獄，又稱為八寒地獄。



### 丁福保佛學大辭典

【名數】相對於八寒地獄而言亦云八熱地獄。贍部州地下五百踰繕那有地獄，名等活。從其次第，第八為無間地獄。此八大地獄重重竪立也。據俱舍論八之說，一等活地獄，彼有情遇種種斫刺磨擣。被涼風所吹則蘇如故，等於前活，故名等活。二黑繩地獄，先以黑繩秤量支體，而後斬鋸，故名黑繩。三眾合地獄，眾多苦具俱來逼身合黨相害，故名眾合。四號叫地獄，逼於眾苦發悲號怨叫之聲，故名號叫。五大叫地獄，逼於劇苦更發大哭聲，故名大號叫。六炎熱地獄，火隨身起，炎熾周圍，苦熱難堪，故名炎熱。七大熱地獄，為熱中之極，故名大熱。八無間地獄，受苦無間，故名無間。俱舍論十一曰：「此贍部州下過二萬有阿鼻旨大捺落迦，深廣同前謂各二萬，故彼底去此四萬踰繕那。以於其中受苦無間，非如餘七大捺落迦受苦非恒，故名無間。（中略）七捺落迦，在無間上重累而住。其七者何？一者極熱，二者炎熱，三者大叫，四者號叫，五者眾合，六者黑繩，七者等活。」智度論十六曰：「活大地獄，黑繩大地獄，合會大地獄，叫喚大地獄，大叫喚大地獄，大熱地獄，大熱大地獄，阿鼻大地獄。」顯宗論十二之說，謂一想地獄，等活地獄也。罪人互懷毒想害，以毒爪相攫，又罪人被斫剌磨擣作已死想，然冷風吹之，皮肉還生，尋復起活，故名想地獄。二黑繩地獄，同前。三堆壓地獄，即前眾合地獄也，有大石山，罪人入其中，則堆壓其身，故名堆壓。四叫喚地獄，即前號叫地獄也。五大叫喚地獄，即前大叫喚地獄也。六燒炙地獄，即前炎熱地獄也。七大燒炙地獄，即前大熱地獄也。八無間地獄，同前。

（CBETA註：第一句原書為「對於八寒地獄而亦云八熱地獄」，今修改成較順的說法。）

【名數】八寒地獄及十六小地獄之外，有八熱地獄，即八大地獄也。見地獄條。

參照：<a href="/dict/地獄">地獄</a>


