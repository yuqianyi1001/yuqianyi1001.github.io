---
title: 定
source: deerpark.app
---
### 法相辭典

★成唯識論五卷十九頁雲：雲何為定？于所觀境，令心專注不散為性。智依為業。謂觀德失俱非境中，由定令心專注不散；依斯便有抉擇智生。心專注言，顯所欲住，即便能住。非唯一境。不爾；見道歷觀諸諦，前後境別，應無等持。若不系心專注境位；便無定起。故非遍行。有說：爾時亦有定起。但相微隱。應說誠言。若定能令心等和合，同趣一境，故是遍行；理亦不然。是觸用故。若謂此定，令剎那頃心不易緣；故遍行攝。亦不應理。一剎那心，自于所緣，無易義故。若言由定，心取所緣，故遍行攝；彼亦非理。作意令心取所緣故。有說：此定體即是心。經說為心學，心一境性故。彼非誠證。依定攝心，令心一境，說彼言故。根力覺支道支等攝，如念慧等，非即心故。

★二解　品類足論一卷三頁雲：定雲何？謂心一境性。

★三解　品類足論二卷十六頁雲：定雲何？謂令心住、等住、安住、近住、堅住、不亂不散、攝止、等持，心一境性，是名為定。

★四解　入阿毗達磨論上六頁雲：定，謂令心專注一境；即是制如猿猴心，惟于一境而轉義。



### 陳義孝佛學常見辭彙

心住於一境而不散亂。



### 丁福保佛學大辭典

【術語】定止心於一境，不使散動，曰定。心性之作用也。有二類：一生得之散定，二修得之禪定。生得之散定者，欲界之有情亦生之，與心相應而起，專注於所對之境之作用也。俱舍論稱為三摩地，以之為大地法之一，唯識論譯為定，以之為五別境之一。修得之禪定者，為色界無色界心地之作用，必勤行修習而得之者也。如三學中之定學，六度中之禪定波羅蜜，即指修得之禪定。梵名三摩地Samādhi，譯言定，或等。等持者，平等保持心性之義也。是為散定唯有心也。又有等至等引之二。



