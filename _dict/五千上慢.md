---
title: 五千上慢
source: deerpark.app
---

**來源：丁福保佛學大辭典**

<p>【雜語】有五千比丘懷增上慢之心，釋迦將說法華經，彼等謂我既得妙果，何要聞法華，立座而去。法華經方便品曰：「說此語時，會中有比丘比丘尼優婆塞優婆夷五千人等，即從座起，禮佛而退。此輩罪根深重，及增上慢，未得謂得。未證謂證，有如是失。是以不住，世尊默然而不制止。」</p>

**來源：佛光大辭典**

<p>又作五千起去。釋尊開說法華經之初，座中有比丘、比丘尼、優婆塞、優婆夷等五千人懷增上慢，未聞廣開三顯一之法門，即起座離去，稱為五千上慢。依法華文句卷四上之釋，此五千佛弟子五濁障多、執小翳大、未得謂得，即有障、執、慢三種過失。彼等聞開三顯一時，以言略義隱之故，尚未生謗，足成系珠因緣，去則有益；若聞廣開三顯一之法門，則乖情起謗，自障障他，阻之反于彼等有損，故釋尊不予制止，任其離去。﹝法華經卷一方便品、法華經玄義卷十下、法華玄義釋簽卷十下﹞</p>
