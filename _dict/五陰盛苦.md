---
title: 五陰盛苦
source: deerpark.app
---

**來源：陳義孝佛學常見辭彙**

<p>五陰是色、受、想、行、識，為構成人身的五種要素，人生的種種痛苦，都是由這五種要素組成的人身而來，所以說是五陰盛苦，為八苦之一。</p>

**來源：三藏法數**

<p>五陰者，色受想行識也。陰即蓋覆之義，謂能蓋覆真性，不令顯發也。盛即盛大之義，謂前諸苦，皆是五陰之所聚集，是為五陰盛苦。</p><p>五陰者，色受想行識也。陰即蓋覆之義，謂能蓋覆真性，不令顯發也。盛即盛大之義，謂前生、老、病、死等眾苦聚集，故名五陰盛苦。</p>

**來源：丁福保佛學大辭典**

<p>【術語】八苦之一。又曰五盛陰苦。解盛有二義：一就苦而說。人各具五陰而眾苦熾盛，故曰盛。又五陰之器盛眾苦，故曰盛。中論疏七曰：「有斯五陰，眾苦熾盛，名五盛陰苦。又此五陰，盛貯眾苦，名五盛陰苦。」次一義，為五陰之作用熾盛，故名為五陰盛或五盛陰。舊譯之經常呼五陰而言為五盛陰者，即此意也。增一阿含經十七曰：「世尊告諸比丘曰：彼云何為擔？謂五盛陰是。」然則五陰盛苦，猶單言五陰苦也。</p>
