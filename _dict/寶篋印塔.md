---
title: 寶篋印塔
source: deerpark.app
---

### 丁福保佛學大辭典

【堂塔】納寶篋印陀羅尼之塔也。經中說其功德曰：造像作塔者，奉安此咒，即成七寶所成之塔，即是奉藏三世如來全身舍利也。佛祖統紀四十三曰：「吳越王錢俶，天性敬佛，慕阿育王造塔之事。用金銅精鋼造八萬四千塔，中藏寶篋印心咒經，布散部內，凡十年而訖功。」見塔條。

參照：<a href="/dict/塔">塔</a>

【堂塔】藏寶篋印陀羅尼者。



### 佛光大辭典

安置寶篋印陀羅尼之塔。依一切如來心秘密全身舍利寶篋印陀羅尼經所說，一切如來全身舍利積聚之七寶塔中，藏有寶篋印陀羅尼密印，具大神驗威德；故若有人造像立塔，供奉寶篋印陀羅尼，即成七寶所成之塔，亦即奉藏三世如來之全身舍利。古來造立此塔之風甚盛，如五代十國之吳越王錢弘m以銅造立八萬四千座寶篋印塔，為世所知。

塔可由土、石、木、金、銀、銅、鉛等造立，而以銅造、石造者居多。依經說，塔之上下階級、露盤、傘蓋、鈴鐸、輪樘悉為七寶，又說塔四角處有如來形相，故作阿■等四佛像，或刻其種子。建塔時以方形石居于下層，上置基壇、基礎、塔身、笠、相輪等，愈向上愈狹窄，頂端呈尖狀笠形；笠之形式最具特征。﹝佛祖統紀卷四十三﹞


