---
title: 無記
source: deerpark.app
---

### 陳義孝佛學常見辭彙

非善非惡，無可記別。



### 法相辭典

★瑜伽五十六卷六頁雲：問：何義，幾蘊，是無記？答：彼善不善俱相違義一切一分是無記。

★二解　顯揚五卷十七頁雲：問：何義，幾種，是無記？答：彼俱相違義故。一切少分是無記。

★三解　成唯識論五卷十一頁雲：于善不善損益義中，不可記別。故名無記。

★四解　集論二卷十頁雲：雲何無記？幾是無記？為何義故，觀無記耶？謂自性故，相屬故，隨逐故，發起故，勝義故，生得故，加行故，現前供養故，饒益故，受用故，引攝故，對治故，寂靜故，等流故；是無記義。八界八處全，及餘蘊界處一分，是無記。為舍執著離法非法我故，觀察無記。何等自性無記？謂八色界處意相應品命根眾同分名句文身等。何等相屬無記？謂懷非穢非淨心者，所有由名句文身所攝受心心所法。何等隨逐無記？謂即彼戲論習氣。何等發起無記？謂彼所攝受諸心心所法所發身業語業。何等勝義無記？謂虛空，非擇滅。何等生得無記？謂諸不善，有漏善法，異熟。何等加行無記？謂非染非善心者所有威儀路工巧處法。何等現前供養無記？謂如有一，想對歸依隨一天眾，遠離殺害意邪惡見，建立祠廟，興供養業；令無量眾，于如是處不生長福非福。何等饒益無記？謂如有一，于自僕使妻子等所，以非穢非淨心而行惠施。何等受用無記？謂如有一，以無簡擇無染污心，受用資具。何等引攝無記？謂如有一，于工巧處串習故；于當來世，復引攝如是相身。由此身故，習工巧處，速疾究竟。何等對治無記？謂如有一，為治疾病，得安樂故；以簡擇心，好服醫藥。何等寂靜無記？謂色無色界諸煩惱等，由奢摩他所藏伏故。何等等流無記？謂變化心俱生品。



### 丁福保佛學大辭典

【術語】三性之一。事物之性體中容，不可記為善，亦不可記為惡者。又感善果不可記，感惡果亦不可記者。俱舍論二曰：「無記者，不可記為善不善性，故名無記。有說，不能記異熟果，故名無記。」唯識論五曰：「於善不善損益義中，不可記別，故名無記。」大乘義章七曰：「解有二種：一對果分別，中容之業不能記得苦樂兩報，故名無記。二就說分別，中容之業如來不記為善為惡，故名無記。」



### 佛光大辭典

梵語avyākṛta。三性之一。一切法可分為善、不善、無記等三性，無記即非善非不善者，因其不能記為善或惡，故稱無記。或謂無記者因不能招感異熟果（善惡之果報），不能記異熟果，是故稱為無記；但此種解釋僅適用于有漏法，並非一般通說。成為無記之法，稱‘無記法’；對此，成為善或不善之法，稱‘有記法’。無記分為有覆無記與無覆無記二種。(一)有覆無記，以其無記，故不引生異熟果，但能覆聖道、蔽心性，故為不淨者，例如上二界之煩惱，及欲界之煩惱如身見、邊見俱屬此。(二)無覆無記，又作淨無記，即純粹之無記，絕不覆聖道，蔽心性，故不屬不淨。欲界之無覆無記心分為四：(1)異熟無記，即指異熟生心、報生心。依前世業因招感果報之心。(2)威儀無記，又作威儀路無記。即威儀心、威儀路心。引起行住坐臥之威儀動作或緣此動作之心。(3)工巧無記，又作工巧處無記。即指工巧心、工巧處心。為身語工巧（工作、繪畫、詩歌等）或緣此之心。(4)通果無記，又作變化無記。即指能變化心、變化心、通果心。起入定得神通自在作用之心。以上四無記更加自性無記（如山河大地之色香味觸）與勝義無記（虛空及非擇滅之二無為法），並有覆無記，合謂七無記。同時，唯識宗將所有之無記法分為如下四無記：能變無記（心、心所）、所變無記（色法與種子）、分位無記（不相應行法）與勝義無記等。成實論卷八稱隱沒無記性煩惱為無記。

此外，對于外道之十四難（即問難），釋尊認為無回答之意義，故不答以是或非，此謂十四無記、十四不可記；相當于四記答中之舍置記。十四問難如下：(一)世界（及我）有常（時間之無限）？(二)無常（時間之有限）？(三)亦常亦無常？(四)非常非無常？(五)有邊（空間之有限）？(六)無邊（空間之無限）？(七)亦有邊亦無邊？(八)非有邊非無邊？(九)如來（此際意指眾生）死後有？(十)無？(十一)亦有亦無？(十二)非有非無？(十三)命與身為同一？(十四)異？以上若除去(三)(四)(七)(八)，亦稱作四類十問。﹝雜阿含經卷三十四、大毗婆沙論卷五十一、卷九十七、卷一四四、俱舍論卷二、卷七、成唯識論卷三、俱舍論光記卷二、卷十三、卷十五、卷五、卷十、大乘義章卷七﹞（參閱‘十四無記’414、‘三性’563、‘四無記’1775、‘有覆無記’2460、‘無覆無記’5139）


