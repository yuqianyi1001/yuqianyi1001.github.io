---
title: 二宗釋題
source: deerpark.app
---

**來源：三藏法數**

﹝出天台四教儀集註并華嚴經疏﹞ 二宗釋題者，謂天台、賢首二宗，解釋諸經題目，有通別能所之不同也。 〔一、天台通別釋題〕，陳隋間，天台智者大師，凡解一經題目，必以通別二義而判釋之。如妙法蓮華經上之四字是別，別在此經故；經之一字是通，通於一切諸經故。餘經亦然；是為天台通別釋題。 〔二、賢首能所釋題〕，唐朝賢首國師，凡解一經題目，必以能詮之文，所詮之義，而判釋之。如大方廣佛華嚴經，上之六字是所詮，經之一字是能詮，餘經亦然；是為賢首能所釋題。



### 丁福保佛學大辭典

【名數】天台賢首二宗，釋諸經之題目，有通別能所之不同：一，天台通別釋題，天台以通別之二義釋經題。如妙法蓮華經，上四字是別，別在於此經，故經之一字，是通，通於一切諸經故。他例亦然。二，賢首能所釋題，賢首必以能詮之文與所詮之義判之。如大方廣佛華嚴經，上六字是所詮，經之一字是能詮。餘經例皆然。見華嚴經疏三。



### 佛光大辭典

天台、賢首二宗釋經題，有通別、能所之異。(一)天台宗以通別二義釋經題，如‘妙法蓮華經’，上四字為別，特為此經之專名，故雲‘別’。而‘經’之一字則為‘通’，一切諸經皆雲‘經’故。此謂天台通別釋題。(二)賢首宗釋題，則必以能詮之文與所詮之義判之。如‘大方廣佛華嚴經’，上六字為所詮，‘經’一字為能詮，餘經亦然。﹝華嚴經疏卷三﹞


