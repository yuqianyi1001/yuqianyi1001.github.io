---
title: 沙彌愛酪為蟲
source: deerpark.app
---
### 丁福保佛學大辭典

【傳說】有一沙彌心常愛酪，諸檀越餉酪於僧，時沙彌得殘分，每愛著心中，喜樂不離，命終後，生此殘酪瓶中。沙彌之師得阿羅漢道，僧分酪時，言徐徐莫傷此愛酪沙彌。諸人言是蟲，何以言愛酪沙彌？答言：此蟲本是我沙彌，但貪愛殘酪。坐此之故，生於瓶中。



