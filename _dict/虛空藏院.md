---
title: 虛空藏院
source: deerpark.app
---
### 佛光大辭典

密教胎藏界曼荼羅十二大院之第十院。位于持明院下方。以虛空藏菩薩為主尊，故稱虛空藏院。此院表悲智合一，包藏萬德，能從眾生授一切寶，兼具智德，而以福德為本。虛空藏菩薩之右手持劍表智德；左手持蓮花表福德。院內有二十八尊，中央為虛空藏菩薩，其左右諸尊復分上下兩段羅列。上段為十波羅蜜菩薩，右方即檀、戒、忍、進、禪五菩薩之福門，左方為般若、方便、願、力、智五菩薩之智門。下段左方則有無垢逝、蘇婆呼、金剛針、蘇悉地羯羅、曼荼羅，下段右方為共發意轉輪、生念處、忿怒鉤、不空鉤等菩薩。而右端千手觀音以蓮華部之觀音院為因行所生之果德，左端金剛藏王菩薩以金剛部之金剛手院為因行所生之果德。另有以千手、金剛藏二尊及其

眷屬別開二院之說，以虛空藏為佛部，與兩端二尊共于此院表胎藏界三部之德。﹝大日經卷一具緣品、卷四密印品、不空I索經卷九﹞（參閱‘胎藏界曼荼羅’3935、‘曼荼羅’4400）



### 丁福保佛學大辭典

【術語】胎藏界曼陀羅十三大院中第十之名。雖有二十八尊，而以虛空藏菩薩為中尊。



