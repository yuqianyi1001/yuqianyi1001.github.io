---
title: 廓然無聖
source: deerpark.app
---

**來源：丁福保佛學大辭典**

<p>【公案】廓然而無聖諦之意。景德傳燈錄第三菩提達磨條曰：「帝又問：如何是聖諦第一義？師曰：廓然無聖。」此一句古來稱為禪之樞機，雜透難解之極則。見碧巖錄（第一則），從容錄（第二則）。</p>

**來源：佛光大辭典**

<p>禪宗公案名。為菩提達磨與梁武帝所作之問答。或稱此一公案為聖諦第一義、達磨廓然。廓然，指大悟之境地；此大悟之境界無凡聖之區別，既不舍凡，亦不求聖，稱為廓然無聖。亦即廓然而無聖諦之意。碧岩錄第一則（大四八·一四○上）：‘梁武帝問達磨大師：“如何是聖諦第一義？”磨雲：“廓然無聖。”帝曰：“對朕者誰？”磨雲：“不識。”’于上記之對答中，達磨系從了達天地一體之境地來穎解所謂之‘聖諦’，因而以泯絕因果、萬物平等一如之見識答覆梁武帝，然梁武帝深囿于因果歷然、凡聖分明等教家之說，如中強毒，始終蔽覆于言語文句之思慮分別中，因此不僅無法領會達磨之意，反而愈加迷惑，如墮五裡迷霧中。于後世之禪林，‘廓然無聖’一語成為禪旨之樞機，亦為本則公案之關鍵。</p><p>雪竇重顯頌曰（大四八·一四一上）：‘“聖諦廓然，何當辨的？對朕者誰，還雲不識。因R暗渡江，豈免生荊棘？闔國人追不再來，千古萬古空相憶。休相憶！清風匝地有何極？”師顧視左右雲：“這裡還有祖師麼？”自雲：“有，喚來與老僧洗腳。”’﹝景德傳燈錄卷三菩提達磨條、傳法正宗記卷五、從容錄第二則、五燈會元卷一、神僧傳卷四﹞</p>
