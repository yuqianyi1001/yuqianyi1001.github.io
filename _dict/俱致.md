---
title: 俱致
source: deerpark.app
---

**來源：丁福保佛學大辭典**

<p>【雜語】Koṭi，又作俱胝，拘致。數名。譯曰億。玄應音義五曰：「俱致，或言俱胝，此言千萬，或言億。而甚不同，故存本耳。」慧琳音義一曰：「俱胝音知，天竺國數法名也。案華嚴經阿僧祇品云：十萬為一洛叉，此國以數一億，一百洛叉為一俱胝，俱胝三等數法之中，此即中數之名也。」華嚴疏鈔十三上曰：「唐三藏譯為百億俱胝。測公深密記第六云：俱胝相傳釋有三種：一者十萬，二者百萬，三者千萬。用此三者，以俱胝數或至百數或至千數或至百千。唐三藏譯定千萬也，故至百數。」</p><p>毘俱胝觀音之略。七俱胝佛母尊之略。</p>

**來源：佛光大辭典**

<p>(一)梵語koṭi，巴利語同。又作拘胝、拘梨、俱胝、拘致。為印度古代所用之數量名稱。或謂相當于千萬或億。﹝玄應音義卷五﹞（參閱‘俱胝’4033）</p><p>(二)毗俱致（梵bhṛkuṭī  ）之略稱。蹙額之意。或謂即毗俱致觀音、七俱胝佛母尊。不空I索陀羅尼自在王咒經卷下（大二○·四二八上）：‘毗俱胝，週言嗔目。’七俱胝佛母所說準提陀羅尼經（大二○·一七八下）：‘愍念未來薄福惡業眾生，即入準提三摩地，說過去七俱胝佛所說陀羅尼。’</p>
