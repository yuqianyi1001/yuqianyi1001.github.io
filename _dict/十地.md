---
title: 十地
source: deerpark.app
---

### 陳義孝佛學常見辭彙

１．指聲聞乘十地，即受三皈地、信地、信法地、內凡夫地、學信戒地、八人地、須陀洹地、斯陀含地、阿那含地、阿羅漢地。２．指緣覺乘十地，即苦行具足地、自覺甚深十二因緣地、覺了四聖諦地、甚深利智地、九聖道地、觀了法界虛空界眾生界地、證寂滅地、六通地、徹和密地、習想漸薄地。３．指菩薩乘十地，即歡喜地、離垢地、發光地、焰慧地、極難勝地、現前地、遠行地、不動地、善慧地、法雲地。此十地是菩薩五十二位修行中的第五個十位，在此十地，漸開佛眼，成一切種智，已屬聖位。４．指佛乘十地，即甚深難知廣明智慧地、清淨自分威嚴不思議明德地、善明日幢實相海藏地、精妙金光功諸神通智德地、大輪威藏明德地、虛空內清淨無垢炎光開相地、廣勝法界藏明界地、普覺智藏能淨無垢邊無礙智通地、無邊德莊嚴回向能照明地、毘盧舍那智海藏地。



### 法相辭典

★顯揚三卷一頁雲：謂菩薩十地。廣說如經。一、極喜地。謂諸菩薩住此地中，先已于心增上法行，善修治故；超過一切聲聞獨覺現觀，得諸菩薩現觀。由正證得無上現觀故；諸大菩薩，于此地中，住增上喜。是故此地，名為極喜。二、離垢地。謂諸菩薩，住此地中，先善修治初地行故；超過一切聲聞獨覺地，證得極淨妙屍羅蘊，對治一切微犯戒垢。是故此地，名為離垢。三、發光地。謂諸菩薩住此地中，先善修治第二地故；超過一切聲聞獨覺地。證得極淨三摩地蘊；大智光明之所依止。是故此地，名為發光。四、燄慧地。謂諸菩薩住此地中，先善修治第三地故；超過一切聲聞獨覺地，證得極淨緣諸覺分能取法境微妙慧蘊，能現前燒一切煩惱。是故此地名為燄慧。五、極難勝地。謂諸菩薩住此地中，先善修治第四地故；超過一切聲聞獨覺地，證得極淨緣諦所知諸法微妙慧蘊，成極難成不住流轉寂滅聖道。是故此地，名極難勝。六、現前地。謂諸菩薩住此地中，先善修治第五地故；超過一切聲聞獨覺地，證得極淨緣智非智二種所作諸行流轉止息法境微妙慧蘊，多分有相任運相續妙智現前，是故此地，名為現前。七、遠行地。謂諸菩薩住此地中，先善修治第六地故；超過一切聲聞獨覺地，證得極淨微妙解脫解脫智見蘊，由已遠入一切現行諸相解脫；是故此地，名為遠行。八、不動地。謂諸菩薩住此地中，先善修治第七地故；超過一切聲聞獨覺地，證得極淨微妙解脫解脫智見蘊，解脫一切相自在障故；得無功用任運相續道之所依止。是故此地，名為不動。九、善慧地。謂諸菩薩住此地中，先善修治第八地故；超過一切聲聞獨覺地，證得極淨微妙解脫解脫智見蘊，解脫一切無礙辯障無過廣慧之所依止，是故此地，名為善慧。十、法雲地。謂諸菩薩住此地中，先善修治第九地故；超過一切聲聞獨覺地，證得極淨微妙解脫解脫智見蘊，解脫發起大神通智障；如雲法身，圓滿所依。是故此地，名為法雲地。

★二解：攝論三卷一頁雲：如是已說彼入因果；彼修差別，雲何可見？由菩薩十地。何等為十？一、極喜地，二、離垢地，三、發光地，四、燄慧地，五、極難勝地，六、現前地，七、遠行地，八、不動地。九、善慧地，十、法雲地。如是諸地安立為十，雲何可見？為欲對治十種無明所治障故。所以者何？以于十相所知法界，有十無明所治障住。雲何十相所知法界？謂初地中，由遍行義：第二地中，由最勝義；第三地中，由勝流義；第四地中，由無攝受義；第五地中，由相續無差別義；第六地中，由無雜染清淨義；第七地中，由種種法無差別義；第八地中，由不增不減義，相自在依止義，土自在依止義；第九地中，由智自在依止義；第十地中，由業自在依止義，陀羅尼門三摩地門自在依止義。

★三解：成唯識論九卷十三頁雲：言十地者，一、極喜地。初獲聖性，具證二空，能益自他，生大喜故。二、離垢地。具淨屍羅，遠離能起微細毀犯煩惱垢故。三、發光地。成就勝定大法總持；能發無邊妙慧光故，四、燄慧地。安住最勝菩提分法；燒煩惱薪，慧燄增故。五、極難勝地。真俗兩智，行相互違；合令相應，極難勝故。六、現前地。住緣起智，引無分別最勝般若；令現前故。七、遠行地。至無相住功用後邊，出過世間二乘道故。八、不動地。無分別智，任運相續相用煩惱，不能動故。九、善慧地。成就微妙四無閡解，能遍十方，善說法故。十、法雲地。大法智雲，含眾德水，蔽一切如空粗重，充滿法身故。如是十地，總攝有為無為功德以為自性。與所修行，為勝依持，令得生長，故名為地



**來源：三藏法數**

﹝出楞嚴經﹞ 十地者，謂菩薩所證之地位，一切佛法依此發生也。然地位有淺深，故始自歡喜，終於法雲，分為十也。 〔一、歡喜地〕，謂菩薩智同佛智，理齊佛理，徹見大道，盡佛境界，而得法喜，登於初地。經云：於大菩提，善得通達，覺通如來，盡佛境界，名歡喜地。（得法喜者，謂於證得之法而生喜樂也。梵語菩提，華言道。） 〔二、離垢地〕，謂由盡佛境界，明了諸法異性而入於同，若見有同，即非離垢；同性亦滅，斯為離垢。經云：異性入同，同性亦滅，名離垢地。 〔三、發光地〕，謂同異情見之垢既淨，則本覺之慧光明開發。經云：淨極明生，名發光地。（情見者，謂依情分別之見也。） 〔四、焰慧地〕，謂慧明既極，則佛覺圓滿；覺滿則慧光發焰，如大火聚爍，破一切情見。經云：明極覺滿，名焰慧地。 〔五、難勝地〕，謂由前焰慧爍破一切情見，其同異之相，皆不可得，即是諸佛境界，無有能勝。經云：一切同異所不能至，名難勝地。 〔六、現前地〕，謂由前同異之相既不可得，則真如淨性明顯現前。經云：無為真如，性淨明露，名現前地。 〔七、遠行地〕，謂真如之境，廣無邊際。雖真如現前，分證則局，若盡其際，方為極到。經云：盡真如際，名遠行地。（分證者，謂菩薩於真如之理，分次第而證也。） 〔八、不動地〕，謂真如之理既盡其際，全得其體，則真常凝靜，無能動搖。經云：一真如心，名不動地。 〔九、善慧地〕，謂既得真如之體，即發妙用，凡所照了，悉是真如。經云：發真如用，名善慧地。 〔十、法雲地〕，謂菩薩至此第十地，修行功滿，唯務化利眾生，大慈如雲，普能陰覆，雖施作利潤，而本寂不動。經云：慈陰妙雲，覆涅槃海，名法雲地。（梵語涅槃，華言滅度；謂之海者，以其深廣，無法而不容也。）



### 丁福保佛學大辭典

【名數】或曰十住。種種不一。


