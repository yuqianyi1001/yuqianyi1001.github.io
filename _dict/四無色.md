---
title: 四無色
source: deerpark.app
---

### 法相辭典

★俱舍論二十八卷二頁雲：論曰：此與靜慮數自性同，謂四各二。生如前說，即世品說，由生有四。定無色體，總而言之，亦善性攝心一境性，依此故說，亦如是言。然助伴中，此除色蘊。無色無有，隨轉色故。雖一境性，體相無差。離下地生，故分四種。謂若已離第四靜慮生，立空無邊處，乃至已離無所有處生，立非想非非想處，離名何義？謂由此道解脫下地惑，是離下染義。即此四根本，並上三近分，總說名為除去色想。空處近分未得此名。緣下地色，起色想故。皆無色故，立無色名。又雲：下三無色，如其次第修加行時，思無邊空及無邊識、無所有故，建立三名。立第四名，由想昧劣，謂無明勝想，得非想名，有昧劣想，故名非非想。雖加行時，亦作是念，諸想如病，如箭如癰，若想全無，便同癡。唯有非想非非想中與上相違，寂靜美妙，而不就此加行立名。以若詰言：何緣加行作如是念？必應答言：以于彼處想昧劣故。由此昧劣故，是立名正因。

★二解　法蘊足論七卷一頁雲：一時薄伽梵在室羅筏信逝多林給獨園，爾時世尊告芻眾：有四無色，何等為四？謂有芻，超諸色想，滅有對想，不思惟種種想，入無邊空，空無邊處具足住，是名第一。復有芻，超一切種空無邊處，入無邊識，識無邊處具足住，是名第二。復有芻，超一切種識無邊處，入無所有，無所有處具足住，是名第三。復有芻，超一切種無所有處，入非想非非想處具足住，是名第四。如彼卷一頁至三頁廣釋。

★三解　集異門論六卷十四頁雲：四無色者，一、空無邊處，二、識無邊處，三、無所有處，四、非想非非想處。空無邊處雲何？答：空無邊處略有二種：一定二生，若定若生所有受想行識，是名空無邊處。識無邊處雲何？答：識無邊處略有二種：一定二生，若定若生所有受想行識，是名識無邊處。無所有處雲何？答：無所有處略有二種：一定二生，若定若生所有受想行識，是名無所有處。非想非非想處雲何？答：非想非非想處略有二種：一定二生，若定若生所有受想行識，及有一類定所等起心不相應行，即滅想受定，是名非想非非想處。

★四解　如大毗婆沙論八十三卷十六頁至八十四卷八頁廣說。

★五解　大毗婆沙論一百四十一卷十頁雲：四無色者，謂空無邊處，乃至非想非非想處。此亦二種，一修得，二生得。修得者，即彼地攝心一境性，若並助伴，即四蘊性。生得者，即彼地系，餘四蘊為性。已說自性，當說所以。問：何故此四說名無色？答：此四地中，超過一切有色法故，違害一切有色法故，色法于此無容生故，說名無色。此四亦如餘處廣說。



### 丁福保佛學大辭典

【名數】又云四空處。有定與處之二。見四空定及四空處條。

參照：<a href="/dict/四空定">四空定</a>

參照：<a href="/dict/四空處">四空處</a>


