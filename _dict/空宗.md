---
title: 空宗
source: deerpark.app
---

**來源：陳義孝佛學常見辭彙**

<p>以空理為宗的派別，如小乘的成實宗和大乘的三論宗是。</p>

**來源：丁福保佛學大辭典**

<p>【術語】以空理為旨之宗。小乘之成實宗，大乘之三論宗是也。原人論於大乘中分三教，一為大乘法相教，二為大乘破相教，三為一乘顯性教。宗鏡錄三十四謂此三宗如其次第，為有宗空宗性宗，而立十異，分別空性二宗曰：「上之三教，攝盡一代經論所宗。就三義中，第一第二空有相對，第三第一性相相對。皆迢然易見。唯第二第三破相與顯性相對，講者禪者，俱迷為同。是一宗一教，皆以破相即為真性，故今廣辯空宗性宗，有其十異：空相唯破相，性宗唯顯性，權實有異，遮表全殊。不可以遮詮遣蕩破執之言，為表詮直示建立顯宗之教。又不可以逗機誘引一期權漸之說，為最後全提見性真實之門。」</p>

**來源：佛光大辭典**

<p>為‘有宗’之對稱。指主張一切皆空、般若皆空之宗派。大乘之般若思想即其代表，以宣揚中道之空觀為主。從主張諸法皆空之龍樹、提婆之教系中，相對于小乘教俱舍宗之有宗而言，指成實宗；相對于大乘法相宗（唯識）而言，則指三論宗。</p><p>成實宗主張人、法皆空，所說之空義勝于有部宗、俱舍宗等之僅說人空。三論宗則主張空、有皆無，以‘諸法皆無所得’之空為宗義。又禪宗亦稱空宗，主張佛、魔皆空，以言語思辨為閒葛藤而排遣之。此外，有稱佛教為空宗者，以佛教主張諸法無我之故。﹝大乘起信論義記卷上、原人論、宗鏡錄卷三十四﹞（參閱‘空有論爭’3473）</p>
