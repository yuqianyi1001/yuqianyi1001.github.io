---
title: 鵝王
source: deerpark.app
---
### 佛光大辭典

梵語haṃsa-raja。喻指佛陀。于諸經論所說佛所具三十二相之中，其第五相為手足指縵網相（梵jālāvanaddha -hasta-pāda ），一如鵝王（一說雁王）之蹼，故經中每以鵝王喻指佛陀。其手指足趾間之縵網呈金黃色，紋樣如綾羅；乃佛于因位之時，常修四攝法，攝取眾生，故感得此相。或謂佛之行步猶如鵝，故以鵝王稱之。央堀摩羅經卷一（大五一·五一三下）：‘爾時，世尊猶如鵝王，庠行七步。’﹝菩薩善戒經卷九、大般若波羅蜜多經卷三八一、大智度論卷二十九﹞



### 丁福保佛學大辭典

【譬喻】譬佛也。佛三十二相中手足為縵網相。以手指足指之中間有縵網交合似鵝鳥之足也。涅槃經二十八曰：「若菩薩摩訶薩，修四攝法，攝取眾生，以是業緣，得網縵指，如白鵝王。」金光明經二曰：「足指網縵猶如鵝王。」又佛之行步如鵝鳥，故云。求那跋陀羅譯之央堀摩羅經一曰：「住住大沙門，儀雅鵝王趍。」同卷曰：「爾時世尊，猶如鵝王，庠行七步。」Haṁsarāja。



