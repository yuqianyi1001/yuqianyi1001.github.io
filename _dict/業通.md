---
title: 業通
source: deerpark.app
---

**來源：陳義孝佛學常見辭彙**

<p>又名報通，即依宿業自然而得的神通。</p>

**來源：法相辭典**

<p>★俱舍論九卷三頁雲：一切通中，業通最疾。凌虛自在，是謂通義。通由業得，名為業通。此通勢力速故名疾。中有具得最疾業通，上至世尊，無能遮抑。以業勢力、最強盛故。一切中有，皆具五根。對、謂對礙。此金剛等所不能遮，故名無對。曾聞析破炎赤鐵團，見于其中、有蟲生故。應往彼趣中有已生，一切種力、皆不能轉。謂不可令人中有沒，餘中有起。餘類亦然。為往彼趣中有已起，但應往彼，定不往餘。</p>

**來源：丁福保佛學大辭典**

<p>【術語】又曰報通。五種通力之一。如中有之身及鬼神，依宿業自然而得之通力也。俱舍論九曰：「一切通中，業通最疾，凌空自在，是謂通義。通由業得，名為業通。此通勢用速故名疾，中有具得最疾業通，上至世尊無能遮抑，以業勢力最強盛故。」</p>

**來源：佛光大辭典**

<p>謂由宿業而成就之通力。又作報通。五種通力之一。即神境、天眼、天耳、宿命等四通中，由業而成就之通力。于一切通力之中，業通之力最為速疾。俱舍論卷九（大二九·四六上）：‘一切通中，業通最疾。凌虛自在，是謂通義。通由業得，名為業通。此通勢用速，故名疾。中有具得最疾業通，上至世尊，無能遮抑，以業勢力最強盛故。’﹝大毗婆沙論卷七十、俱舍論卷二十七、俱舍論光記卷九、卷二十七﹞</p>
