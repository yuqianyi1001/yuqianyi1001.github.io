---
title: 昆勒
source: deerpark.app
---

**來源：丁福保佛學大辭典**

<p>【書名】梵語。譯言筐藏。摩訶迦旃延所造之論部名。詳見大智度論第二。</p><p>【書名】又，作蜫勒，論藏名。小乘四門之一，譯曰篋藏。尊者迦旃延作，明亦有亦空之理者。智度論二曰：「摩訶迦旃延佛在時解佛語作昆勒。昆勒，秦言篋藏也。乃至今行於南天竺。」同十八曰：「智者入三種法門，觀一切佛語，皆是實法不相違背。何等是三門？一者蜫勒門，二者阿毘曇門，三者空門。問曰：云何名蜫勒？。（中略）答曰：蜫勒有三百二十萬言，佛在世時大迦旃延之所造。佛滅度後人壽轉減，憶識力少，不能廣誦。諸得道人撰為三十八萬四千言，若人入蜫勒門論議則無窮。」</p><p>昆者毘之誤，當言毘勒。三論玄義十作「蜫勒論。」又作「鞞勒論。」天台淨名疏七作「毘勒門。」可洪音義十曰：「蜫勒，上音毘正作蚍也。梵言毘勒，秦言篋藏也。」梵Piṭaka。</p>
