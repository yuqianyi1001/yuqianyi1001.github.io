---
title: 南無阿彌陀佛
source: deerpark.app
---
### 佛光大辭典

又作六字名號。歸依阿彌陀佛之意。觀無量壽佛經疏卷一（大三七·二四六中）：‘無量壽者，乃是此地漢音。言南無阿彌陀佛者，又是西國正音。又南者是歸，無者是命，阿者是無，彌者是量，陀者是壽，佛者是覺。故言歸命無量壽覺，此乃梵漢相對，其義如此。’

另梵本阿彌陀經謂，阿彌陀有無量壽（梵amitāyus  ，音譯作阿彌多C遮）、無量光（梵amitābha  ，音譯作阿彌多婆）二義，玄奘譯之稱贊淨土經亦準此區分；然鳩摩羅什譯之阿彌陀經均譯為‘阿彌陀’而不別之，又支婁迦讖、支謙、慈賢等歷代譯經家亦然。此外，深勵之阿彌陀經講義謂，古來翻譯阿彌陀之梵語為無量壽、無量光，全稱為‘歸命無量壽覺’，即南無阿彌陀C曬佛陀耶（梵namo amitāyuśebuddhāya  ），亦即表示歸敬無量壽佛；若以阿彌陀婆耶（梵amitābhāya  ）表之，則為歸依無量光佛之意。

稱念六字名號，願生西方淨土，乃廬山慧遠等所倡，當時非純粹稱名往生，乃藉稱名而便于觀想，為專注思惟而念佛，後歷曇鸞、道綽至善導即倡‘念佛往生’，而主張他力念佛。六字名號乃攝彌陀因位之萬行、果地之萬德，以成就其體義、德用，故功德效驗甚大。無量壽經謂，稱一聲此名號，具足無上功德；觀無量壽經謂，但聞佛名，能除無量劫生死之罪；阿彌陀經謂，念佛之行者，可得六方恆沙之諸佛護念之。﹝無量壽如來修行供養儀軌、觀經疏玄義分、贊阿彌陀佛偈（曇鸞）﹞



### 陳義孝佛學常見辭彙

歸命於阿彌陀佛。



### 丁福保佛學大辭典

【術語】Namo'mitābhāya buddhāya又，Namo'mitayus buddhāya，又作南無阿彌陀（引）佛陀（引）耶，譯曰歸命無量光覺，無量壽覺。歸命於無量壽覺及無量光覺也。淨土門稱之為六字名號。歸命者，眾生一心仰賴阿彌陀佛，即眾生之信心也。無量壽覺或無量光覺者，佛助一切眾生行體成就也。蓋眾生之信心與阿彌陀佛助眾生之行體皆具足於此六字內。此謂機法一體之南無阿彌陀佛也。真言之口傳以此名號為陀羅尼，為金剛界五佛。善導觀經疏一曰：「言南無者即是歸命，言阿彌陀佛者即是其行，以斯義故，必得往生。」觀無量壽經曰：「具足十念，稱南無阿彌陀佛。」

【真言】聖財集下謂真言口傳六字名字為陀羅尼，五佛種子也，<img src="gaiji/DF-8763.png"/><img src="gaiji/DF-877B.png"/>（namo）二字，歸命之義，命者常住之壽命大日也，<img src="gaiji/DF-8740.png"/><img src="gaiji/DF-877C.png"/><img src="gaiji/DF-875F.png"/><img src="gaiji/DF-877D.png"/>四字，如次第為阿閦，寶生，彌陀，不空成就之四法也。



