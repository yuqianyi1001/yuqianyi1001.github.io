---
title: 相似即
source: deerpark.app
---
### 佛光大辭典

天台宗圓教所立六即位之第四。全稱相似即佛。智者大師依涅經而設六種階位，以示從凡夫至佛之位次。相似即，意為相似解發。謂于觀行即中，逾觀逾明，逾止逾寂，雖未能真證其理，而于理仿佛，有如真證，得六根清淨，斷盡見思、塵沙之惑，伏滅無明，是為相似即佛。此即圓教之十信位，入此位即得法華經所說之六根清淨德，稱為六根清淨位，亦即迷惑斷盡，習氣將清之時。觀經疏妙宗鈔卷二（大三七·二○二下）：‘良以此位始覺之功，尚伏無明，全未破故。非真本覺，唯得名為相似即佛。’﹝摩訶止觀卷一、天台四教儀、教觀綱宗卷下﹞



### 丁福保佛學大辭典

【術語】天台所立六即之第四。五十二位中之十信，得六根清淨之德之位也。圓教謂之內凡。此智雖為有漏，而似可斷無明之真無漏智，故云相似，初後之位不二，故云即。



