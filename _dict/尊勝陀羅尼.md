---
title: 尊勝陀羅尼
source: deerpark.app
---
### 佛光大辭典

梵語uṣṇīṣa-vijaya-dhāraṇī。即說尊勝佛頂尊內證功德之陀羅尼。全稱淨除一切惡道佛頂尊勝陀羅尼。又作清淨諸趣佛頂最勝陀羅尼、一切如來烏瑟膩沙最勝總持、佛頂尊勝陀羅尼、延壽陀羅尼、善吉祥陀羅尼。此陀羅尼系佛陀為救拔善住天子將受七度畜生惡道身之業而說者。據佛陀波利所譯佛頂尊勝陀羅尼經載，此咒能除一切罪業等障，破除一切穢惡道之苦。另據經序所載，唐高宗儀鳳元年（676），Y賓國三藏佛陀波利入唐，詣五台山，因一老人之勸而還國取佛頂尊勝陀羅尼經，于永淳二年（683）再入長安，與日照三藏、杜行等譯出。其後，義淨、善無畏、不空、法天等諸師亦分別譯出此經，其中皆有此陀羅尼，唯字句長短間有相異之處。現今密宗所用者，即善無畏所譯尊勝佛頂修瑜伽法軌儀所載之陀羅尼。

此陀羅尼凡八十七句，與光明真言、大日如來之五字明（阿、毗、羅、恕□罰□齲□榔涑□譚直鴣莆□籩洹□兄洹□≒洹Ｊ艸幀□樾礎□□、讀誦此陀羅尼，或安置于率都婆、高幢、樓閣等，可得淨一切惡道、消除罪障、增長壽命、往生極樂之功德。密宗修行者或朝夕讀誦，或為亡者回向時誦之。禪宗課誦時，亦常念誦此咒。在中國及日本，信持此陀羅尼者頗多，靈驗亦不少。據尊勝陀羅尼流布緣起載，唐代宗大歷十一年（776），詔令天下僧尼每日誦此陀羅尼二十一遍，于每年正月一日具載呈報。唐末、五代頃盛行建立經幢，上刻此陀羅尼。此外，河北居庸關內壁以梵漢等六種字體鐫刻之，其語句與‘瑜伽集要燄口施食儀’所載者大略相同。西元一八八四年，日本南條文雄等，對校法隆寺貝葉、阿叉羅帖所載、靈雲寺淨嚴校訂之寫本及淺草寺碑拓本等，與梵文般若心經共同收于 Anecdota Oxoniensia， Aryan Series，vol. Ⅰ. Part iii. 而出版之。﹝加句靈驗佛頂尊勝陀羅尼記、日本佛教史□研究第三、尊勝陀羅尼□研究（荻原雲來，密教第二之一）﹞



### 丁福保佛學大辭典

【真言】具名佛頂尊勝陀羅尼，尊勝佛頂尊之陀羅尼也。帝釋天，憫善住天子有從今受七度畜生惡道身之業因，詣祇園精舍請佛救濟之法，佛為說此陀羅尼，令誦之。尊勝陀羅尼經曰：「告帝釋言：天帝有陀羅尼名為如來佛頂尊勝，能淨一切惡道，能淨除一切生死苦惱。（中略）佛告天帝：此佛頂尊勝陀羅尼，若有人聞一經於耳，先世所造一切地獄惡業皆悉消滅。」



