---
title: 涅槃聲
source: deerpark.app
---

**來源：丁福保佛學大辭典**

<p>【術語】於梵音顯<img src="gaiji/DF-8769.png"/>等滿口聲之大涅槃義者曰涅槃聲。其形為‧‧ḥ之二點，例如<img src="gaiji/DF-874B.png"/>aḥ則謂之涅槃點。又依五字五音轉生之義，謂為涅槃輪。其本字乃<img src="gaiji/DF-8769.png"/>（也）<img src="gaiji/DF-876A.png"/>（囉）<img src="gaiji/DF-876B.png"/>（羅）<img src="gaiji/DF-876C.png"/>（縛）<img src="gaiji/DF-876D.png"/>（奢）<img src="gaiji/DF-876E.png"/>（沙）<img src="gaiji/DF-876F.png"/>（娑）<img src="gaiji/DF-8770.png"/>（訶）之八字也。若此等字，連於上字則成上字涅槃之義。見悉曇藏二。又一說，加<img src="gaiji/DF-8771.png"/>（濫）<img src="gaiji/DF-8772.png"/>（訖叉）之徧口聲，以十字為涅槃聲。梵漢對映集上曰：「往昔天竺有乾政師子，威勢勝餘，此師子不恐法師之近，獵師依勅命成法師之形而射斃之，師子死時唱<img src="gaiji/DF-876A.png"/><img src="gaiji/DF-876B.png"/>等十字，因茲名為涅槃之十字。」賢愚經及報恩經詳記堅誓師子為法師所死之因緣，然不說此十字之事。是有密部經軌之典據耶？抑出於口傳耶？宜更考之。</p>
