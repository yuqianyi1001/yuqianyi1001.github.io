---
title: 緊那羅
source: deerpark.app
---

### 三藏法數

梵語緊那羅，華言疑神。似人而頭有角，亦帝釋天主樂神也。



### 丁福保佛學大辭典

【天名】Kiṁnara，又作緊捺羅，緊陀羅，甄陀羅，真陀羅，緊捺洛。舊譯曰人非人，疑神。新譯曰歌神。即樂神名。八部眾之一。注維摩一曰：「什曰：秦言人作人。似人而頭上有角，人見之言：人耶非人耶？故因以名之。亦天伎神也，小不及乾闥婆。」文句二下曰：「緊那羅，亦云真陀羅，此云疑神。似人而有一角，故號人非人。天帝法樂神，居十寶山。」玄贊二曰：「梵云緊捺洛，此云歌神。緊那羅，訛也。」玄應音義三曰：「甄陀羅，甄之人反，又作真陀羅，或作緊那羅，正言緊捺羅，此譯云是人非人也。」慧琳音義十一曰：「真陀羅，古作緊那羅，音樂天也。有微妙音響，能作歌舞。男則馬首人身能歌，女則端正能舞。次此天女，多與乾達婆天為妻室也。」



### 佛光大辭典

梵名Kiṃnara  ，巴利名Kinnara  。又作緊捺洛、緊羅、緊擔路、甄陀羅、真陀羅。或稱歌神、歌樂神、音樂天。kiṃ 為疑問詞，nara 為人之意；意譯作疑神、疑人、人非人。原為印度神話中之神，後被佛教吸收為八部眾之第七。華嚴經探玄記卷二載，此神形貌似人，然頂有一角，人見而起疑，故譯為疑人、疑神。彼具有美妙的音聲，能歌舞。華嚴經疏卷五載其為天帝之執法樂

神。大乘諸經中，佛說法之聽眾中常列其名。于密教，為俱毗羅之眷阿^梨所傳曼荼羅圖位中，位居北方第三重。于現圖曼荼羅，在外金剛部北方，摩侯羅伽眾之北有二尊緊那羅，俱呈肉色，其中之一于膝上安置橫鼓，另一于膝前安置二豎鼓，俱作欲擊鼓之勢。

又觀世音菩薩為濟度眾生，而順應各種機類示現三十二種形相（即三十二應），其中第二十九即為‘緊那羅應’。謂緊那羅若欲脫離緊那羅身，觀世音菩薩即于其前應現緊那羅身，為其說法，使之成就。﹝大樹緊那羅王所問經卷一、法華經卷一序品、起世經卷一、大智度論卷十七、注維摩詰經卷一、大日經疏卷六、慧琳音義卷十一﹞


