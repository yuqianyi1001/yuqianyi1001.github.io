---
title: 外道六師
source: deerpark.app
---
### 丁福保佛學大辭典

【名數】一富蘭那迦葉Pūraṇa Kāśyapa，富蘭那其字，迦葉其姓。立一切之法，斷滅性空，無君臣父子忠孝之道者。二末伽梨拘賒梨子Maskārī Gośaliputra，末伽梨，其字，拘賒梨，其母名。計眾生之苦樂，非由因緣，惟為自然者。三刪闍夜毘羅胝子Sañjaya Vairaṭīputra，刪闍夜其字，毘羅胝其母名。計不求道，但經生死劫數間，自盡苦際，如縷丸轉於高山，縷盡自止者。四阿耆多翅舍欽婆羅Ajitakeśakambala，阿耆多翅舍其字，欽婆羅者麤衣也。身著弊衣，五熱灸身，以苦行為道者。五迦羅鳩馱迦旃延Kakuda Kātyāyand，迦羅鳩馱其字，迦旃延其姓。計諸法亦有相亦無相。應物而起見者。若人問為有耶，則答為無。為無耶，則答為有。六尼犍陀若提子Nirgranta Jñātiputra，尼健陀為出家總名，若提為母名。計苦樂罪福，盡由前世，必當償之，非今行道所能斷者。已上六師與佛同世，自稱為一切智者。見維摩經弟子品，涅槃經十九，止觀十上。有部毘奈耶雜事三十八曰：「喬答摩！我曾徧觀諸外道類，各別立宗。所謂晡刺拏迦攝波子，末塞羯利瞿黎子，珊逝移毘刺知子，阿市多雞舍甘跋羅子，腳俱陀迦多演那子，昵揭爛陀慎若底子。此等諸師各述異宗，未知誰是。」

參照：<a href="/dict/佛">佛</a>

立三種之六師外道：一、一切智六師外道，見邪真理，發邪智而辯才無礙者。二、神通六師外道，得世間之禪定而發五神通者。三、韋陀六師外道，又曰文字外道。博學多聞，通四韋陀十八大經，世間之吉凶天文地理醫方卜相等無所不知者。見四教儀二。



