---
title: 五種果
source: deerpark.app
---

**來源：三藏法數**

<p>﹝出顯揚聖教論﹞ 〔一、異熟果〕，謂諸眾生現世作不善業，則招來世惡趣之果。若作有漏善業，則招來世善趣之果。以其異世成熟，是名異熟果。（不善法者，殺、盜、婬、妄也。惡趣者，修羅、餓鬼、畜生、地獄也。有漏善法者，漏即三界之惑，雖修人天之善，未能斷惑故也。善趣者，人、天二道也。） 〔二、等流果〕，等即同等，流即流類。謂諸眾生，由修不善，故樂住不善，則不善之業轉多。若修善法，故樂住善法，則善法增長。果隨業轉，業與果同，業果相似，是名等流果。 〔三、離繫果〕，離繫者，遠離繫縛也。謂諸眾生，因修八正道，而遠離煩惱，不受果報，是名離繫果。（八正道者，正見、正思惟、正語、正業、正命、正精進、正念、正定也。） 〔四、士用果〕，士用者，士夫所用也。謂於世間諸法，隨依一種，起士夫用，如營農、商、賈、書算、計數等事，由依此故，農者，因稼而成熟。商者，因貨而獲利，是名士用果。 〔五、增上果〕，增上者，謂根身有增上勝力也。如眼根雖有見性，若無眼識緣境，則無照用之力。是故根識和合而成一切事果。耳、鼻、舌、身、意諸根識，亦由和合照境而成諸事，是故諸根各有增上勝力，是名增上果。</p>

**來源：丁福保佛學大辭典**

<p>【名數】異熟等之五果。見五果條。</p><p>參照：<a href="/dict/五果">五果</a></p>

**來源：佛光大辭典**

<p>梵語pañca phalāni。又作五果。(一)六因所生及道力所證之有為無為之果有五種之別。指：(一)等流果（梵niṣyanda -phala ），謂眾生由修不善之故，而樂住于不善，則不善之業轉多，反之亦然；如此則果隨業轉，業與果同，業果相似，故稱等流果。此果系由六因中之同類、遍行二因所得。(二)異熟果（梵vipāka -phala ），謂眾生以現世惡業招來世三惡之苦，以現世善業招來世人天之樂果；以其異世而成熟，故稱異熟果。此果系由六因中之異熟因所得。(三)離系果（梵visaṃyoga -phala ），即無為果。依涅之道力而證之者，遠離一切煩惱系縛。此法常住，非自六因而生，唯以道力而證顯。(四)士用果（梵puruṣakāra -phala ），士用，謂士夫所用，即造作之力用。謂于世間諸法，隨依一種而起士夫之用，如農夫因稼而苗稼成熟，商人因貨而獲利；以其依于造作之力用而得，故稱士用果。此果系由六因中之俱有、相應二因所得。(五)增上果（梵adhipati -phala ），謂眼、耳、鼻、舌、身、意諸根識，由和合照境而成諸事，故六根各有增上勝力；如眼根雖有見性，但若無眼識之緣境，則無照用之力，故稱增上果。此果系由六因中之能作因所得。﹝菩薩地持經卷三、顯揚聖教論卷十八、大毗婆沙論卷一二一、雜阿毗曇心論卷三、俱舍論卷六、大乘阿毗達磨雜集論卷十五﹞</p><p>(二)指二乘證果之五種分別。即：須陀洹果、斯陀含果、阿那含果、阿羅漢果、獨覺果。﹝北本涅經卷二十一、華嚴五教章卷下四、三論名教鈔卷一﹞（參閱‘五果回心’1114）</p>
