---
title: 白馬寺
source: deerpark.app
---

**來源：丁福保佛學大辭典**

<p>【寺名】在河南洛陽縣東故洛陽城西。漢明帝時。摩騰竺法蘭初自西域以白馬馱經而來。舍於鴻臚寺。遂取寺為名。創置白馬寺。此僧寺之始也。唐垂拱宋淳化元至順明洪武間，俱重修。洛陽伽藍記曰：「白馬寺，漢明帝所立也，佛入中國之始。寺在西陽門外三里，御道南。帝夢金人，長丈六，項皆日月光明。胡神，號曰佛。遣使向西域求之，乃得經像焉。時白馬負經而來，因以為名。明帝崩，起祇洹於陵上。自此以後，百姓冢上，或作浮圖焉。寺上經函，至今猶存。常燒香供養之，經函時放光明，耀於堂宇。是以道俗禮敬之，如仰真容。」</p>

**來源：佛光大辭典**

<p>(一)位于河南洛陽縣東（故洛陽城西）。東漢明帝時興建，或謂建于明帝永平十八年（75）。相傳為我國最古之僧寺。由于天竺之攝摩騰、竺法蘭二僧以白馬自西域馱經來我國，或謂于永平十年（67）至我國。明帝遂敕令于洛陽城西雍門（西陽門）外為之建造精舍，稱之為白馬寺。</p><p>洛陽伽藍記卷四（大五一·一○一四中）：‘白馬寺，漢明帝所立也，佛入中國之始。寺在西陽門外三裡，禦道南。帝夢金神，長大（疑作丈）六，項背日月光明；金神，號曰“佛”。遣使向西域求之，乃得經像焉。時，白馬負經而來，因以為名。明帝崩，起o洹於陵上；自此以後，百姓塚上或作浮圖焉。寺上經函，至今猶存，常燒香供養之。經函時放光明，耀于堂宇，是以道俗禮敬之，如仰真容。’</p><p>據梁高僧傳卷一載，相傳天竺國有伽藍，名招提。國王嘗毀破諸寺，唯招提寺未及毀壞，後因夜有一白馬繞塔悲鳴，王遂停毀，並改招提寺為白馬寺，後諸寺立，多取此名。故謂東漢明帝于洛陽城西始建佛寺時，系因依準此一典故而稱白馬寺。相傳寺式系模仿印度o園精舍，寺中有塔，殿內有壁畫，攝摩騰與竺法蘭曾在此譯出四十二章經，為漢譯佛典中最早譯出之經。寺門兩旁有攝摩騰、竺法蘭二僧之墓。另于本寺之東南，有一寺塔，稱為東白馬寺，一稱齊雲寺（或謂齋雲寺），乃後唐莊宗（923～925在位）所建，其塔式為木造之九層塔，後于宋代靖康之難毀于兵火，至金大定十五年（1175）僧彥公再建，清代嘉慶三年（1798）僧圓朗又重修之，現存者為十三層之磚塔。</p><p>本寺以年代久遠，且屢毀于兵災，</p><p>故于唐代垂拱、宋代淳化、元代至順、明代洪武年間迭經興復。唐末五代時，禪宗僧弘化于此。金末時，則為華嚴諸師弘教之所，講席甚盛，歷代法緣皆不衰。曹魏時之康僧鎧、曇諦、白延，西晉之竺法護、北魏之曇摩流支、佛陀扇多，唐代之佛陀多羅等高僧，皆曾于此譯經。宋真宗亦嘗臨幸本寺，禮拜攝摩騰之故蹟。可謂自北魏以降，本寺乃北朝佛教之中心。 民國十七年（1928），寺為軍閥馮玉祥所毀。二十年，由護法戴季陶及上海聞人杜月笙等人加以重建。﹝佛祖統紀卷五十三、弘明集卷一、讀史方輿紀要（河南府洛陽縣）大明一統志卷二十九、大清一統志卷一六三﹞</p><p>(二)位于陝西西安。系西晉愍帝（313～316 在位）所營建。世世皆為講學之道場，至隋代而廢絕。﹝歷代三寶紀卷四﹞</p><p>(三)位于江蘇南京。東晉元帝太興二年（319）創建。南朝劉宋之法平、僧饒、曇憑及梁代僧F等，皆曾于此弘法。陳代警韶、智嚴、智聰等亦曾駐錫于此。</p><p>(四)位于河南安陽。為後趙時佛圖澄所建，初為木塔。北齊武平（570～575 ）末年，敕命重修時，相傳曾于地下得舍利三顆。</p><p>(五)位于湖北江陵。據傳，晉初安世高因度化■亭之廟神，而獲得財物，遂于荊城東南隅建造本寺。未久，道安由襄陽至本寺，謂寺過于狹隘，故又另創檀溪寺。據傳唐代沙門玄奘亦曾住此。﹝荊州記（C仲雍）﹞</p>
