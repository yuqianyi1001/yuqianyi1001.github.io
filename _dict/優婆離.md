---
title: 優婆離
source: deerpark.app
---

### 陳義孝佛學常見辭彙

見優波離條。



### 丁福保佛學大辭典

【人名】Upāli，又作優婆利，鄔波離，優波離，憂波利。譯曰近取，近執。羅漢名。悉達太子執事之人。是本行集經五十三優波離因緣品所說。持律第一之比丘。更有一人，本為尼犍外道之弟子，是中阿含經三十二優婆離經所說。註維摩經三曰：「肇曰：優婆離，秦言上首，弟子中持律第一也。」二十唯識述記下曰：「鄔波離者，此云近執，親近於王，執王事也，如世說言朝延執事。」彌勒上生經疏下曰：「優波離，此云近執，佛為太子，彼為大臣。親近太子，執事之臣，古人云佛家人，非也。」淨名疏五曰：「優波離，此云上首，有翻化生。」


