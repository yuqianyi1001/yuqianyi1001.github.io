---
title: 二增菩薩
source: deerpark.app
---

### 丁福保佛學大辭典

【名數】菩薩有二類：一、智增菩薩，大智之性分增上，而斷惡證理自利之善根多，利生化物之善根少者。二、悲增菩薩，大悲之性分增上，欲久住生死，利樂有情，不欲疾進菩提之果者。故智增之菩薩，於初地捨分段身而取變易身，悲增之菩薩，至第八地初捨分段身也。見百法問答鈔七。


