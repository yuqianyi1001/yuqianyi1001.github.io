---
title: 迦葉入定
source: deerpark.app
---
### 丁福保佛學大辭典

【傳說】摩訶摩耶經下曰：「摩訶迦葉共阿難結集法藏，事悉畢已，摩訶迦葉於狼迹山中入滅盡定。」毘婆沙論百三十五曰：「尊者大迦葉波，入王舍城最後乞食。食已未久，登雞足山。山有三峰，如仰雞足，尊者入中結跏趺坐。」西域記九曰：「屈屈吒播陀山（唐言雞足），亦謂窶盧播陀山（唐言尊足），高巒陗險。（中略）其後尊者大迦葉波，居中寂滅，不敢指言，故言尊足。」



