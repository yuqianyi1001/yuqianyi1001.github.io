---
title: 二相
source: deerpark.app
---

### 法相辭典

★瑜伽七十二卷九頁雲：復有餘二相。一、本性相。二、影像相。雲何本性相？謂先分別所生，及相所生，共所成相。雲何影像相？謂遍計所起，勝解所現；非本性相。



**來源：三藏法數**

﹝出起信論﹞ 〔一、智淨相〕，謂依真如內熏之力，及教法外熏之力，如實修行，滿足方便，破識心生滅之相，成純淨圓常之智，是名智淨相。 〔二、不思議業相〕，謂依智淨相，能作一切勝妙境界，無量功德之相，常無斷絕，隨眾生根，種種示現，令得利益，是名不思議業相。

﹝出起信論﹞ 〔一、同相〕，謂染淨二法，皆同真如性相。譬如種種瓦器，皆同微塵性相，故名同相。 〔二、異相〕，謂真如平等之理，隨染淨緣顯現一切差別之相，故名異相。

﹝出大智度論﹞ 〔一、總相〕，謂說世間一切有為之法，皆是無常，故名總相。 〔二、別相〕，謂諸法雖皆無常，而各有別相。如地有堅相，水有濕相，火有熱相，風有動相，各各不同，故名別相。

﹝舊名二識，出宗鏡錄﹞ 〔一、所緣境相〕，謂心所緣色聲香味觸法六塵之境，其相顯現于外，是名所緣境相。 〔二、能緣識相〕，謂眼識乃至意識，能緣六塵之境，其相顯現于內，是名能緣識相。（眼識乃至意識者，謂眼識、耳識、鼻識、舌識、身識、意識也。六塵者，色塵、聲塵、香塵、味塵、觸塵、法塵也。）



### 丁福保佛學大辭典

【名數】淨智相與不思議用相也。淨智相者，由真如內熏之力與法外熏之力而如實修行之結果，圓滿方便，生純淨圓常之相也。由此淨智相而現一切勝妙之境界與功德之相，利益眾生，謂之不思議用相。起信論上曰：「淨智相者。謂依法熏習。如實修行，功德滿足。破和合識，滅轉識相。顯現法身清淨智故，一切心識相即是無明相，與本覺非一非異，非是可壞非不可壞。（中略）不思議用相者，依於淨智，能起一切勝妙境界，常無斷絕，謂如來身具足無量增上功德，隨眾生根，示現成就無量利益。」

同相與異相也。同相者，以染淨之二相，同解為真如性相之見界也。異相者，真如平等之理，隨染淨之緣，而顯現一切差別相之見界也。起信論上曰：「言同相者，如種種瓦器皆同土相，如是無漏無明種種幻用，皆同真相。（中略）言異相者，如種種瓦器各各不同，此亦如是，無漏無明種種幻用相差別故。」

總相與別相也。智度論三十一曰：「總相者，如無常等。別相者，諸法雖皆無常，而各有別相，如地為堅相火為熱相。



### 佛光大辭典

(一)指淨智相與不思議業相。淨智相，為依法力薰習，而如實修行之結果。由此淨智相而現一切勝妙之境界與功德之相，利益眾生，稱為不思議業相。﹝大乘起信論卷上﹞

(二)謂同相與異相。同相者，譬如無漏無明，種種業幻，皆同為真如性相。異相者，真如平等之理，隨染淨之緣，而顯現一切差別相。﹝大乘起信論卷上﹞

(三)總相與別相。總相者，總體之相狀。別相者，部分之相狀。如無常為諸法之總相；而地有堅相、水有濕相，即為別相。﹝大智度論卷三十一﹞


