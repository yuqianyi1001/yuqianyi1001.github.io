---
title: 提婆五法
source: deerpark.app
---

### 丁福保佛學大辭典

【故事】五逆罪中以破僧罪為最重，破僧者於同一結界中構別法而樹立一眾也。今提婆所立有五法。輔行一曰：「言五法者。婆沙云：一糞掃衣。二常乞食。三一坐食。四常露坐。五不受鹽及五味。與正理不同。正理云：一不受五味。二斷肉。三斷鹽。四不受割截衣。五不居聚落邊寺。」非謂是五法悉邪，立此五法為二分一味之僧為大罪也。參照五法條。

參照：<a href="/dict/五法">五法</a>

【名數】提婆達多妄說五法，破釋迦之和合僧。正理論四十三曰：「言邪道者，提婆達多妄說五事為出離道：一者不應受用乳等，二者斷肉，三者斷鹽，四者應被不截衣服，五者應居聚落邊寺。」婆沙論一百十六曰：「云何五法？一者盡壽著糞掃衣，二者盡壽常乞食，三者盡壽唯一坐食，四者盡壽常居迴露，五者盡壽不食一切魚肉血昧鹽蘇乳等。」婆沙之五法與正理不同，律多引婆沙之五法。



### 佛光大辭典

又作提婆五邪法。即佛世時，提婆達多所說之五種邪法。提婆以此五種邪法破和合僧，在五逆罪中為最重罪。此五法諸書記載不一，據毗尼母論卷四，五法為：(一)盡形壽乞食，(二)糞掃衣，(三)不食酥鹽，(四)不食肉魚，(五)露坐。又據順正理論卷四十三所舉，五法為：(一)不應受用乳等，(二)斷肉，(三)斷鹽，(四)應被不截衣服，(五)應居聚落邊寺。另據大毗婆沙論卷一一六所舉，五法為：(一)盡壽著糞掃衣，(二)盡壽常乞食，(三)盡壽唯一坐食，(四)盡壽常居回露，(五)盡壽不食一切魚肉血味、鹽、酥、乳等。律典中多引大毗婆沙論所說之五法。

佛陀本制四依之行法，即：(一)盡形壽樹下坐，(二)盡形壽著糞掃衣，(三)盡形壽乞食，(四)盡形壽病時服陳棄之藥。提婆所立之五邪法雖與四依之正法相似，而違反佛意，欺佛弟子，破和合僧。蓋佛雖有糞掃衣之制，而裁縫為袈裟，提婆之法則不許裁縫。佛弟子乞食嚴守一定之時間，提婆之法則不分晝夜，以滿為限。佛弟子日中以後不食，提婆之法則不定時。佛雖聽許露地坐，亦許住于房舍，提婆之法則不然。佛雖不許食不淨肉，于淨肉則許之，提婆則斷然不許食肉。如是妄立五法而惑眾，以非法為法，以法為非法，以非律為律，以律為非律，以重為輕，以輕為重，故為邪法。提婆即因貪愛名聞，對佛陀起妒嫉之心，故毀三寶而建立邪道，犯破和合僧之大重罪。又非謂此五法皆是邪法，因立此五法，遂使和合之僧團一分為二，故為大重罪。﹝十誦律卷三十六、大乘義章卷七、止觀輔行傳弘決卷一之三﹞


