---
title: 大地法
source: deerpark.app
---

**來源：陳義孝佛學常見辭彙**

<p>又名遍大地法，一切善惡的心，名為大地，大地的心所有法，即受、想、思、觸、欲、慧、念、作意、勝解、三摩地等十個心所，與一切心相應而生，乃心動時必起的作用，故名大地法。</p>

**來源：法相辭典**

<p>★俱舍論四卷三頁雲：地、謂行處。若此是彼所行處；即說此為彼法地。大法地故，名為大地。此中若法，大地所有；名大地法。謂法、恆于一切心有。彼法是何？頌曰：受、想、思、觸、欲、慧、念、與作意、勝解、三摩地、遍于一切心。論曰：傳說如是。所列十法，諸心剎那，和合遍有。此中受、謂三種領納。苦、樂、俱非，有差別故。想、謂于境取差別相。思、謂能令心有造作。觸、謂根境識和合生，能有觸對。欲、謂希求所作事業。慧、謂于法能有簡擇。念、謂于緣明記不忘。作意、謂能令心警覺。勝解、謂能于境印可。三摩地、謂心一境性。諸心心所，異相微細；一一相續，分別尚難；況一剎那，俱時而有。有色諸藥，色根所取，其味差別，尚難了知；況無色法，唯覺慧取。</p><p>★二解　大毗婆沙論十六卷十二頁雲：問：大地法是何義？答：大者，謂心。如是十法，是心起處，大之地故；名為大地。大地即法，名大地法。有說：心名為大。體用勝故。即大是地，故名大地。是諸心所所依處故。受等十法，于諸大地，遍可得故；名大地法。有說：受等十法，遍諸心品，故名為大。心是彼地，故名大地。受等即是大地所有，名大地法。</p><p>★三解　大毗婆沙論四十二卷十七頁雲：謂大地法有十種。一、受。二、想。三、思。四、觸。五、欲。六、作意。七、勝解。八、念。九、三摩地。十、慧。若法，一切心中可得；名大地法。謂若染污，不染污，若有漏，無漏，若善，不善，無記，若三界系，不系，若學，無學，非學非無學，若見所斷，修所斷，不斷，若在意地，若五識身，一切心中，皆可得故；名大地法。</p>

**來源：丁福保佛學大辭典**

<p>【術語】俱舍宗所立之心所法四十六中，有受想等十個心所。與一切之心相應而起。故名之為大地法。善惡一切之心。名為大地，大地之心所有之法，故為大地法。一受，二想，三思，四觸，五欲，六慧，七念，八作意，九勝解，十三摩地。見俱舍論四。</p>

**來源：佛光大辭典**

<p>梵語mahā-bhūmika。遍大地法之略稱。指與一切心相應俱起之十種心理作用。即：(一)受（梵vedanā  ），領納之義；有苦受、樂受、非苦非樂受等三種。 (二)想（梵saṃjñā  ），想像之義；對境而取差別之相。(三)思（梵cetanā  ），造作之義；令心有所造作。(四)觸（梵sparśa  ），由根、境、識三者和合而生，能有觸對。 (五)欲（梵chanda  ），緣外境而有所希求。(六)慧（梵prajñā  ），對法能有所分別、簡擇。(七)念（梵smṛti  ），對所緣之事銘記不忘。(八)作意（梵manaskāra  ），警覺之義；能令心警覺。(九)勝解（梵adhimokṣa  ），即殊勝之解；對境而產生印可審定之作用。(十)三摩地（梵samādhi  ），又作等持、正定，即使心專注一境。此十法遍善、不善、無記等三性之心品而與之相應，故稱大法；此大法之依地為心王所有，故稱大地法。</p><p>說一切有部主張此十法遍一切心，而俱起于剎那之間，且此十法皆有別體；經量部則主張，十法之中唯有受、想、思三法有其體，餘者則無；唯識家將十法分成五遍行、五別境兩種，即：(一)作意、觸、受、想、思等五法，遍與一切之心、心所相應，故稱遍行。(二)欲、慧、念、勝解、三摩地等五法緣各別之境而生，故稱別境。﹝顯揚聖教論卷一、順正理論卷十、俱舍論卷四、成唯識論卷三、大毗婆沙論卷十六、卷四十二﹞</p>
