---
title: 天乘
source: deerpark.app
---

**來源：陳義孝佛學常見辭彙**

<p>五乘之一，是乘十善以生天上的意思。</p>

**來源：三藏法數**

<p>天即色界天也，謂彼諸天修根本有漏禪觀，欲惑不染，以此根本禪定，運出欲界，是名天乘。（有漏者，謂漏落生死也。根本禪，即色界禪。謂能出生一切禪定故也。）</p><p>天者謂天然、自然、樂勝、身勝也。天以十善為乘，運出五道，得生欲天。於修十善時，更能修習禪定，即生色界，無色界天，故名天乘。（十善者，不殺生、不偷盜、不邪婬、不妄語、不兩舌、不惡口、不綺語、不貪欲、不瞋恚、不邪見也。五道者，人道、修羅道、餓鬼道、畜生道、地獄道也。）</p>

**來源：丁福保佛學大辭典**

<p>【術語】五乘之一。能修十善，乘之而生於欲界之六天，能修禪定，乘之而生於色界無色界之諸天，是名天乘。</p>
