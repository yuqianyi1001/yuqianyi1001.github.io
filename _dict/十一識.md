---
title: 十一識
source: deerpark.app
---

### 丁福保佛學大辭典

【名數】一，身識。眼等五根。二，身者識。染污識也。三，受者識意根也。四，應受識。色等六塵。五，正受識。眼等六識。六，世識。生死相績不斷絕之識也。七，數識。一乃至阿僧祇數之識。八，處識。器世界。九，言說識。依於見聞覺知之一切言說也。十，自他差別識。自身他身依止之差別也。十一，善惡兩道差別識。生死多種之差別也。是明有情識周徧於一切法，且分十一識也。見真諦譯世親攝論釋五。



### 佛光大辭典

謂由阿賴耶識之變異而生起十一種識之差別。即：(一)身識，指眼等五根。(二)身者識，即染污識。(三)受者識，又作能受識，指意根，即第八、七、六後三識。 (四)應受識，又作彼所受識或塵識，指色等六塵。(五)正受識，又作彼能受識或用識，即眼識等能緣之六識界。(六)世識，生死相續不斷絕之識。(七)數識，一乃至無數算計量度之識。(八)處識，又作器識，即四大五塵等之器世間。(九)言說識，即依于見聞覺知之一切言說。(十)自他差別識，又作自他異識，即自身他身依止之差別，有地獄、人、天等六趣之異。(十一)善惡兩道生死識，即一切生死不離善惡兩道。﹝攝大乘論本卷中、梁譯攝大乘論釋卷五、唐譯攝大乘論釋卷四﹞


