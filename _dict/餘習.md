---
title: 餘習
source: deerpark.app
---
### 佛光大辭典

(一)謂雖斷除煩惱，然猶存殘餘之習氣。又作殘習、餘氣、習氣。二乘不能斷除餘習，僅佛能斷之。維摩詰所說經卷上（大一四·五三七上）：‘深入緣起，斷諸邪見、有無二邊，無復餘習。’﹝新譯華嚴經卷二、大智度論卷二﹞

(二)梵名Pilinda -vatsa 。音譯畢陵伽婆蹉。為佛陀弟子之一。系舍衛城婆羅門種，初學隱身咒，後遇佛，遂出家為佛弟子。（參閱‘畢陵伽婆蹉’4736）



### 丁福保佛學大辭典

【術語】又曰殘習，餘氣，習氣。既斷煩惱，猶存殘餘之習氣也。二乘不能斷此餘習，獨佛斷之。唐華嚴經二曰：「離一切煩惱心垢及其餘習。」智度論二曰：「阿羅漢辟支佛雖破三毒，氣分不盡，譬如香在器中。香雖去，餘氣故在。又如草木薪，火煙燒出，炭灰不盡，火力薄故。佛三毒永盡無餘，譬如劫盡火燒須彌山一切地都盡，無煙無炭。如舍利弗瞋恚餘習，難陀婬欲餘習，畢陵伽婆蹉慢餘習，譬如人被鎖初脫時，行猶不便。」



