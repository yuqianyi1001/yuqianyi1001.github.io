---
title: 黃卷赤軸
source: deerpark.app
---
### 佛光大辭典

指佛教經卷。又作黃卷朱軸、黃紙朱軸。以經文書于黃紙上而卷之以朱軸，故稱黃紙朱軸。據維摩經略疏垂裕記卷一記載，唐代貞觀（627～649）年間，敕制以黃紙書寫，以防蟲害。依此推據，經卷以黃紙書寫，亦在貞觀後。另一傳說為後漢明帝永平十四年（630），帝應褚善信等之請，以火焚驗佛、道經典之優劣；道家書籍盡成灰燼，唯佛家經卷薰成黃色，軸變爍紅，故有黃卷赤軸之稱。﹝傳法正宗論卷下、北史卷七十二﹞



### 丁福保佛學大辭典

【故事】又云黃紙朱軸，謂佛之經典也。案寫經典用黃紙，蓋準於唐代之黃勅，一為尊之，一為防蟲害也。維摩經垂裕記一曰：「唐貞觀中，始用黃紙，寫勅制焉。至高宗上元二年詔曰：詔勅施行，既為永式。比用白紙多有蟲蠹。今後尚書省，頒行天下，並宜用黃紙。」華嚴演義章曰：「言黃卷赤軸者，今大藏經卷是也。」正宗記曰：「教外別傳，非謂黃卷赤軸。」



