---
title: 增道損生
source: deerpark.app
---

**來源：丁福保佛學大辭典**

<p>【術語】法華本門之利益也。謂初住已上至於佛果四十二位之間，漸增悟智，漸減生死之類也。迹門之法華，聲聞之人，受成佛之記，既為菩薩，則本門之法華，得菩薩增道損生之益也。觀音義疏下曰：「聲聞疑除受記作佛，菩薩迷去增道損生。」法華文句九曰：「本門增道損生，皆約圓位解釋。」</p>

**來源：佛光大辭典**

<p>為天台宗所說‘法華本門’之利益。道，指中道之智；生，指變易生死。增道損生，即謂中道之智漸次增進，而變易生死隨之漸次損減。法華經玄義序雲（大三三·六八一中）：‘發眾聖之權巧，顯本地之幽微。故增道損生，位鄰大覺；一期化導，事理俱圓。’</p><p>蓋據天台宗之說，于菩薩修行階位中，自初住位以上至妙覺位之四十二階位菩薩，其中道之智次第而增，稱為增道；由于智增而四十二品之無明遂斷，變易生死乃漸次損減，稱為損生。此系就一法身之智、斷二德而論其增減。又十住位乃至等覺位之四十一階位菩薩各有增道損生，隨之亦皆具‘十如是’之法；而于妙覺位（佛果位），無明既盡，則無損生之義，亦即不具十如是中之‘如是報’，故僅有九法，然若由‘以佛為無上之果報’之觀點而言，則妙覺位亦應具有十如是。</p><p>又天台宗論四十二位之增道損生，並非如別教之隔歷次第。法華經玄義卷五上（大三三·七三五中）：‘今文明四十二位炳然，皆是無次位之次位，達于實相增道損生，論次位耳。’﹝法華經玄義卷二上、法華文句卷十上、法華經玄義釋簽卷一、卷四、法華文句記卷十上﹞</p>
