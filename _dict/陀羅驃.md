---
title: 陀羅驃
source: deerpark.app
---
### 佛光大辭典

梵名Dravya  ，巴利名Dabba  。又作陀婆、陀驃、踏臘驃、達羅弊。全稱達羅弊夜摩羅弗多□ㄨDravya -malla-putra ，沓婆摩羅子、闥婆摩羅子、陀羅婆摩羅），或陀驃摩羅子（巴Dabba Mallaputta  ），即陀驃力士子、實力士。乃佛弟子之一。據五分律卷三所載，師年十四出家，十六歲證阿羅漢，得六神通，二十歲受具足戒，至王舍城詣佛，為眾僧分臥具、飲食，時有慈（梵Mettiya  ）、地（梵Bhummajaka  ）二比丘因常得粗惡之食物而誹謗陀婆，陀婆不為誹言所動，終得佛之信任。另據雜阿含經卷十六、增一阿含經卷三弟子品等所載，陀羅驃尊者能為大眾修造供具，並能安造房舍，興建招提僧坊。有部毗奈耶卷十三則以師為波波國大臣勝軍之子，因其天然淨潔，故名為實力士。﹝雜阿含經卷三十六、阿羅漢具德經、雜寶藏經卷上、四分律卷四、卷十二、十誦律卷四、卷十﹞



### 丁福保佛學大辭典

【術語】Dravya，勝論所立六諦之一。譯曰主諦，所依諦，新譯曰六句義，又譯實句義。為地，水，火，風，空，時，方，神（又曰義），意九種之實法也。百論疏上中曰：「陀羅驃，稱為主諦，亦云所依諦。謂地，水，火，風，空，時，方，神，意，此九法為一切物主，故云主諦。」



