---
title: 正位
source: deerpark.app
---
### 佛光大辭典

即達悟之位、無煩惱之境地，亦即聲聞所得見證之無為涅。

(一)指小乘之涅。維摩經問疾品（大一四·五四五下）：‘雖觀諸法不生，而不入正位。’

(二)指法性。禪門中稱普遍存在之真如為正位，乃諸法之本體；相對于現象差別之‘傍位’一語。景德傳燈錄卷二十二（大五一·三八○下）：‘僧問：“正位中還有人成佛否？”師曰：“誰是眾生？”僧曰：“若恁麼即總成佛去也。”師曰：“還我正位來。”僧曰：“如何是正位？”師曰：“汝是眾生。”’﹝碧岩錄第七十三則﹞



### 丁福保佛學大辭典

【術語】小乘之涅槃也。維摩經問疾品曰：「雖觀諸法不生，而不入正位」，「肇曰：正位取證之位也。」同慧遠疏曰：「聲聞見證無為涅槃為入正位。」



