---
title: 無煩天
source: deerpark.app
---

### 陳義孝佛學常見辭彙

色界十八天中之第十四重天名。



### 法相辭典

★大毗婆沙論一百七十六卷一頁雲：雲何無煩天？謂無煩天一類伴侶眾同分，依得事得處得；及已生彼天無覆無記色受想行識；是名無煩天。問：彼天何故名無煩耶？答：彼是假名，假想。名施設，想施設，隨欲而立，不必如名，悉有其義。復次彼天身無煩擾，心無煩擾；一期領受純寂靜樂，非下所有。故名無煩。復次彼天審見苦真是苦，集真是集，滅真是滅，道真是道；離下所起粗重煩惱；故名無煩。復次煩者，謂廣。即廣果天。今此天最初超彼，故名無煩天。

★二解　集異門論十四卷九頁雲：雲何無煩天？答：謂此與彼諸無煩天，是一類，為伴侶，共眾同分，依得事得處得皆同。又若生在無煩天中所有無覆無記色受想行識蘊，是名無煩天。復次以無煩天，于苦見苦，于集見集，于滅見滅，于道見道，故名無煩天。復次以無煩天，身無煩擾，心無煩擾。由彼身心無煩擾故；領受寂靜遍淨無漏微妙諸受。故名無煩天。復次此是彼名異語增語諸想等想施設言說，謂無煩天。故名無煩天。



**來源：三藏法數**

謂此天苦樂兩滅，心境不交，則無煩惱，故名無煩天也。（苦樂兩滅者，離欲界苦及色界樂也。心境不交者，心與境不交接也。）



### 丁福保佛學大辭典

【界名】色界十八天之第十四。



### 佛光大辭典

無煩，梵名Avṛha  ，巴利名Aviha  ，音譯作阿@麗舍、阿浮訶那、阿毗波、阿卑和。又作無大求天、無廣天、無繁天、無誑天、無所觸天、無希望天。色界十八天之一，五淨居天之一。為第四禪之第五天（一說第四天）。據順正理論卷二十一載，繁為繁雜，或繁廣。繁廣天中此天為最劣，故稱無繁。又不求趣入無色界，故稱無求。關于此天之壽命，大樓炭經卷四謂十劫；雜阿毗曇心論卷二、彰所知論卷上等則謂一千劫；立世阿毗曇論卷七謂四千大劫。其身長，據大毗婆沙論卷一三六、彰所知論卷上等載，為一千由旬。﹝大樓炭經卷一、集異門足論卷十四、瑜伽師地論卷四﹞


