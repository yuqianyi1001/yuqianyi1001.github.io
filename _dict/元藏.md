---
title: 元藏
source: deerpark.app
---
### 佛光大辭典

又稱大普寧寺版、元本。指元代所刻印之大藏經。乃元世祖至元十四年（1277）至至元二十七年，在杭州路（浙江省）餘杭縣之白雲宗大普寧寺，由住持道安等所開版。系以思溪藏、福州藏二本為底本，校勘

增補而成者。共收大小乘經律論一四三七部，版式為一行十七字，一面六行之折本。東京增上寺與淺草寺皆藏有完備之刊本。元代除此版本外，另有別版大藏經之開版，然詳情不明。﹝三緣山志卷二、古經題跋卷下﹞（參閱‘中文大藏經’1001）



### 丁福保佛學大辭典

【雜名】元代所刻之大藏經也。又曰元本。刻於杭州路餘杭縣白雲宗南山大普寧寺。以思溪福州二本校勘之。始於元世祖至元十四年，至至元二十七年而雕造竣功。總計一千四百二十二部，六千一十七卷，五百五十八函。其中有大乘經五百二十八部，二千一百七十四卷。小乘經二百四十二部，六百二十一卷，大乘律二十五部，五十二卷。小乘律五十四部，四百三十九卷。大乘論九十七部，五百二十三卷。小乘論三十六部，七百二十卷。賢聖傳記錄一百八部，五百四十四卷。續入藏三百三十二部，九百四十四卷。其函號部數等，大與宋藏同。



