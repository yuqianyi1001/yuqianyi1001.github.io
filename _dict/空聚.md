---
title: 空聚
source: deerpark.app
---

**來源：丁福保佛學大辭典**

<p>【術語】無人之聚落。維摩經弟子品曰：「以空聚想入於聚落。」</p><p>【譬喻】人身之六根，假和合而無實主，譬之無人之聚落。涅槃經二十三曰：「空聚落者，是六入。」維摩經方便品曰：「是身如毒蛇，如怨賊，如空聚。」金光明經一曰：「是身虛偽，猶如空聚。六入村落，結賊所止。」六十華嚴經二十四曰：「依六入空聚，四大毒蛇所侵害。」止觀七下曰：「頭足支節，一一諦觀，了不見我，何處有人及以眾生？業力機關，假為空聚。」</p>
