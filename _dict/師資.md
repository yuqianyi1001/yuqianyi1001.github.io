---
title: 師資
source: deerpark.app
---

### 丁福保佛學大辭典

【雜語】老子曰：「善人不善人師，不善人善人資。」今取而配於師弟，師者以道教弟子，故稱為師。弟子者資助師，故稱為資。法華文句曰：「師有匠成之能，學者具資稟之德，資則捨父從師，敬師如父，師之謙讓處過如弟故。」



### 佛光大辭典

師弟、師徒之意。師，教訓徒弟者；資，為師所施教之資材，亦即弟子之意。佛門中師資之關系極其重要。師者傳法脈予弟子，稱師資相承、血脈。

據屍迦羅越六方禮經載，弟子事師當有五事，即：(一)當敬嘆之，(二)當念其恩，(三)所教隨之，(四)思念不厭，(五)當從後稱譽之。師教弟子亦有五事，即：(一)當令疾知，(二)當令勝他人弟子，(三)欲令知不忘，(四)諸疑難悉為解說之，(五)欲令弟子智慧勝師。

南海寄歸內法傳卷三師資之道條（大五四·二二二中）：‘西國相承事師之禮，初夜後夜到其師所，師乃先遣弟子安坐，三藏之中隨時教授，若事若理，不令空過。察其戒行，勿使虧違，知有所犯，即令治懺。弟子方乃為師按摩身體，襞疊衣裳，或時掃拭房庭，觀蟲進水，片有所作，鹹皆代為，斯則敬上之禮也。’此外，道宣于所著教誡新學比丘行護律儀列舉出五十一條事師法，作為初學比丘事師之軌範。﹝長阿含卷十一善生經、四分律序、六門教授習定論、四分律行事鈔資持記卷上三之三﹞（參閱‘血脈’2551）


