---
title: 睒摩
source: deerpark.app
---
### 丁福保佛學大辭典

【菩薩】新作商莫迦Śamaka，菩薩名。昔有長者，夫妻兩目並喪，入山求道。時有菩薩，名一切妙見。愍其意，生於長者家，名睒摩。至孝仁慈，年過十歲，與父母共入山奉事。著鹿皮之衣，提瓶汲水，時迦夷國王入山射獵，引弓射睒。盲父母仰天曰：睒至孝，天知之，則睒當更生。於是釋梵四天，來下睒前，灌神藥於口，拔箭更活。父母驚喜，兩目皆開。見睒子經。西域記二曰：「化鬼子母，北行五十四里，是商莫迦菩薩（舊曰睒摩菩薩訛也），恭敬鞠養，侍盲父母，於是採果。遇王遊獵，毒矢誤中。至誠感靈，天帝傳藥。德動明聖，尋即復蘇。」名義集一曰：「商莫迦，此云善。」



