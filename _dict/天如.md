---
title: 天如
source: deerpark.app
---

### 丁福保佛學大辭典

【人名】元沙門，名惟則，號天如。得法於中峰，住姑蘇之師子林。註楞嚴集唐宋之九解附以補註稱為會解，盛行於世。交光之楞嚴正脈疏曰：「自元末及今二百餘年，海內講聽楞嚴者，惟知有會解，而他非所尚。」馮夢禎之本住白文序曰：「是經譯梵以來，疏解者十餘家，唯天如會解，學者翕然宗之。以為是足盡楞嚴矣，不知是天如楞嚴，非如來所說之楞嚴也。」


