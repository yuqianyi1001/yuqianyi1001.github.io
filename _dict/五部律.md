---
title: 五部律
source: deerpark.app
---

### 陳義孝佛學常見辭彙

佛滅後百年間，付法藏第五祖優婆多之下有五弟子，於戒律上各抱異見，一大律藏便生五部之派別，即曇無德部、薩婆多部、彌沙塞部、迦葉遺部、婆麤富羅部。



### 三藏法數

﹝出翻譯名義﹞ 五部律者，即如來所說律藏也。而分為五者，世尊成道三十八年，赴王舍城國王齋，食訖，令羅[目*侯]羅洗缽，因失手破為五片。是日有多比丘皆白佛言，缽破五片。佛言：表我滅後，初五百年，諸惡比丘，分毗尼藏為五部也。後優波鞠多果有五弟子，各執一見，遂分如來一大律藏為五部焉。（梵語羅[目*侯]羅，華言覆障。梵語比丘，華言乞士。梵語毗尼，華言善治，即律藏也。梵語優波鞠多，華言大護，又云近護。） 〔一、曇無德部〕（亦名曇摩鞠多），梵語曇無德，華言法密，密即隱覆之義；又云法藏，即四分律也。大集經云：我涅槃後，有諸弟子，受持如來十二部經，書寫讀誦，顛倒宣說，以倒說故，隱覆法藏，是為曇無德部。（四分律者，一比丘法、二比丘尼法、三受戒法、四滅諍法也。梵語涅槃，華言滅度。十二部經者，一契經、二重頌、三諷頌、四因緣、五本事、六本生、七希有、八譬喻、九論議、十自說、十一方廣、十二授記也。） 〔二、薩婆多部〕，梵語薩婆多，華言一切有，即十誦律也。謂此部計三世有實之法。大集經云：我涅槃後，我諸弟子，受持如來十二部經，而復讀誦外典，善能論議，凡所問難，悉能答對，是為薩婆多部。（十誦者，優波離十番誦出此律，故名十誦。梵語優波離，華言近執。以佛為太子時，能親近執侍故也。） 〔三、迦葉遺部〕，梵語迦葉遺，華言重空觀，即解脫律也。大集經云：我涅槃後，我諸弟子，受持如來十二部經，說無有我及以受者，轉諸煩惱猶如死屍，是為迦葉遺部。（轉諸煩惱猶如死屍者，謂轉棄妄惑如死屍也。） 〔四、彌沙塞部〕，梵語彌沙塞，華言不著有無觀，即五分律也。大集經云：我涅槃後，我諸弟子，受持如來十二部經，不作地水火風相，虛空識相，是為彌沙塞部。（五分者，一比丘戒、二比丘尼戒、三受戒法、四滅諍法、五僧法。） 〔五、婆蹉富羅部〕，梵語婆蹉富羅，華言犢子。謂因上古有仙染犢生子，自後種姓，皆名犢子。其部中計我非即五蘊，亦不離五蘊，而有實我。律本不來此土。大集經云：我涅槃後，我諸弟子，受持如來十二部經，皆說有我，不說空相，是為婆蹉富羅部。（五蘊者，色蘊、受蘊、想蘊、行蘊、識蘊也。）



### 丁福保佛學大辭典

【名數】佛滅後百年時，付法藏第五祖優婆毱多之下有五弟子，同時於律藏生五部之派別：一、曇無德部Dharmagupta，又曰曇摩毱多，是部主之名，譯為法正、法護、法鏡、法密等，律本於此土曰四分律。二、薩婆多部Sarvāstivāda，或曰薩婆諦婆，譯言一切有。從宗計而取名，律本曰十誦律。三、彌沙塞部MahĪśāsaka，譯言不著有無觀。從行而名，律本曰五分律。四、迦葉遺部Kāśyapīya，此曰重空觀，以空亦空為觀，就行而名。但戒本傳譯曰解脫戒經，其戒相與五分律同。五、婆麤富羅部Vātsīputrīya，又曰婆蹉富羅，譯言犢子。從部主之名，又從宗計曰著有行。以執有實我故也。律本未傳，見大集經二十，行事鈔資持記上一之二，戒疏一上，義林章三末。

參照：<a href="/dict/五分律">五分律</a>



### 佛光大辭典

佛陀入滅後百年頃，付法藏第五祖優婆鞠多之下有曇無德等五弟子，同時于律藏衍出五部之派別，統稱五部律。彼等所傳持之律典均屬小乘律。即：(一)曇無德部（梵Dharma -guptaka ）：曇無德，又作曇摩鞠多。意譯為法正、法護、法鏡、法密等，乃部主之名。所傳廣律為四分律六十卷，戒本為四分僧戒本一卷、四分律比丘戒本一卷、四分比丘尼戒本一卷。上記四書均為姚秦佛陀耶舍譯。

(二)薩婆多部（梵Sarvāsti -vāda ）：薩婆多，又作薩婆諦婆。意譯為一切有。所傳廣律為十誦律六十一卷（姚秦弗若多羅、曇摩流支譯），戒本為十誦比丘波羅提木叉戒本一卷（姚秦鳩摩羅什譯）、十誦比丘尼波羅提木叉戒本一卷（劉宋法顯集出）、根本說一切有部戒經一卷（唐代義淨譯）、根本說一切有部芻尼戒經一卷（唐代義淨譯）。

(三)彌沙塞部（梵Mahīśāsaka  ）：彌沙塞，意譯為不著有無觀。所傳廣律為五分律三十卷（劉宋佛陀什等譯），戒本為彌沙塞五分戒本一卷（劉宋佛陀什等譯）、五分比丘尼戒本一卷（梁朝明徽集）。

(四)迦葉遺部（梵Kāśyapīya  ）：迦葉遺，意譯重空觀，即以空亦空為觀。所傳廣律為解脫律，戒本為解脫戒經一卷（元魏般若流支譯）。

(五)摩訶僧o部（梵Mahā -saṅghika ）：此部所傳廣律為摩訶僧o律四十卷（東晉法顯、佛陀跋陀羅譯），戒本為摩訶僧o律大比丘戒本一卷（東晉佛陀跋陀羅譯）、摩訶僧o比丘尼戒本一卷（東晉法顯、覺賢譯）。關于此部之名義有多種異說，列舉如下：(1)據舍利弗問經載，以多數者奉持摩訶僧o律，故稱為大眾律。(2)據大方等大集經卷二十二舉出上述之五部外，另舉婆嗟富羅部，共為六部律，而以摩訶僧o廣博遍覽其餘五部之經書，故特稱為摩訶僧o律。然據出三藏記集卷三新集律分為五部記錄載，婆嗟富羅部即為摩訶僧o部。(3)另據三論玄義舉出犢子部，此部乃為婆嗟富羅之譯名；翻譯名義集卷四將婆嗟譯作犢，富羅譯作子。

此外，關于五部分裂之說有二，即：(一)據出三藏記集卷三載，佛在世之時，有一長者夢見一張白氈，忽然自分為五段，長者遂驚詣佛陀處請問其故，佛為其解說，此乃表示佛滅度後，律藏當分為五部。(二)另據翻譯名義集卷四載，世尊成道三十八年，赴王舍城國王之齋食，食訖，令羅侯羅洗缽，因失手而破為五片。是日有多比丘因此事而請問佛，佛為其解說，此表示佛入滅後初五百年，諸惡比丘分毗尼藏為五部。後優婆鞠多果然有五弟子各執一見，遂分如來一大律藏為五部。

又據舍利弗問經載，五部之衣色各異，即：摩訶僧o部著黃色衣，曇無德部著赤色衣，薩婆多部著皂色衣，迦葉遺部著木蘭色衣，彌沙塞部著青色衣；以此五色之衣，而彰顯五部之相。然據大比丘三千威儀卷下載，薩婆多部著絳色衣，曇無德部著皂色衣，其餘三部則同上記。﹝佛本行集經卷六十、佛藏經卷中、摩訶僧o律後記、四分律行事鈔資持記卷上一之二、四分律疏卷二、四分律刪繁補闕行事鈔卷下之一、大乘玄論卷五、大唐西域記卷三、天台四教儀集注卷上﹞


