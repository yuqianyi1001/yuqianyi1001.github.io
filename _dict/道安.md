---
title: 道安
source: deerpark.app
---
### 佛光大辭典

(一)為東晉佛教（我國初期佛教急遽發展之時代）之中心人物。常山扶柳（河北正定）人，俗姓衛。生于東晉永嘉六年（312），一說建興二年（314）。十二歲出家，敏叡逸倫，研習經論，識志超卓。嗣入佛圖澄之門，其後北方大亂，與其師輾轉避于諸方，而于湖北襄陽講說教化十五年。前秦苻堅聞其名，率兵攻陷襄陽，迎至長安，居五重寺，事之以師禮。道安嘗勸苻堅招請西域之鳩摩羅什，並著手整理漢譯經論，編成綜理眾經目錄一書，所作目錄等雖不存于今，然‘出三藏記集’系根據其著作而編成者。此外，復致力于經典翻譯，及諸經序文、注釋之作。共注序二十二部。將經典解釋分為序分、正宗分、流通分等三科，此法亦沿用至今世。另于僧團儀式、行規、禮懺等，多所制立，且定釋氏為僧姓，悉為後世所準。其研究以般若經典為主，另又精通阿含、阿毗達磨，開拓經文批判之先河。一生功業，于佛教史上貢獻至鉅。太元十年（385）示寂，或說太元元年、太元十四年。

又道安手上有肉瘤隆起，世人每稱為印手菩薩。其與習鑿齒二人復嘗以‘四海習鑿齒’、‘彌天釋道安’之語對答，甚為著名，後世遂以‘彌天釋道安’呼之。﹝梁高僧傳卷一、卷二、卷五、出三藏記集卷十五、歷代三寶紀卷八、續高僧傳卷九、卷二十九、集神州三寶感通錄卷中、卷下、法苑珠林卷十三﹞

(二)北週僧。馮翊胡城（陝西）人，俗姓姚。年少即慕道修禪，後隱于太白山研習定慧，傍通子史。受具足戒後，于渭濱之地宣揚涅經及大智度論，為朝野儒道士子所崇。後奉北週武帝之命，駐錫大中興寺，聲名蜚然。其時世風多崇道謗佛，武帝亦奉道教，師乃書二教論一卷呈上，而後遁于林澤。帝敕令尋訪，既得，賜牙笏彩帛，位列朝廷，辭而不就。後入寂，世壽不詳。門弟子有慧影、寶貴等人。﹝廣弘明集卷八、歷代三寶紀卷十一、續高僧傳卷二十三﹞

(三)（1617～1688）明末清初僧。福建晉江人，俗姓胡。出家于福建德化之戴雲山。初禮古杭，無大省發，後參學于永覺處，得悟。初住鼓山，復移金陵攝山，大揚教風。康熙二十七年示寂，世壽七十二。有語錄行世。﹝增訂佛祖道影卷三（虛雲）﹞

(四)（1907～1977）湖南祁陽人。少通經史詞章，嘗以理學家自命，後讀釋迦傳及張商英護法論，始皈依佛教。年二十，披剃于衡陽佛國寺，受具足戒于衡陽大羅漢寺。曾住仁瑞寺參禪三年。後入衡山南岳龍池岩苦修十八月，禪定功夫日深。又從遊于常悟、禪靜、靈濤、善因諸師，禪教並修。抗戰期間，曾組織僧侶救護隊，救人無數。民國四十二年（1953）來台，致力于講經宏法。先于汐止彌勒內院講授俱舍論，其後，主持靜修佛學研究班，舉辦大專院校佛學講座，興建鬆山寺，創立慈航中學，發行獅子吼月刊、文庫，接辦台灣印經處，並經常出席世界佛教會議。曾任南岳佛學院院長、國立南岳師範學院教授、中國文化學院（即今文化大學）教授，及南岳祝聖寺、台北鬆山寺、善導寺、日月潭玄奘寺住持等職。師精研大藏，佛理淵深，復賅通中西哲學，平生最推崇玄奘大師。其著作有中國大藏經翻譯刻印史、中國大藏經雕刻史話、中觀史論及其哲學、乾坤萬古一完人、二力室文集等。民國六十六年示寂，世壽七十一，僧臘五十。﹝道安法師七十歲紀念論文集﹞



### 丁福保佛學大辭典

【人名】苻秦道安，常山扶柳人，家世世業儒，早喪父母。十二歲出家。神智聰敏，而形貌甚陋，不為師所重。數年驅役，安精勤不倦。後求經，師與一經，殆有一萬言，安一日誦之，不差一字。師大驚，為授具戒。次使遊方，入鄴都，遇佛圖澄師之。澄講，則安每覆述，時人語曰：漆道人驚四鄰。後歷遊諸處訪道，於太行恒山創立寺塔。晉武帝寧康元年，避石氏亂，率弟子遠等四百餘人至襄陽，立檀溪寺鑄佛像。武帝聞安名，資給厚祿，安固辭不受。晉太元四年，秦主苻堅取襄陽，得安。喜曰：吾以十萬師取襄陽，得一人半，安公一人，習鑿齒半人也。安至長安，僧徒數千人，大弘法化。堅欲取江南，安諫之，堅不聽，攻之果大敗。安註經，每求聖證。一日感長眉尊者來降，見所製欽歎。即賓頭盧也。因日設供。安每與弟子法邁等於彌勒前立誓願生兜率。秦建元二十一年寂，壽七十二。安生而左臂有肉隆起如印，時稱印手菩薩。沙門姓釋，註經開三分，皆由安始。見高僧傳五。



