---
title: 爪土
source: deerpark.app
---

### 丁福保佛學大辭典

【譬喻】爪甲上之土，以喻受人身者之希也。雜阿含經十六曰：「如甲上土，如是眾生入道者亦復如是，如大地土如是非人亦復如是。」涅槃經三十三曰：「爾時世尊取地少土置之爪上，告迦葉言：是土多耶？十方世界土多耶？迦葉菩薩白佛言：世尊！爪上土者不比十方所有土也。善男子！有人捨身還得人身；捨三惡身，得受人身；諸根完具，生於中國，具足正信，能修習道；修習道已，能得解脫；得解脫已，能入涅槃；如爪上土，捨人身已，得三惡身。（中略）不得解脫常樂涅槃，如十方界所有地土。」


