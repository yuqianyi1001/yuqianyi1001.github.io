---
title: 小乘涅槃與大乘涅槃
source: deerpark.app
---
### 陳義孝佛學常見辭彙

小乘的涅槃和大乘的涅槃。小乘的涅槃，滅生死而涅槃；大乘的涅槃，生死本來就是涅槃。又小乘的涅槃，只斷界內分段生死而已；大乘的涅槃，同時也斷界外之變易生死。



### 丁福保佛學大辭典

【術語】大乘義章十八曰：「大小相對，則大乘得成法身，般若，解脫之三德涅槃。小乘不成，此有五義：一有無分別，小乘之三德是有法，涅槃之體是無法。有無別體，故不相成。大乘之三德體是有法，大乘之涅槃亦是有法。有義相並，故得相成。二常無常分別，小乘之三德體是無常，涅槃之體是常，常無常異，故不相成。大乘之三德，體性是常，大乘之涅槃亦是常。常義相順，故得相成。」（餘三義略）。又就常樂我淨四德，分別大小，則大乘之涅槃，具有四德，小乘之涅槃，四義不定。據小說小。則小乘之涅槃，有常樂淨之三，唯無我之一。何則？涅槃為無為，不遷於四相，故說為常，又何斷之惑體，永滅不起，故名為常。寂滅之體永安，故名為樂，離垢染故稱為淨，而於此涅槃中，身智俱滅，無自在之大用，故無可名為我（俱舍論說滅諦之行相，謂為滅，淨，妙，離因而可知無我德），據大說小，則某時全奪四德而悉為無。某時與以樂淨之二，而不許我常之二。全奪之者以彼尚有變易生死故也。許淨樂之二者，就離分段生死上，有一分淨樂之義故也。法華玄論二曰：「大小之涅槃凡有三義：一、本性寂滅非本性寂滅異。小乘之涅槃，滅生死而涅槃也。大乘之涅槃，生死本來涅槃也。故法華方便品言之，諸法從本來，常自寂滅相。二界內界外斷惑異。小乘之涅槃，唯斷界內分段生死而止，大乘之涅槃，並斷界外變易生死也。三、眾德具不異。小乘之涅槃，無身無智，故不具眾德。大乘之涅槃，具身智，故具法身般若之德。」法華玄贊二，謂真如具三德，以成涅盤，一真如生圓覺，名為般若。真如之體為覺性故也。小乘之涅槃體非覺性，故不名般若。二真如之體，以出所知障名為法身。彼為一切功德法所依故也。小乘之涅槃，非為功德法所依，故不名法身。三真如之體，眾苦都盡，離分段變易二死，故名解脫。小乘之涅槃，離分段生死，未脫變易生死，故非圓滿之解脫。然就離分段之生死，謂為三乘同坐解脫之床。由此小乘亦得名涅槃，而非為大涅槃，以其不具足故也。要之離分段變易二生死，有無邊之身智，具法般解之三德，常樂我淨之四義者，大乘之涅槃也。唯離分段之生死，滅無身智（身大乘言之有變易生死之身智），三德之中，僅具解脫之一分，四義之中，唯具常樂淨之三者，小乘之涅槃也。



