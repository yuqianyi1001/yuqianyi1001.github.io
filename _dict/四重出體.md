---
title: 四重出體
source: deerpark.app
---
### 佛光大辭典

指法相宗對一切法之體性所判立之四種規範。又作四出體。系護法、最勝子、親光等諸論師所說，而窺基親聞于玄奘三藏者。

據成唯識論述記卷一本、大乘法苑義林章卷一本等載：(一)攝相歸性體，謂攝一切有為之事相使歸于唯一無為之真如實性，即舉其真性而為實體；亦即一切諸法皆為真如如來藏，除一真如外別無他法。(二)攝境從識體，又作攝境從心體、攝餘歸識體，謂攝一切所緣之境使歸于能緣之心識，即舉其心識而為事物之本所；亦即一切法為唯識，除識外別無他法。(三)攝假隨實體，又作攝假從實體，謂攝假法使歸于實法，即就其實法而析出其體性；亦即不相應法等為色、心之分位，除色、心等實法外，別無假法。 (四)性用別論體，又作體用別論體、假實別論體，謂一切之事物依一往所見則事體之作用各為差別，然就其差別之相即可析出其體性；亦即諸法之性與相皆有假與實之別，而于其中，即可論究體性。

成唯識論了義燈卷一本，列舉諸師之異說。(一)玄奘之門人圓測于解深密經疏卷一立有五門出體：(1)攝妄歸真，(2)攝相歸識，(3)以假從實，(4)三法定體，(5)法數出體；于前三門又次第開立真妄差別、識相差別、假實差別，而成八門出體。(二)鳩摩羅什之門人慧觀立有六門出體：(1)五法自性體，(2)三相差別，(3)攝義歸名，(4)攝假歸實，(5)攝劣歸勝，(6)攝相歸性。(三)舊攝論師所立四門出體：(1)隨名義別體，(2)攝義歸名體，(3) 攝塵歸識體，(4)攝事歸理體。蓋四門出體之說，源于經體之論。又大乘法苑義林章卷一本及說無垢稱經贊卷一亦各立有四門。

大乘起信論義記卷上則列舉華嚴宗所立之四門出體：(一)隨相門，相當于上記之性用別論體。(二)唯識門，相當于攝境從識體。(三)歸性門，相當于攝相歸性體，然解釋略異。(四)無礙門，謂一切差別之事相皆由無差別之真性隨緣而起，故所起之萬法悉如其性，互相圓融，相即相入而事事無礙。此即華嚴哲學之特色。﹝大般若經理趣分述贊卷上、阿彌陀經通贊疏卷上、金光明最勝王經疏卷一﹞



### 丁福保佛學大辭典

【術語】法相宗所說。詳見出體條。

參照：<a href="/dict/出體">出體</a>



