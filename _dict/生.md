---
title: 生
source: deerpark.app
---
### 佛光大辭典

梵語jāta 或 jāti，巴利語jāti。指生起，有下列之意：

(一)十二緣起之第十一支。又作生支。指由過去之業力而正確結以當來果。據俱舍論卷九之說，此系指在未來世託胎結生之一剎那。然唯識宗作廣義之解釋，認為從‘中有’至‘本有’尚未老衰之間，皆為生支所攝。﹝成唯識論卷六﹞（參閱‘十二因緣’337）

(二)四相之一。即生相。有為法從未來位生于現在位之際，此生有一催生力，其力若由實體來理解，即是生相。（參閱‘四相’1732）

(三)四有之一。即生有。今生託胎受生時之剎那生存。受生者稱為結生、受生；胎生者則稱託胎、託生。（參閱‘四有’1688）

(四)八計（與‘八不’相對）之一。為‘滅’之對稱。八計，即：生、滅、常、斷、一、異、來、去。（參閱‘八不中道’275）

(五)指生存、生涯等意。即反覆生死，經過多次之生，稱為多生；現在之生存，稱為今生；過去、未來之生存，稱為他生。

(六)指眾生依受生之差異，而有各種分類。例如九類生，即指胎、卵、濕、化等四生，再加上有色、無色、有想、無想、非有想非無想等五者；而于此九者中，除去非有想非無想，再加上非有色、非無色、非有想、非無想等四者，則稱為十二類生。﹝法蘊足論卷十、順正理論卷二十五、大毗婆沙論卷九、卷二十三、成唯識論卷六﹞



### 三藏法數

謂從現世善惡之業，後世還於六道四生中受生，是名為生。（六道者，天道、人道、修羅道、餓鬼道、畜生道、地獄道也。四生者，胎生、卵生、濕生、化生也。）



### 法相辭典

★分別緣起初勝法門經二十一頁雲：雲何第三名生行相？謂于五趣差別生起因緣愛中，正觀行相。

★二解　瑜伽一卷十六頁雲：雲何生？由我愛無間已生故；無始樂著戲論因，已燻習故；淨不淨業因，已燻習故。彼所依體，由二種因增上力故；從自種子，即于是處，中有異熟，無間得生。死生同時，如秤兩頭，低昂時等。如彼論一卷十六頁至二卷五頁釋。

★三解　如生支差別中說。

★四解　瑜伽四十六卷二頁雲：即于此中前剎那行，自性滅壞無間，非先諸行剎那自性生起；正觀為生。

★五解　瑜伽五十二卷五頁雲：由有因故；諸行非本，自相始起；說名為生。

★六解　瑜伽五十六卷二頁雲：問：依何分位，建立生？此復幾種？答：依現在分位，建立生。此復三種。所謂剎那生，相續生，分位生。

★七解　瑜伽八十四卷十頁雲：所言生者：謂初結生。即名色位。等生，則是胎藏圓滿。

★八解　顯揚一卷十五頁雲：生者：謂諸行自相發起性。

★九解　成唯識論二卷一頁雲：本無今有，有位名生。又雲：生表有法先非有。此依剎那四相釋。又雲：初有名生。此依一期四相釋。

★十解　雜集論二卷二頁雲：生者：謂于眾同分諸行本無今有性，假立為生。問：外諸色等，亦有生相，何故唯舉眾同分耶？答：為于有情相續，建立有為相故。所以者何？外諸色等有為相，成壞所顯；內諸行有為相，生老等所顯故。

★十一解　五蘊論六頁雲：雲何為生？謂于眾同分中，諸行本無今有為性。

★十二解　廣五蘊論十四頁雲：雲何生？謂于眾同分所有諸行，本無今有為性。

★十三解　如四行了集諦相中說。

★十四解　品類足論一卷七頁雲：生雲何？謂令諸蘊起。

★十五解　法蘊足論五卷七頁雲：生、謂彼諸有情類，即于彼彼有情聚中，諸生，等生，趣入，出現，蘊得，界得，處得，諸蘊生，命根起，總名為生。



### 丁福保佛學大辭典

【術語】梵語曰惹多Jati，有為法之現起名為生。俱舍光記五曰：「於法能起彼用令入現在境名為生。」



