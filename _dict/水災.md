---
title: 水災
source: deerpark.app
---

### 陳義孝佛學常見辭彙

大三災之一。在四劫中的壞劫時，火風水三災相繼而起，其中水災最為厲害，它蕩盡整個世界。



### 法相辭典

★瑜伽二卷九頁雲：雲何水災？謂過七火災已；于第二靜慮中，有俱生水界起，壞器世間，如水消鹽。此之水界、與器世間，一時俱沒。如是沒已；復二十中劫住。

★二解　大毗婆沙論一百三十三卷八頁雲：問：水災起時，水從何出？有作是說：第三靜慮邊，雨熱灰水；由此乃至極光淨天，皆被浸蕩。有說：從下水輪湧出。由彼勢力，世界便壞。如是說者，諸有情類，業增上力，令世界成。至劫末時，業力盡故；隨于近處有災水生。由彼因緣，世界便壞。



**來源：三藏法數**

謂初禪天已下，七番火災，壞於世間之後，世界復成，又於壞劫之時，漸降大雨，滴如車軸；更兼地下水輪湧沸，上騰大千世界，乃至二禪天，水皆彌滿，一切壞滅，如水消鹽，是名水災。



### 丁福保佛學大辭典

【術語】大三災之一。四劫中之壞劫。火風水三災，轉轉而起，以蕩盡世界。前七度之壞劫，火災相次而起，蕩盡色界之初禪天已下，第八度之壞劫起水災，蕩盡第二禪天已下，第九度之壞劫，更起七度之火災。七度之火災後，復有一度之水災，每經七度之火災，輒有一度之水災。此水災重至七度後，則有一度之風災。見三災條。

參照：<a href="/dict/三災">三災</a>



### 佛光大辭典

梵語ap-saṃvartanī。大三災之一。于成、住、壞、空四劫中，壞劫之最末，火、水、風三災次第而起，以蕩盡世界。水災起于七度火災之後，自無間地獄至色界之第二禪天以下悉皆浸瀾。經此一度之水災，復起七度火災，其後更有一度之水災，及歷八次七度火災、一次七度水災之後，則起一度風災。﹝俱舍論卷十二﹞（參閱‘三災’554）


