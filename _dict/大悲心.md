---
title: 大悲心
source: deerpark.app
---

**來源：三藏法數**

悲名愍傷，即拔苦之心也。謂菩薩愍念一切眾生受種種苦，常懷悲心，拯救濟拔，令其得脫，是名大悲心。

大悲心者，悲即悲愍，謂悲愍一切受苦眾生，常思救護，令其安樂，即是菩提之心也。



### 丁福保佛學大辭典

【術語】起信論所說三心之一。欲拔一切眾生之苦者也。論曰：「三者大悲心，欲拔一切眾生苦故。」


