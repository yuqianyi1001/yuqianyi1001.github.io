---
title: 玄沙三種病人
source: deerpark.app
---

**來源：丁福保佛學大辭典**

<p>【公案】又曰玄沙接物利生。玄沙師備，假盲聾啞三種病人之濟度，示無為五官機能轉於塵裡者，宜別開發真佛智見，有心眼存者。景德傳燈錄第十八玄沙傳所謂：「諸方老宿盡道接物利生，且問汝，只如盲聾啞三種病人，汝作麼生接？拈槌竪拂，他眼且不見，耳又不聞，口復啞，若接不得，則佛法盡無靈驗」是也。</p>

**來源：佛光大辭典**

<p>禪宗公案名。又作玄沙接物利生、玄沙三種病、玄沙三病。為唐末五代玄沙師備禪師（835～908）藉如何接化盲、聾、啞三種病人之問題所拈提之機緣語句。碧岩錄第八十八則（大四八·二一二下）：‘玄沙示眾雲：“諸方老宿，盡道接物利生，忽遇三種病人來，作麼生接？患盲者，拈鎚豎拂，他又不見；患聾者，語言三昧，他又不聞；患啞者，教伊說，又說不得。且作麼生接？若接此人不得，佛法無靈驗。”僧請益雲門，雲門雲：“汝禮拜著！”僧禮拜起，雲門以拄杖，僧退後。門雲：‘汝不是患盲。”復喚近前來，僧近前，門雲：“汝不是患聾。”門乃雲：“還會麼？”僧雲：“不會。”門雲：“汝不是患啞。”僧于此有省。’</p><p>此則公案之前半，玄沙以盲、聾、啞三種人喻指昧于真見、真聞、真語之人，而非指肉體上之盲聾啞者。蓋諸佛出世之一大事因緣，旨在教化被無明所障而迷失本真之凡夫，故玄沙雲‘若接此人不得，佛法無靈驗’。公案之後半，某僧以玄沙之語請示雲門文偃禪師（864～949），雲門乃以直接動作作答，絲毫不予其僧以分別思量之機會，當下了然自己原即不盲、不聾、不啞，直如迷妄凡夫原皆本具真如佛性，惟于見聞覺知妄起分別，久之自然與諸法實相天淵懸隔，一如有眼之盲者、有耳之聾者、有口之啞者。是以此則公案之關鍵乃在超越見聞覺知之分別妄想，而契入不可思議、不可言說的實相無相之境界，故透過雲門之靈活機法，其僧即頓然省悟。</p><p>雪竇重顯頌雲（大四八·二一三中）：‘盲聾喑啞，杳絕機宜，天上天下，堪笑堪悲，離婁不辨正色，師曠豈識玄絲？爭如獨坐虛窗下，葉落花開自有時。復雲還會也無？無孔鐵鎚。’上引之中，離婁乃黃帝時之著名目明者，能于百步之外明察秋毫之末；師曠乃春秋時代之著名樂師，能辨音以知吉兇。蓋若囿于分別情識，淪失天然本真，則縱然目明如離婁，耳聰如師曠，亦無法平心看待尋常之形色音聲。﹝景德傳燈錄卷十八、頌古聯珠通集卷三十一、古尊宿語錄卷三十四、宗門葛藤集卷下﹞</p>
