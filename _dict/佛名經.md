---
title: 佛名經
source: deerpark.app
---

### 丁福保佛學大辭典

【經名】藏中有數部：一、元魏菩提流支譯之佛名經十二卷，舉一萬一千九十三尊。二、失譯人名之佛名經，三十卷。三、隋闍那崛多譯之五千五百佛名神咒除障滅罪經，八卷。四、失譯人名之三劫三千諸佛名經三卷。五、隋那連提耶舍譯之百佛名經，一卷。此中第四之三劫三千諸佛名經，略稱為三千佛名經。



### 佛光大辭典

凡十二卷。元魏菩提流支譯。今收于大正藏第十四冊。經中列舉數千佛、菩薩及闢支佛之名，謂受持讀誦諸佛名號而思惟贊嘆者，能得現世安穩，遠離諸難，消滅諸罪，于未來世得無上菩提。有關諸佛之數目，麗本與宋、元、明三本所舉略有出入，依據後三本，總計列出一一○九三佛名。

根據各經錄所記載，歷來經典中，與本經經名雷同或相似者甚多，例如出三藏記集卷二新集經論錄記載西晉竺法護譯賢劫經七卷、東晉竺曇無蘭譯賢劫千佛名經一卷等；同書卷四新集續撰失譯雜經錄所記載之諸經佛名二卷、三千佛名經、五十三佛名經、南方佛名經各一卷等皆是。又法經錄卷二眾經別生部分，亦舉出賢劫千佛名經一卷、佛名經十卷、十方佛名經二卷等。此外，現藏中與本經經名相同或相似者，共有二十部之多，皆收于大正藏第十四冊，表列如左：

上述二十部中之三十卷佛名經，系依據十二卷佛名經，合糅大唐內典錄卷九歷代眾經舉要轉讀錄所載之經律論及賢聖集錄等之題名，以及大乘蓮華寶達問報應沙門經等偽經而成者。此經相當于開元釋教錄卷十八偽妄亂真錄所列之十六卷佛名經，該經于唐代俗稱‘馬頭羅剎佛名’，開元釋教錄論述其為偽經。﹝法經錄卷一、歷代三寶紀卷九、開元釋教錄卷六、大唐內典錄卷四、貞元新定釋教目錄卷二十三﹞


