---
title: 八十隨形好
source: deerpark.app
---

**來源：三藏法數**

﹝出華嚴經隨疏演義鈔﹞ 指爪狹長，薄潤光潔。手足指圓，纖長柔軟。節骨不現，手足各等無差，指間充密。手足圓滿，軟淨光澤。筋脈盤結，深隱不現。兩踝深隱，骨不顯露。（踝，胡瓦切。）行步正直，端莊嚴肅。行步威容，齊整如師子王。行步安平，穩如象王。行步有儀，進止詳緩。回身顧視，必皆右旋。支節漸次，安布殊勝。骨節交結，宛如龍盤。膝輪圓滿，妙善安布。隱處妙好，圓滿清淨。身支潤滑，柔軟鮮潔。身容敦肅，自在無畏。身支堅固，稠密相屬。身支安定，厚重不動。身相端嚴，光明離垢。身有圓光，隨處照耀。腹形方正，柔軟不現。臍深右旋，圓妙光澤。臍厚妙好，不窊不凸。（窊，鳥爪切。）肌膚勻淨，鮮明離垢。手掌充滿，柔軟方平。手文深長，明直潤澤。唇色紅潤，如頻婆果。（梵語頻婆，華言相思。）面門圓滿，妙好端嚴。舌相長廣，彌覆難量。發聲威震，如雷普聞。音韻美妙，和暢清遠。鼻高修直，兩竅不現。諸齒方整，堅密鮮白。諸牙明潔，漸次鋒利。目廣清淨，洞徹分明。眼相修廣，如青蓮華。眼睫上下，齊整稠密。雙眉修長，黑澤細軟。雙眉綺靡，紺琉璃色。雙眉高朗，猶如半月。耳厚修長，輪埵成就。兩耳相好，綺麗齊平。容儀端麗，見者無厭。額廣圓滿，平正殊特。身分殊勝，上下勻等。首髮修長，紺青稠密。首髮香潔，柔潤光澤。首髮齊整，不亂不雜。首髮堅固，永無斷落。首髮光滑，塵垢不著。身分堅實，逾那羅延。（梵語那羅延，華言金剛，謂堅固也。）身體莊嚴，長大端直。諸竅清淨，塵垢不染。身力充美，無與等者。身相嚴好，眾所樂觀。面輪修廣，淨如滿月。顏貌舒泰，光顯含笑。面顏光澤，遠離塵垢。身支嚴淨，恒無垢穢。諸毛孔中，常出妙香。面門常出微妙之香。首相妙好，周圓平等。身毛纖柔，紺青光澤。法音圓辯，隨機普應。頂相高妙，無能見者。手足指網，分明嚴整。行不履地，去地四指，而地現印文。神力自持，不待他衛。威德遠震，善類悅聞，魔外慴伏。（慴，質一切。）音聲和雅，悅可眾心。觀機淺深，隨類說法。一音深說，隨類得解。次第說法，各隨機緣。等觀有情，冤親平等。所為先觀後作，各赴機宜。相好具足，瞻視無盡。頂骨堅實，窮劫不壞。顏容奇妙，常若少年。手足胸臆，吉祥德相，妙好具足。



### 丁福保佛學大辭典

【名數】見八十種好條。

參照：<a href="/dict/八十種好">八十種好</a>


