---
title: 三種三諦
source: deerpark.app
---

### 丁福保佛學大辭典

【名數】不思議之三諦，雖以無決定性之故，不可說之，然為機緣說之則不出三意：一、隨情說，此為大悲方便，或約於有門，或約於空門，而明之。此三諦在圓教十行已前也。二、隨情智說，即隨自他意語也。就情而說有空之二，就智而說中之一，此三諦當於圓教十信位。三、隨智說，即隨自意語也。是初住已去，非徒中絕視聽，真假亦然。三諦玄微，唯智所照，不可示，不可思，聞者驚怪。唯佛與佛乃能窮盡，言語道斷，心行處滅，不可以凡情圖想也。


