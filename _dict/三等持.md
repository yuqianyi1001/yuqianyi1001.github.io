---
title: 三等持
source: deerpark.app
---

**來源：法相辭典**

<p>★大毗婆沙論一百四十一卷十二頁雲：三等持者：一、空，二、無願，三、無相。此三，皆以心所法中三摩地為性。通有漏無漏。此中唯說無漏。解脫門故。若空無我二行相俱無漏等持，名空三摩地。若無常苦因集生緣道如行出十行相俱無漏等持，名無願三摩地。若滅靜妙離四行相俱無漏等持，名無相三摩地。已說自性；當說：所以。問：何故名等持？答：平等持心，令專一境，有所成辦，故名等持。廣說此三，如餘處辯。</p>

**來源：丁福保佛學大辭典**

<p>【名數】三三昧，新作三三摩地，譯曰三等持：一空等持，二無相等持，三無願等持。見三三昧條。</p><p>參照：<a href="/dict/三三昧">三三昧</a></p><p>更有一種三等持，一有尋有伺等持，二無尋唯伺等持，三無尋無伺等持。見三摩地條。</p><p>參照：<a href="/dict/三摩地">三摩地</a></p><p>【名數】俱舍論所說。有有尋有伺等之三與空等之三。見三三昧條。</p><p>參照：<a href="/dict/三三昧">三三昧</a></p>
