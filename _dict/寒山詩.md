---
title: 寒山詩
source: deerpark.app
---
### 佛光大辭典

凡三卷。唐代國清寺道翹編。集錄寒山之詩頌三百餘首，概為五言律詩。其詩清奇雅致，一洗六朝豔麗綺靡文風之流弊，而專注于心靈與智慧之活潑展現，風格獨具。附錄豐幹詩、拾得詩，三詩合稱三隱集。卷首有台州刺史閭丘胤序。本書之異本有宋淳熙十六年（1189）禹穴沙門志南輯本，及明代計益軒刻本。



### 丁福保佛學大辭典

【書名】三卷，道翹錄。集錄寒山之詩頌者。所收凡三百餘首。概為五言律，有奇骨，有清韻，有雅致。脫出六朝間艷麗綺靡之流弊，專呼號心靈之活動，可謂開千古一家之流風者。附錄載豐干詩，拾得詩。合稱此三詩曰三隱集。卷首有台州刺史閭丘胤序。此書有異本，宋淳熙十六年禹穴沙門志南編輯本，及明計益都刻本等是也。註釋之佳者，為寒山詩闡提紀聞三卷（白隱），寒山詩索賾三卷（大鼎），寒山詩管解六卷（連山），寒山詩首書三卷等。



