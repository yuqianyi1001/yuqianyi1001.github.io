---
title: 希有人
source: deerpark.app
---

**來源：丁福保佛學大辭典**

<p>【術語】贊嘆念佛行者之語。即希信難信之法，故有此名。涅槃經德王品亦說六種之希有人，謂：「善男子，世有二人甚為希有，如優曇華。一、不行惡法。二、有罪能悔。如是人甚為希有。復有二人：一、作恩。二、念恩。復有二人：一、諮受新法。二、溫故不忘。復有二人：一、作新。二、修故。復有二人：一、樂聞法。二、樂說法。復有二人：一、善問難。二、善答。善問難者汝身（德王菩薩）是，善答者謂如來。」</p>

**來源：佛光大辭典**

<p>為對念佛行者之美稱。日本淨土教稱之為‘五種嘉譽’之一。念佛之人希有難得，故稱希有人。此系根據觀無量壽經所稱‘念佛者乃人中之分陀利華’一說而來。北本涅經卷十八、卷三十三亦曾以分陀利華、大分陀利華比喻佛。唐代淨土教高僧善導遂根據上記二經之說，于其觀經疏散善義謂，分陀利華為美麗、殊勝、罕開之花，猶如念佛者為人中之好人、人中之妙好人、人中之上上人、人中之希有人、人中之最勝人。日本淨土教即援引善導之說，而稱之為五種嘉譽。</p><p>此外，北本涅經卷二十六亦列舉六種希有人：(一)不行惡法、有罪而能懺悔。(二)作恩、念恩。(三)咨受新法、溫故不忘。(四)造新、修故。(五)樂聞法、樂說法。(六)善問難、善能答。（參閱‘五種嘉譽’1188）</p>
