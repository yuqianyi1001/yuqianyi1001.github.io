---
title: 平等法身
source: deerpark.app
---

### 丁福保佛學大辭典

【術語】八地以上之菩薩，證平等寂滅之真如，則雖任其自然，不加功用，亦能一時徧於十方世界，示現種種之教化，作種種之佛事，而無往來之想無作無作之想，是曰平等法身。七地以下之菩薩，則雖證真如，尚要功用始然。往生論曰：「未證淨心菩薩得證平等法身。」同論註下曰：「平等法身者，八地已上法性法身菩薩也。寂滅平等者，即此法身菩薩所證寂滅平等之法也。以得此寂滅平等法，故名為平等法身。以平等法身菩薩所得故，名為寂滅平等法也。」



### 佛光大辭典

指自性法身。即八地以上之菩薩已證平等寂滅之真如，雖任其自然，不加功用，亦能一時遍于十方世界，示現種種教化，作種種佛事，而無往來之想，亦無造作之想，故稱平等法身。七地以下之菩薩，雖證真如，然尚要加功用行始成。﹝往生論注卷下﹞


