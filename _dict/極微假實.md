---
title: 極微假實
source: deerpark.app
---

### 丁福保佛學大辭典

【雜語】勝論師言極微為圓常，更無生滅，雖空劫之時，亦離散而意遊於空中。小乘之經部成實謂現在為實有，而過未為無。小乘之有部宗謂極微為三世實有，常恒不變，只依眾生業力之有無而有作用之生滅眾生業緣未熟，微體未起作用之位，為未來之極微，正起作用，集成根境，從而為現在之極微，作用已，再為體，為過去之極微。極微體法雖為恒有，而其作用，則生滅無常。故勝論異於常經。然則未和合之第一位極微之微，為實法。所和合之第二位色聚之微，亦為實體也。又七微聚集之阿菟色亦為實法。但就於事實現見之上而論，第三七微於和聚之位，始得實成現見一物體，故可謂為實之極微，第一第二之微，於事實上非如此分離，但為以智慧分析之之比量分齊，故謂之為假之極微（觀上所引之正理論可知）。然而大乘謂一切之物質，隨其量之大小。念念刻刻，自阿賴耶識之種子變現，無自微積至大之法。然則極微者，止為破我見成析空觀時，以假想分析物質，實體之極微，決為無有也。唯識論二曰：「識變時隨量大小頓現一相，非別變作眾多極微合成一物。」


