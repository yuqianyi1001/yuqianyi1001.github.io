---
title: 文殊所乘師子與孔雀
source: deerpark.app
---
### 丁福保佛學大辭典

【雜語】文殊乘師子，以表智慧之獰猛，且文殊以所居清涼山有五百毒龍，為降伏之故也。胎曼中之兩文殊，皆坐白蓮臺。兒文殊亦不乘獅子。乘獅子為八字儀軌之說也。蓋乘獅子者，乃金剛界之文殊，坐白蓮者乃胎藏界之文殊也。申言之。即胎藏界之文殊以青蓮華為三昧耶形，且坐於白蓮臺，金剛界之文殊以金剛劍為三昧耶形，騎於獅子又孔雀也，胎曼大鈔四曰：「文殊獅子座事。八字軌曰：金色放光明，坐獅子王座。」（具云文殊八字儀軌，密宗授受秘密，世無刊本）然依八字文殊法之本經，則以孔雀為其所乘。文殊師利法寶藏陀羅尼經曰：「其畫像作童子相貌，乘騎金色孔雀。」



