---
title: 薩迦耶見
source: deerpark.app
---
### 佛光大辭典

梵語satkāya-dṛṣṭi。音譯為薩迦耶達利瑟致。薩迦耶，梵語satkāya，又作薩迦邪、颯迦耶。迦耶，梵語kāya，聚集之義，意譯作身。薩是有之義，又含虛偽、移轉之義。見為梵語dṛṣṭi（達利瑟致）之意譯。故薩迦耶見總譯作有身見，或譯作虛偽身見、移轉身見。為五見之一，亦為十隨眠之一。即于五蘊和合之體，執著我及我所等妄見。

關于此見之名義，因諸部派對薩迦耶之‘薩’字見解不同，故有諸多異說，茲略述如下：(一)有身見，為說一切有部所立。此部以‘薩’為有之義，謂身為五蘊之集合，此五蘊之法體為實有，故稱有身；而緣此實有之身，執著我、我所等之妄見，稱為有身見。(二)虛偽身見，又作壞身見、偽身見，為經量部所立。此部以‘薩’為壞、無常之義，謂身為五蘊之假合，生滅無常，無有實體，故稱壞身、虛偽身；而緣此虛偽之身，生起我、我所等之執著妄見，稱為虛偽身見、壞身見。(三)移轉身見，為大乘唯識宗所立。此宗以‘薩’為移轉之義，亦即有無不定，或非有似有之義；以‘身’為因緣和合依他起性，故謂身為非有非無，稱為移轉身；而于此移轉身上，推度我、我所等之妄見，稱為移轉身見。

此外，若就薩迦耶見分別緣于五蘊而論，則可以下列二十句以表之，即：先以色蘊而言，可分為四句，第一句為‘色即是我，如主’；第二句為‘我有色，如瓔珞’；第三句為‘色即是我所，如僮僕’；第四句為‘我在色中，如器’。準此而言，受、想、行、識四蘊亦各有如上之四句，總成二十句。在翻譯名義大集（梵Mahāvyutpatti  ）中，載有此二十句薩迦耶見之梵名。另據大毗婆沙論卷八載，薩迦耶見若分別緣于二見（我、我所）、三界、五蘊、九地、十二處、十八界等，則可有一句乃至九三六句之薩迦耶見；然若以相續、世、剎那等之法相以分別之，則有無量之薩迦耶見。﹝大毗婆沙論卷四十六、卷四十九、順正理論卷四十七、俱舍論卷十九、瑜伽師地論卷五十八、卷八十七、大乘五蘊論、成唯識論述記卷六末、卷九末、大乘阿毗達磨雜集論述記卷三、俱舍論光記卷十九、玄應音義卷二十三﹞（參閱‘五見’1099、‘隨眠’6351）



### 三藏法數

梵語薩迦耶，華言身見。謂於五蘊法上，妄生執取，計我、我所，是名薩迦耶見。（五蘊者，色蘊、受蘊、想蘊、行蘊、識蘊也。我者，謂五蘊法中強立主宰，妄計為我也。我所者，即五蘊色身等也。）



### 法相辭典

★瑜伽八卷二頁雲；薩迦耶見者：謂由親近不善丈夫，聞非正法，不如理作意故；及由任運失念故；等隨觀執五種取蘊，若分別不分別染污慧為體。

★二解　瑜伽五十八卷二頁雲：薩迦耶見者：于五取蘊，心執增益，見我我所；名薩迦耶見。此復二種。一者、俱生，二者、分別起。俱生者：一切愚夫異生、乃至禽獸，並皆現行。分別起者：諸外道等、計度而起。

★三解　顯揚一卷六頁雲：一、薩迦耶見。謂于五取蘊，計我我所，染污慧為體。或是俱生，或分別起。能障無我無顛倒解為業。如前乃至增長薩迦耶見為業。如經說：如是知見，永斷三結。謂身見，戒禁取，疑。

★四解　集論一卷七頁雲：何等薩迦耶見？謂于五取蘊，等隨觀執我及我所，諸忍欲覺觀見為體；一切見趣所依為業。

★五解　五蘊論四頁雲：雲何薩迦耶見？謂于五取蘊，隨觀為我，或為我所；染污慧為性。

★六解　成唯識論六卷九頁雲：一、薩迦耶見。謂于五取蘊，執我我所，一切見趣所依為業。此見差別，有二十句六十五等，分別起攝。

★七解　廣五蘊論八頁雲：雲何薩迦耶見？謂于五取蘊，隨執為我，或為我所；染慧為性。薩謂敗壞義。迦耶、謂和合積聚義。即于此中，見一見常，異蘊有我，蘊為我所等。何故復如是說？謂薩者、破常想；迦耶、破一想。無常積集，是中無我及我所故。染慧者：謂煩惱俱。一切見品所依為業。

★八解　俱舍論十九卷六頁雲：論曰：執我及我所是薩迦耶見。壞故名薩。聚謂迦耶。即是無常和合蘊義。迦耶即薩，名薩迦耶。此薩迦耶，即五取蘊。為遮常一想，故立此名。要此想為先，方執我故。毗婆沙者，作如是釋：有故名薩。身義如前。勿無所緣，計我我所，故說此見，緣于有身。緣薩迦耶而起此見故，標此見名薩迦耶。諸見但緣有漏法者，皆應標以薩迦耶名；然佛但于我我所執，看嗣者；令知此見緣薩迦耶，非我我所。以我我所、畢竟無故。如契經說：芻當知，世間沙門婆羅門等，諸有執我等隨觀見，一切唯于五取蘊起。



### 陳義孝佛學常見辭彙

華譯為我見，即執著五蘊假合而有的身體為實我之見，亦即五見中之身見。



### 丁福保佛學大辭典

【術語】Sat－kāyadarśana，又曰薩迦耶達利瑟致。譯曰有身見。五見中之身見也。執著五蘊假和合之體，思為有真實之我，起我我所之見也。



