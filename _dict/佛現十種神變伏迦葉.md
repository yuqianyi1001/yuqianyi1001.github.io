---
title: 佛現十種神變伏迦葉
source: deerpark.app
---

**來源：丁福保佛學大辭典**

<p>【故事】一、毒龍不中。二、龍火不燒。佛入迦葉之窟，有赤龍放火，佛收毒龍使住鉢內，而至迦葉所。三、恒水不溺。恒水卒至，迦葉恐佛溺於水，使弟子往見，水不沒足，在水上行。四、三方取果。迦葉請住，供養三月，時至請食於佛，佛便往閻浮提取閻浮果，次往東弗婆提取毘梨勒果，次往瞿耶尼取呵梨勒果。五、北取粳糧。佛又往鬱單越取自然之粳糧。六、忉利取甘露。佛又往忉利天取甘露。七、知念隱去。迦葉念欲火祠，有諸天貴臣來，瞿曇端正，若人見之，則使我失利，若明日不來，則大幸。佛知已，且往北方取粳糧。往瞿耶尼取乳汁，往阿耨達池食之，暮還石窟中。迦葉問昨何不來？佛言我知汝心，故不來，具說前事。八、知念現來。又因四天王來聞法，夜有光明。明日問佛，佛具說。次帝釋梵王來亦爾。迦葉問：能使我祖父來聽法否？佛便念之使來。九、火不燃火不滅。迦葉欲作火祠，火不燃。迦葉問佛，佛言欲得燃耶？火便燃。又欲滅而不滅。如前問佛，便滅。十、斧不舉不下。又欲作火祠，五百弟子欲破薪，舉斧不得下。迦葉問佛，佛言欲得下耶？即下。下而又不舉，如前請佛便舉。見法華文句一之二。</p>
