---
title: 百日
source: deerpark.app
---

**來源：丁福保佛學大辭典**

<p>【雜語】北史胡國珍傳曰：「詔自始薨至七七，皆為設千人齋。百日，設萬人齋。」王元威傳曰：「獻文百日，元威自竭家財，設四百人齋。」萬斯同群經雜說曰：「漢明帝營壽陵之詔，有云過百日惟四時設奠。百日之說，始見於史。意者爾時佛法初入，明帝即用其教耶。開元禮卒哭篇註，有古之祔在卒哭，今之百日也，二語。此可為唐用百日之據。」</p>
