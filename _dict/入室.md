---
title: 入室
source: deerpark.app
---

### 丁福保佛學大辭典

【術語】禪規謂久參之弟子入師室參問道也。是勘責弟子之得分者，故非久參之人則不許之。在古時則臨機行之別無入室之規，馬祖百丈已後，別立方規，定日行之。世謂得師法，為入室之弟子。然言入室者，未必盡得師法也。祖庭事苑八曰：「祖師傳云：五祖大師至夜，密令侍者於碓坊召盧行者入室，遂傳衣法。又法華云：著如來衣入如來室。阿含經云：佛告苾芻，吾兩月欲宴坐，汝等不須參問，唯除送食及灑地時可至於此。應知佛祖當時有入室參問之儀也。」勅修清規入室曰：「入室者，師家勘辯學子，策其未至，擣其虛亢，攻其偏重。」興禪護國論曰：「入室謂遇和尚間暇之日建立之，此宗一大事也。」僧堂清規二曰：「凡請益之翌日曰入室。」

【修法】真言宗入灌頂室行受法灌頂，謂為入室弟子。



### 佛光大辭典

(一)又作開室。乃進入師父室中，親受法門而嗣法之意。

(二)禪林弟子進入師父之室，參學問道，稱為入室。

(三)貴族檀越入寺院，亦稱入室。

(四)于真言宗，入灌頂室受法灌頂者，即稱為入室弟子。


