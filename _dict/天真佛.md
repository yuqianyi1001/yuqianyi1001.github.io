---
title: 天真佛
source: deerpark.app
---

**來源：丁福保佛學大辭典**

<p>【術語】法身佛之異名。謂眾生本具之理性，天真獨朗者。證道歌曰：「法身覺了無一物，本源自性天真佛。」宗鏡錄十六曰：「祖佛同指此心而成於佛，亦名天真佛、法身佛、性佛、如如佛。」同三十一曰：「寒山詩云：寒山居一窟，窟中無一物。淨潔空堂堂，皎皎明如日。糲食資微軀，布裘遮幻質。任汝千聖現，我有天真佛。」</p>
