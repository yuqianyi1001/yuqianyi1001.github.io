---
title: 四正勤
source: deerpark.app
---
### 佛光大辭典

梵語catvāri prahāṇāni，巴利語cattāri sammappadhānāni。又作四正斷、四意斷、四意端、四正勝、四斷。勤，不怠之義；斷，斷障之義，或以精勤心斷除怠慢心。正勤之梵語為 samyakprahāna，四正勤即方便精勤于斷惡生善之四種修行品目。為三十七道品中之第二行品。

據法界次第初門卷中之下記載，四正勤即：(一)為除斷已生之惡，而勤精進。(二)為使未生之惡不生，而勤精進。(三)為使未生之善能生，而勤精進。(四)為使已生之善能更增長，而勤精進。以一心精進，行此四法，故稱四正勤。

另據雜阿含經卷三十一記載，四正斷指：(一)斷斷，努力使已生之惡永斷；即于所起之惡法斷之又斷。(二)律儀斷，努力使未生之惡不生；即堅持戒律，慎守威儀，不令惡起。(三)隨護斷（防護斷），努力使未生之善能生；即于無漏之正道隨緣護念，令其生起。(四)修斷，努力使已生之善增長；即能修作正道，令其生長而自然斷除諸惡。以精勤行此四法能斷懈怠，故稱四正斷。又據大毗婆沙論卷一四一載，以此四種皆能正斷，故稱四正斷；且前二者系斷煩惱障，後二者則斷所知障。而四正斷乃四善根位之中，主要為暖位所修習。

又據增一阿含經卷十八謂，于此四正勤具足修行，心意不忘；即意中決定而斷行，故又稱四意斷。此外，于正策勵身、語、意三業之法中，以四正勤為最勝，故又稱四正勝。﹝雜阿含經卷二十六、卷三十、中阿含卷二十一說處經、卷五十二週那經、大毗婆沙論卷九十六、大智度論卷十九、瑜伽師地論卷二十九、卷五十七、卷九十八﹞



### 三藏法數

﹝亦名四斷，出法界次第﹞ 正則不邪，勤則不怠。毗婆沙論云：斷已生惡法，猶如除毒蛇；斷未生惡法，如預防流水；增長已生善，如溉（居代切，灌也）甘果栽（栽，苗也）；未生善令生，如鑽（祖官切，穿也）木出火，故名四正勤。（梵語毗婆沙，華言廣解。） 〔一、已生惡令永斷〕，謂五蓋等煩惱覆心，離五種善根，故一心勤精進，方便斷除，不令更生也。（五蓋者，貪欲蓋、瞋恚蓋、睡眠蓋、悔蓋、疑蓋也。五善根者，信根、精進根、念根、定根、慧根也。） 〔二、未生惡令不生〕，謂五蓋等煩惱惡法，今雖未生，後若生時，能遮五種善根，故一心勤精進，方便遮止，不令生也。 〔三、已生善令增長〕，謂五種善根已生，為令增長，故一心勤精進，方便修習，令不退失也。 〔四、未生善令得生〕，謂五種善根，雖未生，為令生，故一心勤精進，方便修習，令得生也。

正謂不邪，勤謂不怠。一、已生惡，令永斷。謂一切惡法，若已生者，當精勤一心決剔，令其永斷除也。二、未生惡，令不生。謂一切惡法，若未生時，當精勤一心遮止，令其不復萌生也。三、未生善，令生。謂諸善法，若未生時，當精勤一心勇猛，令其發生也。四、已生善，令增長。謂諸善法，若已生者，當精勤一心修習，令其增長也。



### 陳義孝佛學常見辭彙

已生惡令斷滅、未生惡令不生、未生善令生起、已生善令增長。此四正勤就是精進，精進勤勞修習四種道法，以策勵身口意，斷惡生善。



### 丁福保佛學大辭典

【名數】又名四意斷，四正斷，四正勝。為三十七科道品中，次四念處所修之行品也。法界次第中之下謂：「一對已生之惡為除斷，而勤精進。二對未生之惡，更為使不生而勤精進。三對未生之善為生而勤精進。四對已生之善為使增長而勤精進。」一心精進，行此四法。故名四正勤，能斷懈怠，故名四正斷，於正策勵身語意中此為最勝，故名四正勝，意中決定，而斷行之，故名四意斷。智度論十九曰：「破邪法，正道中行，故名正勤。」又曰：「四念處觀時，若有懈怠心，五蓋等諸煩惱覆心，離五種信等善根時，不善法若巳生為斷故，未生為生故，勤精進信等善根未生為生故，已生為增長故，勤精進。」俱舍論二十五曰：「何故說勤名為正斷？於正修習漸習位中此勤力能斷懈怠故，或名正勝，於正持策身語意中此最勝故。」



