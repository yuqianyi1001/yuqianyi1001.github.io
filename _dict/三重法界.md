---
title: 三重法界
source: deerpark.app
---

**來源：丁福保佛學大辭典**

<p>【名數】華嚴宗所立三種之觀門也。一、理法界，觀一切諸法，盡為平等之真如。界者性之義也。二、理事無礙法界，觀諸法即真如，真如即諸法。故界具分與性之二義。事者分之義，理者性之義。三、事事無礙法界，觀諸法既具性，則諸法一一復如性融通，而一切事事，悉相融相即。界具性分之二義，如第二。華嚴法界玄鏡上曰：「法界相要唯有三，然總具四種：一事法界，二理法界，三理事無礙法界，四事事無礙法界。今是後三，其事法界歷別難陳。」註法界觀門曰：「法界統唯一真法界，總該萬有即是一心，然心融萬有成四種法界：一、事法界，界是分義，一一差別有分齊故。二、理法界，界是性義，無盡事法同一性故。三、理事無礙法界，具性分義，性分無礙故。四、事事無礙法界，一切分齊事法，一一如性融通，重重無礙故。（中略）觀門有三種，除事法界也，事不獨立也。」</p>

**來源：佛光大辭典**

<p>指一切眾生身心之本體。華嚴宗本立四種法界，為與能觀之智對應，故別立三重法界，即：(一)理法界，即統攝萬物形成之理體。物質世界森羅萬象，但其理體不變；換言之，事法界是由因緣生起之差別現象，其生滅變遞皆歸于空。就物之本體而言，是無生滅、無增減，為永劫不變之絕對理體，而宇宙萬有如如不動之本體界即是理法界。此理法界超出人之思慮與言詮，勉強定名為空，然此空亦非絕對之境地。(二)理事無礙法界，即指本體與現象相即相入之法界，二者交相融貫，事若無理則不成，理若無事則不顯，事理可謂空有性相之異稱，由于理事融貫交徹，而成為理事無礙法界。(三)事事無礙法界，即宇宙一切事物均有統一性、延續性與包容性，于此範疇之下，無時空限制，法與法之間互緣融通，相資相成。宇宙間每一現象皆為本體，本體亦可變為一一之現象，則整個宇宙收攝于一個現象之中，一即一切，一切即一，相即相入，重重無盡，超越是非善惡之價值觀，而為圓滿平等之境界。（參閱‘四法界’1717）</p>
