---
title: 菩薩僧
source: deerpark.app
---

### 陳義孝佛學常見辭彙

受持菩薩戒的出家人。



### 丁福保佛學大辭典

【菩薩】出家菩薩僧與聲聞僧其受戒及外形等之異同頗有諍論，以梵網為宗者，謂聲聞僧之外有菩薩僧，外相雖與聲聞僧為一、而其戒法別有梵網所說之菩薩戒，大異於聲聞僧之小乘戒，引心地觀經報恩品所說之三種僧為其的證。稟承瑜伽者，以智度論之文為的證，謂餘佛雖於三乘之僧，各異其戒，以別其位，而我釋迦法中，聲聞僧之外，別無菩薩僧，出家之菩薩，與聲聞僧同受比丘戒，依其臘次，列次於聲聞僧之中，如法華經所謂常不輕菩薩比丘是也。論三十四曰：「諸佛多以聲聞為僧。無別菩薩僧。如彌勒菩薩文殊師利菩薩等。以釋迦文佛無別菩薩僧，故入聲聞僧中次第坐。有佛為一乘說法純以菩薩為僧。有佛聲聞菩薩雜以為僧。如阿彌陀佛國菩薩多，聲聞僧少。」愚案從戒法言之，則顯教中聲聞菩薩之二僧別異，從其形相言之，則顯教中所說之聖弟子，不論聲聞菩薩，皆為出家沙門之相，其蓄髮戴冠掛瓔珞之在家莊嚴形相，僅限於密教，且如心地觀經，非純顯教，顯密合部之經也。故捨律衣，用素絹等官衣，或戴寶冠，為密教之菩薩僧，尚有其說，若為釋迦法中顯教之菩薩僧，則甚不可。支那於後周之世，始有菩薩僧。僧史略下曰：後周太武皇帝壞毀佛道二教，尋武帝崩，宣帝立，漸欲興佛教，即勅曰：太武皇帝嫌濁穢，故廢而不立，朕簡耆舊學業僧二百二十人，勿剪髮毀形。令於東西二京陟岵寺為國行道，所資公給。時高僧智藏，建德二年隱於終南紫峰閣，至宣帝時出謁，勅令長髮為菩薩僧為陟岵寺主。大象二年，隋文為丞相，藏謁之，因得落髮，又釋彥琮不肯為菩薩僧，以其戴花冠被瓔珞像菩薩之相，惡作此形。謂非佛制也。



### 佛光大辭典

(一)菩薩之總稱。維摩經卷下（大一四·五五四中）：‘得佛音聲身口意善，得佛威儀深修善法所行轉勝，以大乘教成菩薩僧。’﹝瑜伽師地論卷七十九﹞

(二)二種僧（聲聞僧與菩薩僧）之一。現出家沙門之形相，修學小乘三學，稱為聲聞僧；反之，現在家之形相，修學大乘三學，稱為菩薩僧。又為三種僧（聲聞僧、緣覺僧、菩薩僧，或聲聞僧、菩薩僧、凡夫僧）之一。﹝大智度論卷三十四﹞

(三)指北週之時，被迫蓄發、戴冠、衣著裝飾瓔珞之高僧。于我國佛教史上之‘三武一宗法難’中，北週之武帝曾制種種惡法壓迫僧尼，以達其毀佛廢法之目的。例如武帝于建德三年（574），下詔別立道觀，揀擇釋、道二教之名德，蓄發改形，號為‘學士’。武帝崩後，繼位之宣帝雖欲漸興佛教，然以未便速除先帝之制，故仍下令于東西二京陟岵寺立一百二十位‘通道觀員’，甄選釋、道之大德，蓄發、著衣冠，稱為‘通道觀員學士’，當代著名之高僧，如法藏、彥琮等人皆被詔選之。蓋以被甄選之僧，皆須‘戴花冠、衣瓔珞’，故以‘菩薩僧’代稱之。﹝大宋僧史略卷下﹞


