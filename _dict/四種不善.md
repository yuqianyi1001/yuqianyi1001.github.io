---
title: 四種不善
source: deerpark.app
---

**來源：丁福保佛學大辭典**

<p>【名數】一、勝義不善，由真諦之實義，定不善之義也。依此義，則一切之有漏法即生死法，總為不善。以此中雖有善有不善，然皆以苦為自性，極不安穩，猶如痼疾故也。二、自性不善，無慚無愧及貪瞋痴之三不善根也。以有漏法中，此五法自體不善，猶如毒藥故也。三、相應不善，與彼相應同時俱生之一切心心所也。以他之心王及心所，必與無慚無愧三不善根相應，力成不善之性，若不相應，則不然，如雜毒藥之水故也。四、等起不善，身業與語業也。以此為自性不善與相應不善所引起之不善（依善起善，依惡起惡，能起所起同等，謂之等起），如飲毒藥汁而生之乳故也。見俱舍論十三。</p>

**來源：佛光大辭典**

<p>俱舍論卷十三謂諸法之善與不善可由勝義、自性、相應、等起四種因素以決定。其中之四種不善，即：(一)勝義不善，謂由真諦之實義定不善之義，則知一切之有漏生死法，總為不善。蓋此中雖有善、有不善，但皆以苦為自性，猶如痼疾，極不安穩。(二)自性不善，指無慚、無愧，及貪嗔癡三不善根。蓋有漏法中，此五法之自體不善，猶如毒藥。(三)相應不善，指與無慚、無愧、貪嗔癡相應，而同時俱生之一切心、心所。蓋由相應方成不善之性，若不相應，則不然，猶如摻雜毒藥之水。(四)等起不善，為自性不善與相應不善所引起之身、語二業與不相應行法。蓋依善起善，依惡起惡，能起與所起同等，故稱等起不善，如飲毒藥汁而生之乳。（參閱‘四種善’ 1814）</p>
