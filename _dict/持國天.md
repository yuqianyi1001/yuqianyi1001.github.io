---
title: 持國天
source: deerpark.app
---
### 佛光大辭典

持國，梵名Dhṛta -rāṣṭra ，巴利名Dhata-raṭṭha  ，音譯提頭賴吒、持梨哆阿□摺□岫嗦捱浮Ｓ腫髦喂天、安民天、順怨天。此天王護持國土，安撫眾生，故稱持國天，又稱東方天。四天王之一，十六善神之一。此天王住于須彌山東面半腹聳出之由乾陀山，守護東方國土，為護世之善神。其眷屬，依長阿含卷十二大會經（大一·七九下）：‘復有東方提頭賴吒天王領幹沓和神，有大威德。有九十一子盡字因陀羅，皆有大神力。’其形象諸說不同，陀羅尼集經卷十一載，提頭賴吒天王身長一肘，著種種天衣，嚴飾極令精妙，與身相稱，左手申臂垂下把刀，右手屈臂，向前仰手，掌中著寶，寶上出光。藥師琉璃光王七佛本願功德經念誦儀軌供養法載，東方持國大天王，其身白色，持琵琶，守護八佛之東方門。又于密教胎藏界曼荼羅外金剛部院中，此天王列位東門之南側。﹝立世阿毗曇論卷四提頭賴吒城品、華嚴經疏卷五﹞



### 丁福保佛學大辭典

【天名】又云治國天。四天王中，東方天之名。



