---
title: 十八羅漢
source: deerpark.app
---

### 陳義孝佛學常見辭彙

１．於十六羅漢加慶友尊者和賓頭盧尊者而成十八羅漢。２．於十六羅漢之前加迦葉尊者和軍徒歎尊者而成十八羅漢。



### 丁福保佛學大辭典

【名數】此有二種：一，於前之十六加慶友尊者為第十七，加賓頭盧尊者為第十八。然慶友為難提蜜多羅之譯名，即法住記之說者，賓頭盧即第一尊者之寶度羅跋囉隋闍。是由不知經典不解梵語而致此訛也。如洪覺範蘇軾，亦依十八羅漢而為頌贊，何耶？（然則十八中前十六為貫休之實蹟，他二者後人添加，軾不辨之。）清乾隆帝考證曰：「良由此土僧伽未能深通貝莢，展轉傳訛，博辨如軾，亦不免因人致誤耳。」（引於羅漢圖讚集）。二，蜀金水張氏所畫之十八羅漢，為東坡之頌贊者。此於十六羅漢之前，加迦葉尊者，軍徒鉢歎尊者之二為十八，且記各尊之示神通靈感。是更不可解者（西藏所傳有加佛母摩耶夫人與彌勒之圖）。



### 佛光大辭典

指十八位永住世間護持正法之阿羅漢。以其為應受人天供養之真人，故又稱十八應真。經典中

有十六羅漢之記載，而無十八羅漢之說。最早畫十八羅漢者，有西元十世紀時之張玄及貫休，其後沙門覺範與大文豪蘇東坡皆曾對此頌贊，且蘇東坡所題之十八首贊文，每首皆標出羅漢之名，于十六羅漢之外，以慶友尊者為第十七羅漢，以賓頭盧尊者為第十八羅漢。實際上慶友即難提蜜多羅，為著「法住記’之人；賓頭盧即賓度盧頗羅墮，原已列為十六羅漢之首，此乃因不熟經典、不解梵語所致之誤。然因此而使十六羅漢逐漸發展為十八羅漢。自元代以來，多數寺院的大殿中皆供有十八羅漢，且羅漢像之繪畫及雕塑一般亦多以十八羅漢為主，自此，十八羅漢在我國遠較十六羅漢普遍。此外，另有加上迦葉尊者、軍徒缽嘆尊者為十八者；西藏地區或加達摩多羅、布袋和尚，或加降龍、伏虎二尊者，或加摩耶夫人、彌勒二者。﹝佛祖統紀卷三十三﹞（參閱‘十六羅漢’394）


