---
title: 酒有三類
source: deerpark.app
---
### 丁福保佛學大辭典

【名數】一窣羅Surā，以食製之者。二迷麗耶，以餘物製之者。三末陀Madya，前二種之未熟已壞而使人醉者。俱舍論十四曰：「醞食成酒名為窣羅，醞餘物所成名迷麗耶酒。即前二酒未熟已壞不能名酒，不名末陀，若令醉時名末陀酒。」

有三酒：一穀酒，二果酒，三藥草酒。智度論十三曰：「果酒者，葡萄阿梨吒樹果，如是等種種名為果酒。藥草酒者，種種藥草合和米麴甘蔗汁中能變成酒。」



