---
title: 義天目錄
source: deerpark.app
---
### 佛光大辭典

凡三卷。高麗義天編。收于大正藏第五十五冊。本名‘新編諸宗教藏總錄’，內題為‘東海有本見行錄’。系輯錄流傳于朝鮮諸家經論之鈔疏者，為朝鮮編纂章疏目錄之嚆矢。編于高麗宣宗八年（1091，北宋元v六年）。卷一錄有大華嚴經以下大小乘經四十七部之注疏末釋等六一九部。卷二收梵網經以下大小乘律六部之注疏末釋等一四五部。卷三則輯有大乘起信論以下大小乘論三十一部之注疏末釋等二一七部，及肇論以下諸宗之宗義書、類纂書、記傳書等一○五部，總計收錄一○八六部。（參閱‘新編諸宗教藏總錄’5470）



### 丁福保佛學大辭典

【書名】本名新編諸宗教藏總錄，二卷，海東傳華嚴大教沙門義天著。為目次諸家之章疏者。是章疏目錄之嚆矢。自序曰：「開元中，初有大法師，厥號智昇。刊落訛謬，刪簡重復，總為一書，曰開元釋教錄。凡二十卷，最為精要。議者以為經法之譜，無出昇之右矣。住持遺教，莫大焉。予掌窮謂（按窮謂二字，疑原本有誤，無從攷正，今仍之），經論雖備，而章疏或廢，則流衍無由矣。輒效昇公護法之志，搜訪教迹，以為己任。孜孜不捨，僅二十載於茲矣。今以所得新舊製撰諸宗義章，不敢私秘，敘而出之，後有所得。亦欲隨而錄之，脫或將來編次函帙，與三藏正文，垂之無窮，則吾願畢矣。



