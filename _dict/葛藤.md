---
title: 葛藤
source: deerpark.app
---

### 丁福保佛學大辭典

【譬喻】譬煩惱也。又斥法門之煩者。又謂言語，禪家之常語。出曜經三曰：「其有眾生，墮愛網者，必敗正道。（中略）猶如葛藤纏樹，至末徧則樹枯。」碧巖十二則垂示曰：「卻有許多葛藤公案，具眼者，試說看。」種電鈔一曰：「葛藤者謂語言。」碧巖第一則垂示曰：「看取雪竇葛藤。」叢林盛事曰：「禪家者流，凡見說事枝蔓不徑捷者，謂之葛藤。」楞伽經一曰：「叢樹葛藤句，非叢樹葛藤句。」



### 佛光大辭典

禪林用語。指文字、語言一如葛藤之蔓延交錯，本用來解釋、說明事相，反遭其纏繞束縛。此外，又指公案中難以理解之語句；更引申作問答工夫。玩弄無用之語句，稱為閒葛藤；執著于文字語言，而不得真義之禪，稱為文字禪，或葛藤禪。碧岩錄第三十一則（大四八·一七一中）：‘古人葛藤，試請舉看！’此外，出曜經卷三中，以葛藤比喻煩惱。﹝古尊宿語錄卷六睦州和尚語錄、正法眼藏葛藤章﹞


