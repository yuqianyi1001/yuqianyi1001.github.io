---
title: 不空見菩薩
source: deerpark.app
---

**來源：丁福保佛學大辭典**

<p>【菩薩】此菩薩在胎藏界曼荼羅地藏院上第二位。梵名阿目伽捺羅舍，譯言不空見。密號曰普觀金剛。普觀眾生，開五眼而不空見，故名。菩薩形為肉色，右手持蓮，上安佛頂，左手為施無畏，坐於赤蓮。</p>

**來源：佛光大辭典**

<p>不空見，梵名Amogha -darśana 。又作不空眼菩薩、正流菩薩。屬于賢劫十六尊之一。在金剛界曼荼羅三昧耶、微細、供養、降三世羯磨、降三世三昧耶等諸會中，位于第一重東方金剛鉤菩薩之北。此菩薩以五眼普觀法界眾生之平等差別，能除一切惡趣，令轉趣正善道不滅涅，故稱不空見。密號普見金剛、真如金剛，種子為奧（aḥ），三昧耶形為一股眼（獨股杵，兩側具眼）。其形像依各會而稍異，微細會之尊為左掌仰置膝上，右手持蓮華，華上立一股眼，跏坐蓮華。又胎藏界曼荼羅地藏院中，此尊位于東方第二位，密號普觀金剛，其三昧耶形、身形等均與金剛界曼荼羅有別。﹝大乘觀想曼荼羅淨諸惡趣經卷上、金剛頂瑜伽中略出念誦經卷三、賢劫十六尊、大日經疏卷六、胎藏七集卷中、諸說不同記卷六﹞（參閱‘賢劫十六尊’6175）</p>
