---
title: 思
source: deerpark.app
---
### 佛光大辭典

梵語cetanā，或 cint。心所之名。為造作之義。為七十五法之一，百法之一。即對境審慮而引起心、心所造作之精神作用。近于現代語所謂之‘思想’、‘意志’等。思，在俱舍宗為十大地法之一，恆與一切之心相應。在唯識宗為五遍行之一，當心起時，必有思之作用。蓋思乃令心、心所造作之法，為身語意三業之原動力。

依俱舍論卷十三載，思有思惟思、作事思二種：(一)豫先思惟所應作之事，稱為思惟思。(二)欲作其事之思，稱為作事思。此二者共稱為思業；若已發動身、語二業，則稱思已業。于此，思業同于意業，以心所之思為其體；思已業同于身、語二業，以色聲為其體。然經部與大乘唯識宗則皆以思為三業之體。

據成唯識論卷一載，思有三種：(一)審慮思，先對境取正因、邪因、俱相違等之相，加以審察考慮。(二)決定思，審慮之後，決定其意。(三)動發勝思，決定其意後，發動身、語二業，令發生作用。三者同于瑜伽師地論卷五十四所說之加行思、決定思、等起思。前二者相當于俱舍論之思惟思，後一者相當于作事思。然俱舍等主張思惟、作事二思以心所之思為體，別于以色聲為體之身語二業，而大乘則主張三業皆以思為體，是為二者相異之處。又大乘依‘思乃造作之義’，而以眼觸所生乃至意觸之六思身為行蘊；然于俱舍等則謂，行蘊並不限于思，而廣攝其他之心所及不相應法。﹝中阿含卷三十三釋問經、大乘法苑義林章卷三末﹞



### 法相辭典

★瑜伽三卷七頁雲：思雲何？謂心造作。又雲：思作何業？謂發起尋伺身語業等為業。

★二解　瑜伽五十五卷三頁雲：思雲何：謂三和合故；令心造作。于所緣境，隨與領納和合乖離。思作何業？謂發起尋伺身語業等為業。

★三解　如八種斷行中說。

★四解　顯揚一卷四頁雲：思者：謂令心造作得失俱非意業為體。或為和合，或為別離，或為隨與，或為貪愛，或為嗔恚，或為棄舍，或起尋伺，或復為起身語二業，或為染污，或為清淨。行善不善非二為業。如經說：有六思身。又說：當知我說今六觸處，即前世思所造故業。

★五解　集論一卷五頁雲：何等為思？謂于心造作意業為體。于善不善無記品中，役心為業。

★六解　成唯識論三卷二頁雲：思、謂令心造作為性。于善品等，役心為業。謂能取境正因等相，驅役自心，令造善等。

★七解　五蘊論二頁雲：雲何為思？謂于功德過失及俱相違，令心造作，意業為性。

★八解　廣五蘊論四頁雲：雲何思？謂于功德過失及以俱非，令心造作，意業為性。此性若有識攀緣用；即現在前。猶如磁石，引鐵令動。能推善不善無記心為業。

★九解　俱舍論四卷三頁雲：思、謂能令心有造作。

★十解　入阿毗達磨論上六頁雲：思謂能令心有造作；即是意業。亦是令心運動為義。此善不善無記異故；有三種別。

★十一解　界身足論上二頁雲：思雲何？謂思、等思、現思、已思、當思、思所攝造心意業，是名思。

★十二解　品類足論一卷三頁雲：思雲何？謂心造作性。即是意業。此有三種。謂善思、不善思、無記思。

★十三解　品類足論二卷十五頁雲：思雲何？謂思、等思、增上等思、已思、思類、心作意業，是名為思。



### 丁福保佛學大辭典

【術語】心所法名，俱舍七十五法中十大地法之一。唯識百法中五徧行之一。梵語指底Cint，以使心造作之作用而名。俱舍論四曰：「思謂能令心有造作。」唯識論三曰：「思謂令心造作為性，於善品等役心為業。」大乘義章二曰：「思願造作名思。」梵語雜名曰：「思，指底。」



