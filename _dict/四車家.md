---
title: 四車家
source: deerpark.app
---

**來源：丁福保佛學大辭典**

<p>【術語】又曰四乘家。大乘有三乘家與一乘家之異義，如三論法相為三乘家，其說謂佛之教法，終始不超三乘，但法華已前，主說三乘，於法華廢權之二乘，而歸實之一菩薩乘。然則權實雙存而有三乘，因而謂之為三乘家。又如華嚴天台三乘中之菩薩乘與二乘皆為方便假說，至法華更說一佛乘，開會前之三乘而圓融之。因而謂之為一乘家。若權實雙存，則應謂為四乘家。以此而觀法華經譬喻品之文，長者於宅內與諸子者，為羊鹿牛之三車，諸子既出露地，長者與之者，為大白牛車之一。解釋此文，三乘家謂一乘與三乘中之菩薩乘同體，唯於三之中廢二立一耳，三之名非有別乘，則是宅內之三車與宅外之大白牛車非別物，三車中之牛車，即大白牛車，因而稱之為三車家也。一乘家謂三乘中之菩薩乘，非有實因實果，但是假說，開會三乘而說真實之一佛乘，教理行果，遙與彼異，則是羊鹿牛三車外，別有大白牛車之一車，權實合有四車，因而呼一乘家為四車家，浸假依之而立四乘教也。</p>

**來源：佛光大辭典**

<p>華嚴家與天台家將法華經譬喻品火宅喻中所列舉之羊、鹿、牛等三車比喻為聲聞、緣覺、菩薩等三乘，而將另一之大白牛車比喻為一佛乘，三車與大白牛車合為四車，意謂三乘之外，別有一乘之法；以此主張，故稱四車家、一乘家。反之，主張將牛車與大白牛車視作同一車，認為菩薩乘等同佛乘之三論家、法相家等，則稱三車家、三乘家。（參閱‘三車四車’557、‘火宅喻’1495）</p>
