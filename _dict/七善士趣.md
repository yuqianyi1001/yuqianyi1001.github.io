---
title: 七善士趣
source: deerpark.app
---

**來源：法相辭典**

<p>★俱舍論二十四卷六頁雲：何故諸契經中，佛唯說有七善士趣？頌曰：立七善士趣，由上流無別。善惡行不行，有往無還故。論曰：中、生各三；上流為一。經依此立七善士趣。有上流法，故名上流。由此義同，且立為一。何獨依此立善士趣，不依所餘有學聖者？趣是行義。所餘有學，皆行善業。無差別故。唯此七種，皆行善業，不行惡業。餘則不然。又唯七種行往上界，不復還來。餘則不爾。故獨依此立善士趣。若爾；何故契經中言：雲何善士？謂若成就有學正見，乃至廣說諸餘有學。若然；異門亦可說為有善士性。以諸有學，于五種惡，皆獲得畢竟不作律儀故；不善煩惱，多已斷故。立善士趣，不就異門。約唯行善不行惡故。唯託勝因往上界故。</p><p>★二解：大毗婆沙論一百七十五卷一頁雲：如契經說：佛告芻；有七善士趣，能進斷餘結，得般涅。問：雲何建立七善士趣？為以界沙門果故，為以地處所故，為以根煩惱故，而建立耶？設爾；何過？若以界沙門果故而建立者；應但說一。謂行色界不還。若以地處所故而建立者；但應說四，或說十六。若以根煩惱故而建立者；應說有九。以彼各有九品故。答：皆不以此三緣建立。但以生不生品上行故，建立七種。若由此故，立初生品；則由此故，立初不生品。若由此故，立第二生品。則由此故，立第二不生品。若由此故，立第三生品。則由此故，立第三不生品。復以上行義勝，立上流為一。由此建立七善士趣。謂生者，或有勤修道，有速進道。或有勤修道，無速進道。或無勤修道，無速進道。初、為第一次、為第二；後為第三。如生有三，不生，亦爾。復以上行義勝，立上流為一。由此建立七善士趣。復次生者，有上根，有中根，有軟根。如次為三。如生有三，不生亦爾。餘如前說。煩惱差別，與此相違，說亦爾。復次生者，有上品道，有中品道，有下品道。如次為三。如生有三，不生亦爾。餘如前說。復次生者，有上品業，有中品業，有下品業。如次為三。此依無漏業說。若依有漏業說；則後為第一，次為第二，初為第三。如生有三，不生亦爾。餘如前說。有說：生者，有精進增上，亦得勝慧；有精進增上，不得勝慧；有得勝慧，非精進增上。如次為三。如生有三。不生亦爾。餘如前說。有說：生者，有常加行，亦頓加行；有常加行，不頓加行；有頓加行；不常加行。如次為三。如生有三，不生亦爾。餘如前說。有說：生者。有于生死，見上品過患；有于生死，見中品過患；有于生死，見下品過患。如次為三。如生有三，不生亦爾。餘如前說。于涅作功德勝解差別，說亦爾。有說：生者，或有上品奢摩他毗缽舍那；或有中品；或有下品；如次為三。如生有三，，不生亦爾。餘如前說。餘善根差別，說亦如是。如彼廣說。</p>

**來源：丁福保佛學大辭典**

<p>【術語】不還之聖者。有生般中般上流般三種。此三般又各有三種之別，謂之九種不還。見九種不還條。此中上流般之三種不分開之。總為一上流般，合前之六種，謂之七善士趣。其所以不別立之者。婆沙論一百十五謂中生之二種，各為一生中之差別。行相難知，故分之。上流般各受多生，其行易知，故不分之。其所以名之為善士趣者。趣，是行之義。其餘有學，或行善，或行不善，唯此七種之不還，有行善，而無行不善者。且但行往上地而無還來。故特名為善士趣。見俱舍論二十四頌。</p><p>參照：<a href="/dict/九種不還">九種不還</a></p>

**來源：佛光大辭典**

<p>不還果之聖者，斷盡欲界煩惱，故無惡業雜行，有生般、中般、上流般等三種涅。生般又分生般、有行般、無行般三種，中般又分速般、非速般、經久般三種，此六者與上流般合之，而稱七善士趣。趣者，行之義，以行善且住于上地而無還來，故稱善士趣。據大毗婆沙論卷一七五之說，上流般之所以不別立者，以各受多生，其行易知，故不分之；生、中二般，各為一生中之差別，行相難知，故分之。然另有別立上流般為全超般、半超般、遍沒般等三種，合中般、生般、有行般、無行般等四種，稱為七善士趣者。﹝大毗婆沙論卷六十九、卷一七四、俱舍論卷二十四﹞</p>
