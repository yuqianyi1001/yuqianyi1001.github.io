---
title: 地神證明
source: deerpark.app
---
### 丁福保佛學大辭典

【傳說】觀佛三昧經曰：「有王問佛：汝功德誰為證明？佛即垂無畏手指地：一切大地，六種震動，堅牢地神涌出，唱言我是證明。」大日經疏四曰：「如釋迦牟尼佛初坐道場時謂魔王言：由汝先世作一無盡施故，今得自在天主，我從無數劫以來如是修大施不可勝數，云何與我較優劣？魔言我所作之福汝已為證，汝之福業誰當證明。菩薩爾時申右手指地說真實言：我本於此地上行菩薩道，種種難行苦行，地神證知。爾時無量地神由地涌出，現其半身作證明。魔王軍眾，由是退散。」西域記八所述亦同。



