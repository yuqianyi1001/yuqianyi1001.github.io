---
title: 苑公四教
source: deerpark.app
---

**來源：丁福保佛學大辭典**

<p>【名數】唐賢首弟子慧苑以寶性論，謂四種眾生不識如來藏因之而立四教：一迷真異執教，謂諸凡夫外道，迷於真性廣起異計者。二真一分半教，謂聲聞緣覺二人於真如隨緣不變二義中，但得隨緣一分，名為真一，於其隨緣分中唯說性空所顯之理，不說法空，名為半，合謂之真一分半教。三真一作滿教，謂初心菩薩，但得不變一分而不得隨緣，故名一分，於不變中雙顯二空之理，故名為滿。四真具分滿教，謂菩薩了隨緣不變二義，以顯真實之理，識如來藏者，見華嚴玄談四。</p>

**來源：佛光大辭典**

<p>苑公，即慧苑，系唐代賢首大師法藏之弟子，因寶性論中載有凡夫、聲聞、闢支、初心菩薩等四種眾生不識如來藏，遂立下列四教：(一)迷真異執教，謂諸外道凡夫迷于真性而廣起異計，故稱迷真異執教。(二)真一分半教，謂聲聞、闢支佛二種人，于真如隨緣、不變二分義中，僅得隨緣而無得不變，故稱一分；又于隨緣分中唯說生空（人空）所顯之理，而不明法空，故稱半，綜上所述，稱為真一分半教。(三) 真一分滿教，謂初心菩薩僅得不變而無得隨緣，故稱一分；然于不變分中雙辨二空之理，故稱滿，綜上所述，稱為真一分滿教。(四)真具分滿教，謂菩薩具足隨緣、不變二分之義，以顯真實之理，證識如來藏，故稱真具分滿教。</p>
