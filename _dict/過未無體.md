---
title: 過未無體
source: deerpark.app
---

**來源：丁福保佛學大辭典**

<p>【術語】小乘中如薩婆多部，立三世實有，過去之法與未來之法現在之法同為實有云。宗輪論述其宗曰：「有者皆二所攝，一名二色。過去未來體亦實有。」然大乘之諸家無論，小乘中大眾部等及成實宗，亦言過未之法，非實有之體。宗輪論敘大眾部等宗曰：「過去未來，非實有體。」同述記曰：「現有體用，可名實有。去來體用無故，並非實有。曾有當有，名去來故。」成實論二世無品委辨過未無體之理。</p>

**來源：佛光大辭典**

<p>謂過去、未來之法，非實有之體，唯現在之法，其體實有。系大乘唯識之主張。小乘薩婆多部（即說一切有部）立‘三世實有’之說，謂過去、現在、未來等三世之法體為實有、恆有；對此，大乘唯識則立‘過未無體’以破薩婆多部之說。異部宗論諭疏述記（d續八三·二二六上）：‘現有體用，可名實有。去來體用無故，並非實有；曾有當有，名去來故。’﹝俱舍論卷二十、成唯識論了義燈卷四、成唯識論述記卷三末﹞</p>
