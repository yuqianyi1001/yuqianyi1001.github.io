---
title: 通達位
source: deerpark.app
---

### 法相辭典

★成唯識論九卷八頁雲：次通達位，其相雲何？頌曰：若時于所緣，智都無所得。爾時住唯識。離二取相故。論曰：若時菩薩于所緣境，無分別智，都無所得。不取種種戲論相故。爾時乃名實住唯識真勝義性。即證真如，平等平等。俱離能取所取相故。能所取相，俱是分別。有所得心戲論現故。又雲：加行無間，此智生時，體會真如；名通達位。如彼卷八頁至十一頁廣釋。



**來源：三藏法數**

（亦名見道位），謂初地菩薩，體會真如智照，於理得見中道，故名通達位。（初地，即歡喜地也。）



### 丁福保佛學大辭典

【術語】法相宗所立五位之一。菩薩竣一阿僧祇劫之行，始登初地之位，通達少分二無我理之位也。是謂之菩薩之見道。唯識論九曰：「通達位，謂諸菩薩所住見道。」三藏法數二十一曰：「初地菩薩，體會真如，智照於理，得見中道，故名通達位。」



### 佛光大辭典

通達真如之位。又作見道位、見位、見地。乃唯識宗所說悟入‘唯識真如’的五種修行階位（唯識五位）之一。即菩薩證得無分別智，斷離能取與所取之一切分別心，體會平等法界之修行階位。即于前一階位‘加行位’之‘世第一法’（四善根位之一）中，依于無間定，生起上品之如實智，印證能取、所取之空，而得根本無分別智，遠離有所得之心，了證二空所顯之真理，斷除二障之分別隨眠，而正住于唯識之實性，稱為通達位。

依成唯識論卷九，此位有真見道、相見道之別。所謂‘真見道’，為根本無分別智，實證唯識性之真如，斷除分別之隨眠，雖經多剎那方得究竟，然以其相相等，故總稱一心真見道；所謂‘相見道’，為後得智所攝，即證唯識之相。相見道又有行相相見道、九心相見道之別。行相相見道更分三心相見道與十六心相見道。菩薩若入真、相二種見道時，即生如來之家而住于極喜地（初地）。﹝大乘莊嚴經論卷二真實品﹞（參閱‘見道’3000）


