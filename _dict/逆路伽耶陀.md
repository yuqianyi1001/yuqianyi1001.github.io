---
title: 逆路伽耶陀
source: deerpark.app
---
### 佛光大辭典

梵名Vāmalokayāta  。又作縛摩路伽耶陀。意譯作左順世、逆世間行。謂行左道之順世外道，為古代印度外道之一派。順世外道主張最極端的唯物論見解，認為人生之目的乃在享受快樂，故被貶稱為左順世。北齊隱士劉虯注法華時，將之區分為順世、左順世兩種，以順世外道類比為重禮儀名教之儒墨者流，而以左順世類比為棄仁絕義之老莊者流。現存梵文法華經中，相當于逆路伽耶陀處為 lokāyatamantradhāraṇā，意為‘持順世之秘密辭者’，西藏之譯本亦與此同，皆無縛摩（梵vāma  ）之語。vāmalokayāta 恐與大乘入楞伽經卷四中之咒術詞論（梵mantrapratibhāna  ）同義。﹝法華玄贊卷九、玄應音義卷六﹞（參閱‘順世外道’5353）



### 丁福保佛學大辭典

【流派】梵云路伽耶陀Lokāyata，譯曰順世外道。立順世情之教外道名。梵云縛摩路伽耶陀Vāma－lokāyata，譯曰逆順世外道。又曰左順世外道。反於順世外道而立逆世情之左教之外道名。玄贊九曰：「路伽耶陀者，先云惡答對人。正言路迦耶底迦，云順世外道，逆路伽耶陀者。先云惡徵問人，正言縛摩路迦耶底迦，云左順世外道。執與前乖者，名左順世也。」法華嘉祥疏十曰：「路伽耶陀者，舊云是惡解義。逆路迦耶陀者，是惡論義。注經云：路伽耶陀者，如此間禮儀名教儒墨之流也。逆路伽耶陀者，如老莊玄書絕仁棄聖之例。又言：路伽耶陀，翻為世間行。逆路伽耶陀，此云逆世間行。」法華經安樂行品曰：「路伽耶陀，逆路伽耶陀者。」



