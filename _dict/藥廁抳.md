---
title: 藥廁抳
source: deerpark.app
---
### 丁福保佛學大辭典

【天名】Yakṣin，不動明王使者之名。譯曰勇健神。聖無動尊成就使者法品曰：「次無動尊藥廁抳（唐云勇健神）使者像，一身四手。左邊上手把三股叉，下手把棒，右邊上手掌把一輪，下手把羂索。其身青色而大張口，狗牙上出，眼赤如血，而有三眼。頂載髑髏，頭髮聳竪，如火燄色。頂纏大蛇，二膊各有倒垂一龍，龍頭相向。其像要纏二大赤蛇，二腳腕上纏大赤蛇。所把棒主上亦纏大蛇，虎皮縵褲髑髏瓔珞。」



