---
title: 三惡覺
source: deerpark.app
---

**來源：三藏法數**

<p>﹝出涅槃經并宗鏡錄﹞ 覺即知覺。宗鏡錄云：若唯修事定，但習世禪，雖曰修行，猶生惡覺，以不制意地，未斷其原故也。經云：一切凡夫，雖善護身心，猶故生於三種惡覺。是也。 〔一、欲覺〕，欲即貪欲，謂一切凡夫之人，不了五塵過患，而於順情之境，種種貪求，而生惡覺，故名惡覺。（五塵者，色塵、聲塵、香塵、味塵、觸塵也。） 〔二、恚覺〕，恚即瞋恚，謂一切凡夫之人，不了五塵過患，而於違情之境，種種忿怒，而生惡覺，故名恚覺。 〔三、害覺〕，謂一切凡夫之人，常為覺觀怨賊之所侵害，故名害覺。（覺觀者，初心在緣曰覺，細心分別曰觀。）</p>

**來源：丁福保佛學大辭典**

<p>【名數】一、欲覺，貪欲之知覺也。二、瞋覺，瞋恚之知覺也。三、害覺，侵害他之知覺使瞋覺增長者。一切凡夫必具此三惡覺。見無量壽經上。</p>

**來源：佛光大辭典**

<p>據宗鏡錄卷八十一載，修定之時，若僅修習世禪，雖曰修行，猶生下列三種惡覺，即：(一)欲覺，凡夫不了五塵過患，對順情之境，起種種貪求而生惡覺。(二) 恚覺，凡夫不了五塵過患，對違情之境，起種種忿怒而生惡覺。(三)害覺，凡夫常起侵害他人之知覺，使嗔覺增長。﹝無量壽經卷上﹞</p>
