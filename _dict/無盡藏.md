---
title: 無盡藏
source: deerpark.app
---
### 佛光大辭典

(一)意謂含藏無窮之德。又作無盡藏海、無盡法藏。即真如法性之理海廣闊無邊，包藏一切萬象。（參閱‘無盡’5133）

(二)寺院將信徒奉獻之財物或剩餘之財物貸與他人，以所得之利息充作伽藍之修繕、維持等費用。又稱無盡財、長生錢、庫質錢。釋氏要覽卷下寺院長生錢條（大五四·三○四中）：‘律雲無盡財，蓋子母展轉無盡故。’

此風源自印度，據有部毗奈耶卷二十二出納求利學處之記載，比丘為修補伽藍而接受無盡施物，然因佛陀曾禁止比丘轉售施物，遂將受施之物置于房庫中，後施主發現寺院未作修繕，即有所責難，比丘將此事稟告佛陀，佛陀遂指示：若為修補伽藍，可將無盡施物輾轉生利。

我國在南北朝時代，信眾基于福田思想亦行無盡藏法。隋代之三階教徒盛倡無盡藏法，唐高祖武德年間（618～626），信義在長安化度寺設置‘無盡藏院’，以統一經營無盡藏。太宗貞觀年間（627～649），無盡藏院集蓄錦帛金玉等無盡財，提供天下諸寺院修繕之用。貞觀二十三年（649），無盡藏院舉行無盡藏施，普施供養全國僧俗。則天武後如意元年（692），又于大福先寺行無盡藏施。長安年間（701～704）、景龍二年（708）及四年，化度寺分別舉行無遮大會。然唐玄宗于開元元年（713）敕命破壞化度寺之無盡藏院，十三年，禁斷三階教。

初時，借貸無盡藏之手續十分簡便，不須文件限制，僅要求在約定之日期歸還。然至宋代，諸大寺院或經濟富裕之寺院，爭相設置長生庫（無盡藏院）以圖利，形成高利貸。﹝摩訶僧o律卷三十三、宋高僧傳卷十五、卷二十、鬆屋筆記卷六十七、禪林象器箋錢財門﹞（參閱‘長生庫’3591）

(三)唐代比丘尼。韶州（廣東）曹侯村人，俗姓劉。生卒年不詳。師常誦大涅經，時值六祖欲往黃梅參謁五祖弘忍而途經韶州，聽師誦經，遂為解說。師乃執經卷問字，以為若不識字，即無法會義，六祖則謂諸佛妙理非關文字。師極感驚異，乃遍告裡中耆宿大德，推崇六祖為有道之士，宜供養之。其時寶林古寺因隋末之兵火戰亂，已頹圮不堪，遂于故基重建梵宇，延請六祖居之，說法弘化，未久復成寶坊。﹝釋氏稽古略卷三六祖慧能大士尊者傳、傳法正宗記卷六震旦三十三祖慧能尊者傳、增訂佛祖道影卷四（虛雲）﹞



### 陳義孝佛學常見辭彙

謂含藏無窮盡的功德。



### 丁福保佛學大辭典

【術語】謂德廣無窮為無盡，包含無盡之德曰藏。大乘義章十四曰：「德廣難窮，名為無盡，無盡之德包含曰藏。」探玄記十九曰：「出生業用無窮，故曰無盡藏。」維摩經佛道品曰：「以祐利眾生，諸有貧窮者，現作無盡藏。」



