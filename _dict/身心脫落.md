---
title: 身心脫落
source: deerpark.app
---
### 佛光大辭典

禪林用語。又作脫落身心。謂脫卻身心之一切煩惱妄想，而入真空無我之自由妙境。此亦為如淨禪師印可證明日僧道元之語。天童如淨禪師續語錄跋（d續一二四·四九五上）：‘師因入堂，懲納子坐睡雲：“夫參禪者，身心脫落，只管打睡作麼？”予聞此語，豁然大悟，徑上方丈燒香禮拜。師雲：“禮拜事作麼生？’予雲：“身心脫落來。”師雲：“身心脫落，脫落身心。”予雲：“這個是暫時伎倆，和尚莫亂印。”師雲：“我不亂印你。”予雲：“如何是不亂印底事？”師雲：“脫落！脫落！”予乃休。’或謂‘身心脫落’為向上門，‘脫落身心’為向下門之語。



### 丁福保佛學大辭典

【術語】真空無我之妙境，亡泯我之身心也。



