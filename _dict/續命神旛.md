---
title: 續命神旛
source: deerpark.app
---

### 丁福保佛學大辭典

【物名】是祈禱命延長之神旛也。藥師經曰：「時彼病人親屬知識，若能為彼歸依世尊藥師琉璃光如來，請諸眾僧轉讀此經，燃七層之燈，懸著五色續命神旛。或有是處，彼識得還，如在夢中明了自見。」釋迦譜十，說阿育王造八萬四千塔，未成而得病。乃以造旛懸之功力，延十二年之命（經律異相六亦同）。又諸經要集十引迦葉語阿難經曰：「阿育王二十五年延壽，故名續命神旛。」


