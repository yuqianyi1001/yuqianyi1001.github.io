---
title: 三相
source: deerpark.app
---

**來源：陳義孝佛學常見辭彙**

<p>解脫相、離相、滅相。解脫相是無生死的相；離相是無涅槃的相；滅相是無生死涅槃的無相，連無相亦無，即是非有非無之中道妙理。</p>

**來源：法相辭典**

<p>★如一切諸法皆無自性中說。</p>

**來源：丁福保佛學大辭典**

<p>【名數】一、解脫相，言無生死之相也。二、離相，言無涅槃之相也。三、滅相，言生死涅槃之無相，其無相亦無。即非有非無之中道也。法華經藥草喻品曰：「如來說法，一相一味，所謂解脫相離相滅相。」文句七上曰：「解脫相者，無生死相，離相者，無涅槃相，滅相者無相，亦無相。」又曰：三有為相。見有條。</p><p>參照：<a href="/dict/有">有</a></p>

**來源：佛光大辭典**

<p>即三種相。(一)一切諸法有如下三相：(一)假名相，指唯有假名而無實體之相。(二)法相，指五蘊、十二處、十八界等諸法之相。(三)無相相，指無相之相，即離假名相、法相之相。﹝大明三藏法數卷十三﹞</p><p>(二)事物之上立有三相：(一)標相，如煙為標示火存在之相。(二)形相，如長、短、方、圓之相。(三)體相，即物體自身本質之相，如火以熱為相。﹝大明三藏法數卷十三﹞</p><p>(三)修禪定時有如下三相：(一)發相，對治心之沉滯而起奮發之相。(二)制相，制止心散亂之相。(三)舍相，舍置調適心之相。﹝成實論卷十二定相品﹞</p><p>(四)因明用語。因明三支作法中，因支必備之遍是宗法性、同品定有性、異品遍無性等三個法則，稱為因三相。（參閱‘因三相’2271）</p><p>(五)又作三有為、三有為相。即分別有為法之能相為生相、住異相、滅相三種：(一)生相，能起諸法。(二)住異相，能衰異諸法。(三)滅相，能壞滅諸法。俱舍論卷五（大二九·二七上）：‘若法令行三世遷流，此經說為有為之相，令諸有情生厭畏故，謂彼諸行生力所遷，令從未來流入現在，異及滅相力所遷迫，令從現在流入過去，其衰異及壞滅故。傳說如有人處稠林，有三怨敵欲為損害，一從稠林牽之令出，一衰其力，一壞命根。三相于行應知亦爾。住于彼行攝受安立，常樂與彼不相舍離，故不立在有為相中。又無為法有自相住，住相濫彼，故經不說。有謂此經說住與異總合為一，名住異相。何用如是總合說為？住是有情所愛著處，為令厭舍，與異合說。’此蓋以三相會釋四相。﹝增一阿含經卷十二、大毗婆沙論卷三十九、順正理論卷十三、俱舍論光記卷五﹞（參閱‘四相’1732）</p><p>(六)又作三性。即就有無假實而分一切法之性相為遍計所執性（虛妄分別相）、依他起性（因緣相）、圓成實性（第一義相）等三種。（參閱‘三性’563）</p><p>(七)第八阿賴耶識所具之自相、果相、因相等三相。自相指初阿賴耶，果相指異熟，因相指一切種。（參閱‘賴耶三相’6314）</p>
