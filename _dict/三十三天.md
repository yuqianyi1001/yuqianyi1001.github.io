---
title: 三十三天
source: deerpark.app
---
### 佛光大辭典

梵名Trāyastriṃśat-deva 。六欲天之一。又作忉利天。于佛教之宇宙觀中，此天位居欲界第二天之須彌山頂上，四面各為八萬由旬，山頂之四隅各有一峰，高五百由旬，由金剛手藥叉神守護此天。中央之宮殿（善見城）為帝釋天所住，城外週圍有四苑，是諸天眾遊樂之處。城之東北有圓生樹，花開妙香薰遠，城之西南有善法堂，諸天眾群聚于此，評論法理。四方各有八城，加中央一城，合為三十三天城。據正法念經卷二十五載，佛母摩耶夫人命終後登入此天，佛乃至忉利天為母說法三個月。三十三天及燄摩天之信仰，早于印度吠陀時代即已盛行。﹝長阿含經卷十八、佛地經論卷五、大智度論卷九、俱舍論卷十一﹞（參閱‘忉利天’1930）



### 法相辭典

★佛地經論五卷十八頁雲：三十三天、謂此山頂四面各有八大天王，帝釋居中，故有此數。

★二解　俱舍論十一卷十頁雲：三十三天、住在何處？論曰：三十三天、住迷盧頂。其頂四面，各八十千。與下四邊，其量無別。有餘師說：週八十千。別說四邊，各唯二萬。山頂四角，各有一峰。其高廣量，各有五百。有藥叉神，名金剛手，于中止住，守護諸天。于山頂中，有宮名善見。面二千半，週萬逾繕那。金城量高一逾繕那半。其地平坦，亦真金所成。俱用百一雜寶嚴飾。地觸柔軟，如妒羅綿。于踐躡時，隨足高下。是天帝釋所都大城。于其城中，有殊勝殿。種種妙寶，具足莊嚴；蔽餘天宮，故名殊勝。面二百五十，週千逾繕那。是謂城中諸可愛事。城外四面，四苑莊嚴。是彼諸天共遊戲處。一、眾車苑。二、粗惡苑。三、雜林苑。四、喜林苑。此為外飾，莊嚴大城。四苑四邊，有四妙池。中間各去苑二十逾繕那。是彼諸天勝遊戲處。諸天于彼，潦□隊欏３峭舛□庇性採樹，是三十三天受欲樂勝所。盤根深廣，五逾繕那。聳幹上升。枝條傍布，高廣量等百逾繕那。挺葉開花，妙香芬馥。順風燻滿百逾繕那。若逆風時，猶遍五十。順風可爾；雲何逆燻？有餘師言：香無逆燻義。依不越樹界，故說逆燻。理實圓生有如是德，所流香氣，能逆風燻。雖天和風力所擁遏；然能相續流趣餘方。漸劣漸微，近處便歇。非能遠至，如順風燻。如是花香，為依自地，隨風相續，轉至餘方。為但燻風，別生香氣？此義無定。諸軌範師，于此二門，俱許無失。若爾；何故薄伽梵言：花香不能逆風燻。根莖等香亦復爾。善士功德香，芬馥，逆風流美遍諸方？據人間香，故作是說。以世共了無如是能。化地部經，說此香氣，順風燻滿百逾繕那。若無風時；唯遍五十。外西南角，有善法堂。三十三天時集于彼，詳論如法不如法事。



### 丁福保佛學大辭典

【界名】梵語，忉利天Trayastriṁśa，譯作三十三天。為欲界之第二天在須彌山頂上。中央為帝釋天，四方各有八天。故合成三十三天也。佛地經論五曰：「三十三天，謂此山頂四面各有八大天王，帝釋居中，故有此數。」智度論九曰：「須彌山高八萬四千由旬，上有三十三天城。」勝鬘經寶窟下末曰：「此言三十三天者，中國音言悉怛梨余悉衛陸，此中唯取怛梨二字為忉利天也，怛梨忉利，彼國音不同耳。」



