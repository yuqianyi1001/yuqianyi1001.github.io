---
title: 歸命
source: deerpark.app
---

**來源：陳義孝佛學常見辭彙**

<p>梵語南無，華譯為歸命，即把身命奉獻給佛教。</p>

**來源：丁福保佛學大辭典**

<p>【術語】Namas Namb Namo，梵語曰南無。譯曰歸命。有三義：一，身命歸趣於佛之義。二，歸順佛之教命之義。三，命根還歸於一心本元之義。惣為表信心至極之詞。起信論淨影疏上曰：「內正報中，命根為要，故舉要命。屬彼三寶，名之為歸。」起信論義記上曰：「歸者趣向義，命謂己身性命。生靈所重，莫此為先。（中略）二歸是敬順義，命謂諸佛教命。」同海東疏上曰：「敬順義是歸義，趣向義是歸義。命謂命根，總御諸根，一身之要，唯命為主。萬生所重，莫是為先。舉此無二之命，以奉無上之尊，表信心極，故言歸命。又復歸命者還源義，所以者眾生六根，從一心起。而背自源，馳散六塵。今舉命總攝六情，還歸其一心源，故曰歸命。所歸一心即是三寶故也。」法華嘉祥疏四曰：「歸命者，以命歸投十方諸佛也。」</p>
