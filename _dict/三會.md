---
title: 三會
source: deerpark.app
---

### 丁福保佛學大辭典

【術語】三度之法會也。羅什譯之彌勒大成佛經曰：「說此偈已，出家學道，坐於金剛莊嚴道場龍華菩提樹下。（中略）於此日初夜降四種魔，成阿耨多羅三藐三菩提。（中略）爾時釋提桓因、護世天王、無數天子，於華林園頭面禮足，合掌勸請轉於法輪，時彌勒默然受請。（中略）說是語時九十六億人不受諸法，漏盡意解得阿羅漢、三明六通、具八解脫。三十六萬天子二十萬天女發阿耨多羅三藐三菩提心。（中略）時閻浮提城邑聚落小王長者及諸四性，皆悉來集龍華樹下華林園中。爾時重說四諦十二因緣，九十四億人得阿羅漢。（中略）第三大會，九十二億人得阿羅漢，三十四億天龍八部發三菩提心。」嘉祥法華義疏八曰：「彌勒有三會者，度釋迦餘殘三根眾生也。於釋迦佛持五戒人初會得道，受三歸人次會道道，一稱南無佛人三會得道。」



### 佛光大辭典

(一)為佛救度眾生而說之三次法會，過去諸佛如毗婆屍如來、屍棄如來、毗舍婆如來、拘樓孫如來、拘那含如來、迦葉如來等，經典均載其三會說法及與會聽法之眾數。當來下生之彌勒佛亦有三會說法，稱為彌勒三會，又稱龍華三會，以教化釋尊未度化之眾生。據經載，此會約在釋迦佛滅度後五十六億七千萬年之後。﹝長阿含經卷一、增一阿含經卷四十四、彌勒下生經、七佛經、菩薩處胎經卷二﹞（參閱‘龍華三會’6389）

(二)叢林中，敲鐘或打鼓滿三十六下，稱為一會。如此重覆三次，共一百零八下，稱為三會。﹝禪苑清規卷六警眾﹞

(三)日本佛教界于南都（奈良）、北京（京都）所舉行之三大法會。南都三會為：興福寺之維摩會、藥師寺之最勝會、大極殿之禦齋會。北京三會為：圓宗寺之法華會與最勝會、法勝寺之大乘會。北京之三會又稱為天台三會。


