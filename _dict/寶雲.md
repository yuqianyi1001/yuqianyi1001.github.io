---
title: 寶雲
source: deerpark.app
---

### 丁福保佛學大辭典

【人名】西涼州人，以晉隆安初，遠遊西域，與法顯智嚴前後相隨，備覩天竺諸國所有之靈異，諸國之音字詁訓，無不了解。還長安，隨禪師佛馱跋陀羅策進禪道，後止江左之道場寺，譯出諸經。初關中之竺佛念於苻秦二代出眾經，江左之譯梵無過於雲者。元嘉二十六年寂，壽七十四。其遊履外國，別有紀傳。見梁僧傳三。



### 佛光大辭典

(一)（376～449）東晉時西行求法譯經僧。涼州人（一說河北人）。弱年出家，精勤而有學行。立志欲躬睹靈蹟，廣尋經要。遂于晉安帝隆安（397～401）初年，與法顯、智嚴等先後遊西域，跋涉流沙，翻越雪嶺，歷經于闐、天竺諸國，得遍禮聖蹟；又廣學梵書，研鑽音字訓詁。後與慧達、僧景等，共還長安，師事佛馱跋陀羅，修學禪法。

劉宋時住于建康道場寺，譯出新無量壽經。未久移住枳園寺，與智嚴共譯出普耀經、廣博嚴淨經、四天王經等。其後，于長幹寺，與僧伽跋摩譯出雜阿毗曇心論；于o洹寺、東安寺等處，與求那跋陀羅譯出雜阿含經、楞伽阿跋多羅寶經、法鼓經、勝N經等；又于六合山寺譯出佛所行贊。師華梵兼通，音訓允正，翻譯之妙，獨步晉宋，沙門慧觀等皆與師友善。

另據法經錄、歷代三寶紀卷十等所載，師之譯作除上記諸經論外、尚有淨度三昧經、佛本行經、付法藏經、毗羅三昧經等。元嘉二十六年示寂，世壽七十四（一說七十八）。﹝名僧傳抄卷二十六、梁高僧傳卷二佛陀跋陀羅傳、卷三智嚴傳、僧伽跋摩傳、求那跋陀羅傳、出三藏記集卷二、卷十四僧伽跋摩傳、求那跛陀羅傳、卷十五智嚴傳、法勇傳、法經錄卷一、卷三、卷五﹞

(二)中唐時代禪僧。生卒年不詳。為馬祖道一之法嗣。以池州魯祖山（安徽貴池）為開山演法之地，故又稱魯祖寶雲。師接化學人，向以面壁不語之方式，傳為禪林奇事。另有若幹機緣語句等傳世，其餘生平行蹟則不詳。﹝五燈會元卷三、景德傳燈錄卷七、祖堂集卷十四﹞


