---
title: 輪寶
source: deerpark.app
---

### 陳義孝佛學常見辭彙

轉輪王的寶器。這種寶器當輪王遊行時，必先自前進，以制伏四方，有金銀銅鐵四種，故有金銀銅鐵四種輪王的分別。



### 丁福保佛學大辭典

【物名】轉輪王感得之寶器，王遊行之處，必自前進，而制伏四方者也。有金銀銅鐵四種，故分金輪王乃至鐵輪王之四等。俱舍論十二曰：「此王由輪旋轉應導威伏一切，名轉輪王。（中略）若王生在剎帝利種紹灑頂位，於十五日受齋戒時，沐浴首身，受勝齋戒。升高臺殿，臣僚輔翼。東方忽有金輪寶現，其輪千驅，具足轂輞眾相，圓淨如巧匠，舒妙光明，來應三所，此王定是金轉輪王。餘轉輪王應知亦爾。」



### 佛光大辭典

梵語cakra-ratna，巴利語 cakka-ratana。為古代印度帝王之標幟；亦為佛教經典之理想君王，即轉輪聖王（梵cakravarti -rāja ）所感得七寶之一，使王之行處所向無敵，而可制伏四方，統一宇內。起世經卷二轉輪聖王品（大一·三一七上）：‘轉輪聖王出閻浮洲，以水灌頂作剎利主，于十五日月盛圓滿受齋之晨，洗沐清淨，（中略）親屬群臣前後圍繞，是時王前有金輪寶忽然來應，輪徑七肘，千輻轂輞眾相滿足，自然成就，非工匠造。’蓋輪寶有金、銀、銅、鐵四種，稱金輪寶、銀輪寶、銅輪寶、鐵輪寶。又因國土之廣狹，而有金輪王、銀輪王、銅輪王、鐵輪王四種。

此外，釋尊成就正覺，破除無明煩惱，放正義知識之光輝，故佛之說法，稱為轉法輪。一般亦將輪寶視為佛陀之教說或法之象征而加以崇拜。又輪相有八輻輪、十二輻輪等，分別表示八正道、十二因緣。佛陀之手足、齒等，亦有千輻輪之相。另于密教之諸尊中，亦有以金輪為名號者；又一字金輪、最勝佛頂、金剛輪持金剛菩薩、轉法輪菩薩等，皆以金輪為三昧耶形；另如準胝佛母、如意輪觀音、大隨求菩薩等，均持有金輪。又千手觀音四十手中，持有金輪之一手，稱為金輪手。﹝雜阿含經卷二十七、中阿含卷十四大善見王經、卷十五轉輪

王經、長阿含卷六轉輪聖王修行經、卷十八轉輪聖王品、增一阿含經卷三十三、卷四十八、大樓炭經卷一轉輪王品、仁王護國般若波羅蜜經、俱舍論卷十一、卷十二﹞


