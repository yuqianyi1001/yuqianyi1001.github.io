---
title: 時分
source: deerpark.app
---

### 丁福保佛學大辭典

【雜語】西天之曆法分晝夜有種種。依佛法則以晝三夜三之六時為常法。阿彌陀經曰：「晝夜六時，雨天曼陀羅華。」大日經疏四曰：「如梵曆中說，晝夜各有三時。」

其世法分為八時。西域記二曰：「居俗日夜分為八時。」註曰：「晝四夜四於一一時各有四分。」

晝夜分十二時，是依大集經所說十二時神獸之說，支那日本古來襲用之。見十二獸條。

參照：<a href="/dict/十二獸">十二獸</a>

晝夜分三十時。俱舍論五曰：「百二十剎那為怛剎那量，臘縛此六十，此三十須臾，此三十晝夜，三十晝夜月。」智度論四十八曰：「日名從旦至旦，初分中分後分，夜亦三分，一日一夜有三十時。」

晝夜分六十時。大日經疏四曰：「時分者，西方曆法，晝夜各有三十時，一一時則有名號。如晝日即量影長短計之，某時作事即吉，某時則凶，某時中平，各各有像類。」



### 佛光大辭典

古印度歷法晝夜之分法有多種：(一)依佛法以晝三夜三之六時為常法，佛說阿彌陀經（大一二·三四七上）：‘晝夜六時，雨天曼陀羅華。’(二)一般民間分為八時，大唐西域記卷二（大五一·八七五下）：‘居俗日夜分為八時。’(三)分晝夜為十二時，乃仿大集經卷二十三所說十二時神獸之說。此一分法，我國及日本自古即襲用之。(四)分晝夜為三十時，大智度論卷四十八（大二五·四○九中）：‘日名從旦至旦，初分、中分、後分，夜亦三分；一日一夜，有三十時。’(五)分晝夜為六十時，大日經疏卷四謂，印度歷法晝夜各有三十時，各有名號，白晝則以日影長短計度之，日中行事，各有定規，某時作事即吉，某時則兇，某時中平，各有像類。（參閱‘十二獸’347）


