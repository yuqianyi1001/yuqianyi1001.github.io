---
title: 金毘羅陀迦毘羅
source: deerpark.app
---
### 丁福保佛學大辭典

【神名】二十八部眾之一。又略曰金毘羅陀，或曰金毘羅王。為千手觀音之眷屬，擁護行者之善神也。千手千眼觀世音陀羅尼經所謂「我遣摩醯那羅延，金毘羅陀迦毘羅，常當擁護受持者」是也。其形像為白紅色，左手把寶弓，右手把寶箭。真言曰：唵嚩悉儞阿利夜三曼他娑婆訶。



