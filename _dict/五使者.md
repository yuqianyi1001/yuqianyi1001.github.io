---
title: 五使者
source: deerpark.app
---

**來源：丁福保佛學大辭典**

<p>【名數】又名文殊五使者，五種金剛使。即胎藏界曼荼羅文殊院中列位於主尊文殊菩薩左方之五童子也：一、髻設尼Keśinl，又作計設尼，繼室尼。二、鄔波髻設尼Upakeśini，又作烏波髻施儞，烏波髻施尼，優婆計設尼。三、質多羅Citra，又作質怛羅。四、地慧，梵名嚩蘇摩底Vasumati，又譯財慧。五、請召，梵名阿羯沙尼Akarṣaṇi，又譯鉤召，招召。大日經第一曰：「左邊畫五種與願金剛使。」大日經疏第五曰：「次作文殊五使者。」參照文殊條附錄。</p><p>參照：<a href="/dict/文殊">文殊</a></p>

**來源：佛光大辭典**

<p>又作文殊五使者、五種金剛使。即現圖胎藏界曼荼羅文殊院中，位于主尊文殊菩薩左方之五童子。系依大日經卷一具緣品之意，五童子皆列于文殊之左邊。五使者即：(一)髻設尼（梵Keśinī  ），發端嚴之義，表心智之清淨。(二)優波髻設尼（梵Upakeśinī  ），優波，為亞、接近、隸屬之義。主文殊能施之三昧。(三)質多羅（梵Citrā  ，雜色之義，主文殊普現色身之德。(四)縛蘇摩底（梵Vasumatī  ），財慧之義，又稱地慧。此尊妙慧任運自在。(五)阿羯沙尼（梵Ākarṣaṇī  ），譯作請召、鉤召、招召，鉤引眾生致達菩提。</p><p>然大日經疏卷五及阿^梨所傳之曼荼羅圖位中，五使者分別安列于文殊之左右。又大日經謂，此等五使者之下各有一奉教者，現圖曼荼羅于文殊院南隅附近繪置之。﹝大日經疏卷十、大日經義釋卷七、大日經疏演奧鈔卷十五、卷三十五﹞</p>
