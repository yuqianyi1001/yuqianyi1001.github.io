---
title: 相名五法
source: deerpark.app
---
### 丁福保佛學大辭典

【名數】常曰三性五法，皆分別諸法之自性者，楞伽經所說。瑜伽唯識諸大論詳釋之。一、相，森羅萬像之有為法，各自因緣而生，呈各種之相狀者。二、名，是亦依因緣而呼彼之相，生一一之名者。蓋相為所詮而名為能詮也。此二者由凡夫有漏之心變現之所變境也。三、分別，舊譯曰妄想。是分別所變二相之能變心也。已上三者有漏心之能變所變也。四、正智，雜無漏心之一切妄想者。已上四者，共為有為法，有漏無漏之別也。五、如如，由前之正智而證得之真如也。為由如理智證得之真如，故曰如如。是無為法也。以此五法該收有為無為等之一切諸法，一事無餘矣。見楞伽經一，唯識論八。



