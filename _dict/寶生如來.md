---
title: 寶生如來
source: deerpark.app
---

**來源：丁福保佛學大辭典**

<p>【佛名】金剛界曼陀羅五智如來之第三，南方月輪之中尊也。自大日如來之平等性智流出，從寶光幢笑之四金剛菩薩司一切之財寶。金色，左手為拳，右手開於外方，屈無名指與小指，中指與頭指大指劍立，或曰：左手執衣兩角，右手仰掌，成滿願印。密號云平等金剛，其種子為<img src="gaiji/DF-87F4.png"/>。胎藏界謂之開敷華王如來，其密號同。秘藏記末曰：「南方中臺寶如來，金色，左手拳，右手開外，無名小指屈，中指大指劍立。」守護經曰：「復於南方面向北坐，亦作如上金剛結跏，端身正坐，左手如前執衣兩角，右手仰掌，名滿願印，此即寶生如來之印。」參照五智如來條。</p><p>參照：<a href="/dict/五智如來">五智如來</a></p>
