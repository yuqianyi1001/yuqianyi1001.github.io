---
title: 華嚴三昧
source: deerpark.app
---
### 佛光大辭典

三昧，即定。指供佛、教化、十度等行所依之定。又作佛華嚴三昧、華嚴定、佛華三昧。修此定乃以一真法界無盡緣起為理趣，為達此理趣而修萬行，莊嚴佛果，稱為華嚴；一心修之，稱為三昧。此三昧乃統攝法界，入一切佛法之大三昧。據舊華嚴經卷三十六離世間品載，普賢菩薩正受三昧，其三昧名為佛華嚴。華嚴遊心法界記釋此三昧，以‘華’有生實作用，而釋華為菩薩萬行；以‘嚴’為行成果滿契合相應，垢障永消，證理圓潔；以‘三昧’為理智無二，交徹F融，彼此俱亡，能、所皆絕。又謂華即嚴，以理智無礙故；華嚴即三昧，以行融離見故；或華即嚴，以一行頓修一切行故；華嚴即三昧，一行即多而不礙一多故；或華嚴即三昧，以定亂雙融故；或三昧即華嚴，以理智如如故。若將此三昧與‘海印三昧’相對照，則此三昧乃約解行而言，系從因而立名，海印三昧系依果而立。然因果本無二，故此二者為一體之二用。唐代法藏著「妄盡還源觀’，即謂自性清淨圓明之體有二用，一為海印森羅常住之用，即海印三昧；一為法界圓明自在之用，即華嚴三昧。﹝無量壽經卷上、華嚴經探玄記卷十七、華嚴經疏卷五、卷十六、華嚴五教止觀﹞（參閱‘海印三昧’4165）



### 丁福保佛學大辭典

【術語】佛華嚴三昧之略。以一真法界無盡緣起為理趣。達此理趣而修萬行，莊嚴佛果，謂之華嚴，一心修之謂之三昧。是華嚴大經及梵網經所說。無量壽經上曰：「得佛華嚴三昧，宣暢一切經典。」六十華嚴經三十七曰：「普賢菩薩，正受三昧，其三昧名佛華嚴。」瓔珞經曰：「我先於第三禪中，集八禪眾，說一生補處菩薩入佛華嚴三昧定百千億偈。」探玄記十七曰：「一釋名者，以因行華嚴成果相，令顯著故。二體性者，法界行門心海為體，以等持廣大無限量故。三明業用者有二：一依此顯說華嚴法，故無量壽經歎菩薩德中，言得佛華嚴三昧宣說諸佛經典。二依此顯示華嚴行，故上云：施戒忍辱精進禪，方便智慧諸功德，一切自在難思議，華嚴三昧勢力故。」淨影無量壽經疏曰：「如華嚴說，彼一三昧統攝法界，一切佛法悉入其中。」嘉祥無量壽經疏曰：「此三昧皆飾法身，故云華嚴。」



