---
title: 五五百年
source: deerpark.app
---
### 佛光大辭典

又作五個五百年、五個五百歲、五五百歲。乃一種宗教史觀。類似者有‘正、像、末’三時之說，如正法一千年、像法一千年、末法一萬年。據華嚴經隨疏演義鈔卷二載，佛陀入滅後二千五百年間，可區分為五個五百年，以表示佛教消長之趨勢。其中，前二個五百年為正法之時，此時有修證解脫禪定之人；第三、第四個五百年為像法之時，此時之人雖有修行而無證果，唯有多聞、布施者；最後一個五百年又稱‘後五百年’，則為末法一萬年之初五百年，此時之人無修無證，唯以鬥諍而為正修。

(一)第一五百年，為解脫堅固（學慧堅固）時期，得智慧悟道之解脫者為數甚多。(二) 第二五百年，為禪定堅固時期，得禪定者眾多。(三)第三五百年，為多聞堅固時期，此時期熱心聽聞佛法者眾多。(四)第四五百年，為造寺堅固時期，于此時期間熱心建立寺院者頗多。(五)第五五百年，為鬥諍堅固時期，此時期則互相攻伐，以自說為優、他說為劣之鬥諍風氣盛行。﹝大方等大集經卷三賢護分、釋淨土群疑論卷三、金剛般若經贊述卷上、末法燈明記、大乘法相名目卷六下﹞（參閱‘正像末’2002）



### 三藏法數

﹝出華嚴經隨疏演義鈔﹞ 五五百年者，乃如來出世正、像、末法之年數也。謂正法一千年，像法一千年，末法一萬年。今以二千五百年，分為五者。其初二五百年，為正法之時，有修證解脫禪定之人。次二五百年，為像法之時，人雖有修行，而無證果，唯有多聞布施之者。後五百年，乃末法一萬年之初五百年也，此時之人，無修無證，但以鬥諍而為正修，以法有盛衰不同，故分此五五百年也。 〔第一五百年，解脫堅固〕，解脫即自在之義。謂諸比丘，於正法五百年中，不攻異學，唯務大乘，利益眾生，解脫自在，堅固不變也。（梵語比丘，華言乞士。） 〔第二五百年，禪定堅固〕，謂諸比丘於正法五百年中，厭居生死，求證涅槃，頓息攀緣，深修禪定，堅固不變也。（梵語涅槃，華言滅度。） 〔第三五百年，多聞堅固〕，謂諸比丘於像法五百年中，少持戒律，怠習禪定，唯尚多聞，依語生解，堅固不變也。 〔第四五百年，塔寺堅固〕，謂諸比丘於像法五百年中，少習禪定，喜種福田，廣結善緣，多修塔寺，堅固不變也。 〔第五五百年，鬥諍堅固〕，謂諸比丘於末法五百年中，不修戒律，唯尚鬥諍，增長邪見，堅固不變也。



### 陳義孝佛學常見辭彙

謂佛滅後之五個五百年，在每一個五百年中，各有一堅固，以示佛法的興廢。一、解脫堅固，謂在佛滅後之第一個五百年間，因為正法興盛，得到解脫的人很多。二、禪定堅固，謂在佛滅後之第二個五百年間，雖然無人獲得解脫，但是修學禪定的人很多。三、多聞堅固，謂在佛滅後之第三個五百年間，真正修行佛法的人雖然稀少，但是喜歡聽聞佛法的人很多。四、塔寺堅固，謂在佛滅後之第四個五百年間，世人很喜歡建立佛塔和寺院。五、鬥諍堅固，謂在佛滅後之第五個五百年間，戒定慧三學已被世人遺忘，唯以鬥諍為能事，是增長邪見的時期。



### 丁福保佛學大辭典

【術語】佛滅後五期之五百年也。一期各說一堅固，以示法之興廢。一、解脫堅固，謂佛滅後第一之五百年間。以正法盛，得解脫者多故也。二、禪定堅固，謂等二之五百年間。以雖無得解脫者。而禪定者多故也。三、多聞堅固，謂第三之五百年。以實行漸衰，唯尚多聞故也。四、塔寺堅固，謂第四之五百年間。以此時唯塔寺之建立為盛故也。五、鬥諍堅固，謂第五之五百年間。廢三學，唯以鬥諍為事，增長邪見之時也。行之各堅固，故云堅固。大集月藏經十曰：「於我滅後五百年中，諸比丘等猶於我法解脫堅固。次五百年，我之正法禪定三昧得住堅固。次五百年，讀誦多聞得住堅固。次五百年，於我法中多造塔寺得住堅固。次五百年，於我法中鬥諍，言頌白法隱沒損減堅固。」



