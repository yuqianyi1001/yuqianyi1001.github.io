---
title: 契此
source: deerpark.app
---
### 丁福保佛學大辭典

【人名】唐明洲奉化縣釋契此，蹙額皤腹。言語無恒，隨處而睡，常以杖荷布囊，見物則乞，分少許入袋，號長汀子布袋師。後梁貞明三年丙子三月示寂。辭世之偈曰：彌勒真彌勒，分身千百億。時時示時人，時人不自識。世以為慈氏之垂迹。見宋僧傳二十一，傳燈錄二十七。



