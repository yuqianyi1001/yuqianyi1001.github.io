---
title: 十遍處定
source: deerpark.app
---

### 陳義孝佛學常見辭彙

與十一切處同。



### 三藏法數

﹝出法界次第﹞ 智度論云：八背捨為初門，八勝處為中行，遍一切處為成就。謂三種觀具足，禪體始得成就。此定謂之遍一切處者，從所觀境遍滿得名也。（八背捨者，一內有色相外觀色、二內無色相外觀色、三淨背捨身作證、四虛空處背捨、五識處背捨、六無所有處背捨、七非有想非無想處背捨、八滅受想背捨也。八勝處者，一內有色相外觀色少、二內有色相外觀色多、三內無色相外觀色少、四內無色相外觀色多、五青勝處、六黃勝處、七赤勝處、八白勝處也。） 〔一、青遍一切處定〕，謂於定中，還取八背捨、八勝處中所見青色，使遍一切處皆青，故名青遍一切處定。 〔二、黃遍一切處定〕，謂於定中，還取八背捨、八勝處中所見黃色，使遍一切處皆黃，故名黃遍一切處定。 〔三、赤遍一切處定〕，謂於定中，還取八背捨、八勝處中所見赤色，使遍一切處皆赤，故名赤遍一切處定。 〔四、白遍一切處定〕，謂於定中，還取八背捨、八勝處中所見白色，使遍一切處皆白，故名白遍一切處定。 〔五、地遍一切處定〕，謂於定中，還取八背捨、八勝處中所見地色，使一切處無不周遍，故名地遍一切處定。 〔六、水遍一切處定〕，謂於定中，還取八背捨、八勝處中所見水色，使一切處無不周遍，故名水遍一切處定。 〔七、火遍一切處定〕，謂於定中，還取八背捨、八勝處中所見火色，使一切處無不周遍，故名火遍一切處定。 〔八、風遍一切處定〕，謂於定中，還取八背捨、八勝處中所見風色，使一切處無不周遍，故名風遍一切處定。 〔九、空遍一切處定〕，謂於定中，還取八背捨、八勝處中所見空色，使一切處無不周遍，故名空遍一切處定。 〔十、識遍一切處定〕，謂於定中，還取八背捨、八勝處中所見識色，使一切處無不周遍，故名識遍一切處定。



### 丁福保佛學大辭典

【名數】與十一切處同。見八背捨條。

參照：<a href="/dict/十一切處">十一切處</a>

參照：<a href="/dict/八背捨">八背捨</a>


