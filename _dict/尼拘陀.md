---
title: 尼拘陀
source: deerpark.app
---
### 丁福保佛學大辭典

【植物】Nyagrodha，又作尼瞿陀，尼俱陀，尼拘律，尼拘尼陀，尼拘盧陀，尼俱類，尼拘類陀，尼拘婁陀，尼拘屢陀，諾瞿陀等。樹名。原語有生長於下之樹之意味。即榕樹（Ficus Indica）也。以下諸釋中以縱廣樹為最當。玄應音義三曰：「尼拘尼陀，應云尼拘盧陀，此譯云無節，亦云縱廣樹也。」同二十四曰：「尼拘尼陀，作尼拘陀，或尼拘類陀，或尼拘屢陀。」同二十二曰：「諾瞿陀，舊經中作尼拘陀，或言尼俱盧陀，亦作尼俱律，又作尼俱類，皆訛也。舊譯云無節，或言縱廣也。」慧琳音義十五曰：「尼拘陀，此樹端直無節，圓滿可愛，去地三丈餘，方有枝葉。其子微細如柳花子，唐國無此樹，言是柳樹者訛也。」



