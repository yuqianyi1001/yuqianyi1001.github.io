---
title: 菴羅樹園
source: deerpark.app
---
### 三藏法數

梵語菴羅，華言柰，果名也。此樹開華，華生一女，國人歎異，以園封之。園既屬女，女人守護。故言菴羅樹園。此女以宿善冥熏，見佛懽喜，以園奉佛，佛即受之。於中建立精舍，而說法也。



### 丁福保佛學大辭典

【地名】在印度之毘耶離國，菴羅樹女所獻，佛於此說維摩經。維摩經佛國品曰：「佛在毘耶離菴羅樹園，與大比丘眾八千人俱。」嘉祥之維摩經疏一曰：「菴園者，即是別處，亦云捺女園。此事如祇陀園。祇陀園，給孤長者，買為佛起精舍。此處是捺女自捨，為佛起精舍。」梵Āmrapāli－ārāma。



