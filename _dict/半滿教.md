---
title: 半滿教
source: deerpark.app
---
### 丁福保佛學大辭典

【術語】涅槃經以梵書之悉曇章阿阿（引）等半體字譬小乘經，毘伽羅論之成字譬大乘之經典。曇無讖三藏依之判一代教立半滿之二教。謂小乘為半字教，大乘為滿字教也。大乘義章一曰：「此二亦名大乘小乘半滿教也。聲聞藏法狹劣名小，未窮名半。菩薩藏法寬廣名大，圓極名滿。」華嚴玄談四曰：「曇無讖三藏立半滿教，隋遠法師亦同此立。」止觀三曰：「明半滿，半者明九部法也，滿者明十二部法也。（中略）半滿之語直是扶成大小。」同輔行曰：「半唯在小，永隔於大。方等則具存半滿，般若法華涅槃華嚴唯滿不半，鹿苑唯半不滿。」



