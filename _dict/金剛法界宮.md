---
title: 金剛法界宮
source: deerpark.app
---

### 丁福保佛學大辭典

【術語】胎藏界大日如來依住之宮殿也。大日經一曰：「薄伽梵，住如來加持廣大金剛法界宮。」依深秘釋則金剛為如來之實相智，法界為實相之智體，大日法身住於實相之智體，謂之宮。若依淺略釋，則指色界之頂，摩醯首羅天之自在天宮。大日經疏一曰：「金剛喻實相智，（中略）法界者，廣大金剛智體也。（中略）心王所都，故曰宮也。此宮是古佛成菩提處，所謂摩醯首羅天宮。」



### 佛光大辭典

略稱法界宮、法界宮殿。意即金剛法界之宮殿。指大日如來說大日經、金剛頂經等之會場。據大日經疏卷一載，金剛法界宮可依淺略、深秘二義釋之： (一)淺略釋，謂金剛法界宮為古佛成菩提處，亦即指摩醯首羅（梵Maheśvara  ，意譯大自在）之天宮。(二)深秘釋，謂法界遍一切處皆稱為金剛法界宮。‘金剛’比喻實相之智；‘法界’指廣大金剛之智體，即如來之實相智身；‘宮’指真實功德所莊嚴之處。故十界之依正色身皆為法界宮，不限于大日經說法之會場。要言之，淺略釋為他受用身以下所應現之國土，深秘釋為法身所住之境界，此乃‘即事而真’之土。﹝大日經卷一住心品、大毗盧遮那經供養次第法卷下、十住心論卷十﹞


