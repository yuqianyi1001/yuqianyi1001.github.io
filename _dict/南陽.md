---
title: 南陽
source: deerpark.app
---

### 丁福保佛學大辭典

【人名】名慧忠。受六祖之心印，居南陽之白崖山黨子谷，四十餘年不下山。肅宗聞其道行，上元二年，勅中使孫朝進召趣京，待以師禮，使居千福寺之西禪院。帝屢問道，頗領會。及代宗世，迎止光宅寺者十有六載，隨機說法。代宗大曆十年十二月寂，諡大證禪師。見傳燈錄五。


