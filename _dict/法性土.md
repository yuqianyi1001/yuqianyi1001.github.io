---
title: 法性土
source: deerpark.app
---

### 陳義孝佛學常見辭彙

三土之一，即法性身所住的國土。



### 法相辭典

★成唯識論十卷十七頁雲：又自性身、依法性土。雖此身土、體無差別；而屬佛法相性異故。此佛身土、俱非色攝。雖不可說形量大小；然隨事相，其量無邊。譬如虛空，遍一切處。



**來源：三藏法數**

法性土者，即法身如來所依之土，乃理土也。謂以本識如來藏身為所依持，恒頓變現外諸器界，則法性土通為諸土之體也。（器界者，世界如器故也。）

謂如來清淨法身所依之土，以真如為體。然此身、土、體無差別，不變不遷，離相寂滅，是名法性土。



### 丁福保佛學大辭典

【術語】三土之一。法性身所住之土也。法性土即真如之理，身土如何分別乎？其體本為一真如，但取所證之法體為法性土，取能證之覺相，為法性身耳。非法性身之外有別體之法性土也。唯識論九曰：「自性身依法性土，雖此身土體無差別，而屬佛法相性異故。」義林章六末曰：「自性身土即真如理，雖此身土體無差別而屬佛法相性異故，以義相為身，以體性為土，以覺相為身，以法性為土。」群疑論曰：「雖知身土並一真如，而言法性身居法性土者，此以覺照性義名身，法真理體名土，是施設安立謗門說。」是金光明經攝論以如如與如如智為法身，即依合理智為法身故，以理為所覺之法性土，以智為能覺之法性身。已上為法相宗之義。又如台家謂「成清淨法身。居常寂光土。」（四教儀）。以理體為常寂光土，覺照理體之智為清淨法身。與法相所異者，為覺照之智本來具理性，故與法體皆為理，而法體之理自照也。



### 佛光大辭典

指法身所住真如法性之土。亦即佛身所依之土。又作法身土、法性淨土、法土。為三土之一，四土之一，五土之一。大乘義章卷十九（大四四·八三五中）：‘法性土者，土之本性，諸義同體，虛融無礙，猶如帝網，亦如虛空，無礙不動，無所有等，同體義分，地經所說真實義相，即其義也。（中略）彼土實性，顯成我用，名法性土。’又法性土與法性身，其體本即一真如，但取所證之法體為法性土，取能證之覺相為法性身，並非法性身之外另有法性土。﹝菩薩瓔珞本業經卷上賢聖學觀品、成唯識論卷十、成唯識論述記卷十末、華嚴經孔目章卷一、華嚴經搜玄記卷一、大明三藏法數卷二十﹞（參閱‘五土’1056、‘四土’1647、‘佛土’2609）


