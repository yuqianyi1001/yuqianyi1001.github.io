---
title: 究竟一切智地
source: deerpark.app
---
### 丁福保佛學大辭典

【術語】真言宗自初地之淨菩提心已上，至於等覺皆攝於信解地中，唯妙覺之位，名究竟一切智地。大疏二曰：「此經宗，從淨菩提心以上十住地，皆是信解中行，唯名究竟一切智地。」同二曰：「唯如來名究竟一切智地，如華嚴中，初地菩薩能信如來本行所入。（中略）信成就果，於如是諸事，其心畢竟不可破壞，不復隨他緣縛，故名信解行地，亦名到於修行地也。」



