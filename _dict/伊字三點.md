---
title: 伊字三點
source: deerpark.app
---

### 丁福保佛學大辭典

【術語】梵書（伊字）<img src="gaiji/DF-8742.png"/>之形，從三點成，謂之伊字之三點。是不縱不橫，而有三角之關係，故以譬物之不一不異，或非前非後。涅槃經譬之於法身般若解脫之三德。烈火「<img src="gaiji/DF-81D7.png"/>」之形為橫，譬物在一時為體之別。如牛之兩角，又點水「<img src="gaiji/DF-8E43.png"/>」之形為縱，譬物在異時為體之別。如花與實。涅槃經二曰：「何等名為秘密之藏，猶如伊字三點：若並則不成伊，縱亦不成。如摩醯首羅面上三目，乃得成伊三點。若別亦不得成。我亦如是：解脫之法亦非涅槃，如來之身亦非涅槃，摩訶般若亦非涅槃，三法各異亦非涅槃。」



### 佛光大辭典

悉曇字（i，伊）字系由三點組成，此三點既非縱列，亦非橫列，乃呈三角形狀，故以譬喻物之不一不異、非前非後。據南本大般涅經卷二所載，摩醯首羅面上之三目，其狀如伊字之三點。同書並將伊字三點譬喻為涅之法身、般若、解脫等三德；因此三德具有相即不離之關系，由此三德而成涅實義，譬如伊字系由三點組成。

關于伊字之書體有多種。灌頂于大般涅經疏卷六，認為伊字有新舊之分，並以舊伊字譬喻別教教理之無法圓融，而以新伊字譬喻圓教之圓融相即之理。此種新伊（圓伊）又稱真伊。此外，摩訶止觀卷三上等，則以伊字三點配于法身、般若、解脫（三德），實性、實智、方便（三菩提），或正因、了因、緣因（三佛性），或佛、法、僧（三寶），或苦、煩惱、業（三道）等諸種三法，並以新伊字來說明其彼此之關系。﹝華嚴經隨疏演義鈔卷八十、悉曇字記、大般涅經玄義卷上、大乘入道次第章、悉曇藏卷五﹞


