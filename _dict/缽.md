---
title: 缽
source: deerpark.app
---

**來源：丁福保佛學大辭典**

<p>【物名】梵語鉢多羅Pātra之略。比丘之飯器也。行事鈔下之二曰：「十誦鉢是諸佛標誌，不得惡用。」見鉢多羅條。</p><p>參照：<a href="/dict/鉢多羅">鉢多羅</a></p>

**來源：佛光大辭典**

<p>梵語pātra，巴利語patta。系缽多羅、缽和羅之略稱。又作缽盂。乃僧尼所常持道具（比丘六物、比丘十八物）之一，一般作為食器。圓形、稍扁、底平、口略小。其材料、顏色、大小，均有定制，為如法之食器，應受人天供養所用之食器，又為應腹分量而食之食器，故又譯作應器、應量器。律制規定，出家之行者必用制定之缽。</p><p>缽之材料，如為鐵制，則稱鐵缽（巴ayo-patta  ）；陶土制者，則稱瓦缽（巴mattikā- patta  ）、泥缽、土缽。至于盛缽之袋，稱為缽囊、缽袋。而為防止缽盂傾倒之缽台，稱為缽支；釋尊所用之缽，稱佛缽（石缽則僅限佛可使用）。後世亦有用塗漆之木缽，然此為外道所用，而非戒律所定範圍內者。</p><p>補修破損之缽有五種方法，稱為五綴缽，即：(一)以細釘塞孔。(二)安小鐵片打入令牢。(三)如魚齒四邊鉸破內外相夾。(四)以鐵片掩孔，週圍釘之。(五)用屑末（碎鐵末或磨石末）。破損之缽如破五綴（一綴為兩指之長度，約六公分）以下始須修補，如破五綴以上，則不須修補，而可要求重換新缽。經修補後再用之缽，則稱五綴缽。</p><p>缽之大小于各律典中皆有差別，其容量亦因名稱而異，通常有上缽、中缽、下缽之別，依十誦律卷四十三載，上缽可容三缽他之飯、一缽他之羹，及其餘可食物半羹；下缽可容一缽他之飯、半缽他之羹，及其餘可食物半羹；中缽容量則居間。又薩婆多毗尼毗婆沙卷五謂，一缽他相當于三十兩飯，則三缽他飯為二升；一缽他羹與其餘可食物半羹共計一缽他半，則為一升。除上、中、下三缽之外，另有；(一)過缽，又作大缽，比上缽大。(二)減缽，又作非缽，比下缽小。(三)隨缽，即淺鐵缽之助食器，相當于M子</p><p>。﹝根本薩婆多部律攝卷七乞學處、四分律卷九、卷四十三、摩訶僧o律卷三十七、善見律毗婆沙卷十五﹞</p>
