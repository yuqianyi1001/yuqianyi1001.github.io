---
title: 增上緣
source: deerpark.app
---

### 陳義孝佛學常見辭彙

見四緣條。



### 法相辭典

★瑜伽五十二卷一頁雲：雲何增上緣？謂眼等處，為眼識等俱生增上緣。若作意于所緣境，為諸識引發增上緣。若諸心心所，展轉互為俱生增上緣。若淨不淨業，與後愛非愛果，及異熟果，為先所作增上緣。若田糞水等，與諸苗稼，為成辦增上緣。若彼彼工巧智，與彼彼世間工巧業，為工業增上緣。

★二解如四緣中說。

★三解瑜伽八十五卷十二頁雲：增上緣者：謂五識等，以眼等各別所依，為增上緣，及以能生作意等，為增上緣。意識身等，以四大種身，及能生作意等，為增上緣。又先所造業，望所生愛非愛果，當知亦是增上緣。如是資糧、望道，道、望得涅，當知亦是增上緣攝。

★四解成唯識論七卷二十頁雲：四、增上緣。謂若有法，有勝勢用，能于餘法，或順或違。雖前三緣，亦是增上；而今第四，除彼取餘。為顯諸緣差別相故。此順違用，于四處轉。生住成得四事別故。然增上用，隨事雖多；而勝顯者，唯二十二。應知即是二十二根。前五色根，以本識等所變眼等淨色為性。男女二根，身根所攝故；即以彼少分為性。命根，但依本識親種分位假立；非別有性。意根，總以八識為性。五受根，如應各自受為性。信等五根，即以信等及善念等而為自性。未知當知根，體位有三種。一、根本位。謂在見道。除後剎那。無所未知可當知故。二、加行位。謂暖頂忍世第一法。近能引發根本位故。三、資糧位。謂從為得諦現觀等，發起決定勝善法欲，乃至未得順抉擇分，所有善根，名資糧位。能遠資生根本位故。于此三位，信等五根、意、喜、樂、舍、為此根性。加行等位，于後勝法，求證愁戚，亦有憂根。非正善根，故多不說。前三無色，有此根者，有勝見道傍修得故。或二乘位回趣大者，為證法空，地前亦起九地所攝生空無漏。彼皆菩薩此根攝故，菩薩見道，亦有此根。但說地前。以時促故。始從見道最後剎那，乃至金剛喻定，所有信等無漏九根，皆是已知根性。未離欲者，于上解脫，求證愁戚，亦有憂根；非正善根，故多不說。諸無學位無漏九根，一切皆是具知根性。有頂雖是遊觀無漏；而不明利，非後三根。二十二根自性如是。諸餘門義，如論應知。

★五解雜集論五卷七頁雲：增上緣者：謂任持增上故，引發增上故，俱有增上故，境界增上故，產生增上故，住持增上故，受用果增上故，世間清淨離欲增上故，出世清淨離欲增上故；是增上緣義。任持增上者：謂風輪等，于水輪等。器世間，于有情世間。大種、于所造。諸根、于諸識。如是等。引發增上者：謂一切有情共業，于器世間。故有漏業，于異熟果。如是等。俱有增上者：謂心、于心所。作意、于心。觸、于受。如是等。此後增上，依二十二根建立。境界增上者：謂眼耳鼻舌身意根。由此增上力，色等生故。產生增上者：謂男女根。由此增上力，得入胎故。住持增上者：謂命根。由此增上力，眾同分得住故。受用果增上者：謂苦樂憂喜舍根。依此能受愛非愛異熟故。世間清淨離欲增上者：謂信勤念定慧根。由此制伏諸煩惱故。出世清淨離欲增上者：謂所建立未知欲知根、已知根、具知根。由此永害諸隨眠故。



### 三藏法數

謂六根能照境發識，有增上力用，諸法生時，不生障礙，名增上緣。（諸法生者，謂根塵相對，則有一念心起，名諸法生。不生障礙者，根塵相對之時，隨對隨起，悉無所障也。）



### 丁福保佛學大辭典

【術語】四緣之一。謂起他法與以強力者。如眼根之能生眼識，田土之能生米麥。大乘義章三本曰：「增上緣者，起法強，故曰增上。」觀經玄義分曰：「凡夫得生者，莫不皆乘阿彌陀佛大願業力為增上緣也。」



### 佛光大辭典

梵語adhipati-pratyaya。(一)為四緣之一。乃一切有為法生起或結果之間接原因，凡有強勝之勢用，能成為他法生起、結果之助力者，皆稱為增上緣。如六根能照境發識，有增上之力用，于諸法生時，不生障礙；又如田、糞、水等，于諸苗稼等，皆有成辦之助力，故稱為增上緣。大乘義章卷三（大四四·五一六下）：‘增上緣者，起法功強，故曰增上。’

增上緣可分為二：(一)與力增上緣，指能促成‘法’之生起者。(二)不障增上緣，指不妨礙法之生起者。由此得知，宇宙萬法無一不具有此緣之功能，且一法即使不直接為人知覺，依舊有其增上之影響，故增上緣較所緣緣（被知覺之客體與能知覺的主體間之關系）更普遍。然增上緣之範圍亦有所限制，即：(一)一物不能影響自己，亦即一物不能為自身之增上緣。(二)有為法不能作為無為法之增上緣；此因無為法原本即是無生之法，故不屬四緣之範圍內，自然亦不受增上緣所影響。﹝瑜伽師地論卷五十二、大毗婆沙論卷十七、卷一○七、雜阿毗曇心論卷二、大智度論卷三十一、成唯識論述記卷七末﹞（參閱‘四緣’1832）

(二)為攝取三緣之一。乃淨土門中以彌陀本願，作為眾生往生之增上緣。觀經玄義分（大三七·二四六中）：‘凡夫得生者，莫不皆乘阿彌陀佛大願業力為增上緣也。’（參閱‘攝取’6846）


