---
title: 天竺
source: deerpark.app
---

**來源：陳義孝佛學常見辭彙**

<p>國名，即今之印度。</p>

**來源：丁福保佛學大辭典**

<p>【地名】印度之古稱。西域記曰：「天竺之稱，異議糾紛。舊云身毒，或云賢豆。今從正音，宜云印度。」玄應音義曰：「竺今作篤，或言身毒，或言賢豆，皆訛也，正言印度。印度名月。一說云：賢豆本名因陀羅婆他那，此云主處，謂天帝也。」希麟音義曰：「竺音篤，或云身毒，或云賢豆，或云印度，皆訛。正云印特伽羅，此云月。」</p><p>【山名】在浙江杭州靈隱山飛來峰之南，分上中下三竺。有三天竺寺，三面阻山，中路直闢，若函谷然。長松夾道，唐刺史袁仁敬所植，凡九里，名九里松山，即此。</p><p>【寺名】在浙江杭州。寺有三：一在飛來峰南，曰下天竺寺。一在稽留峰北，曰中天竺寺。均隋建。一在北高峰麓，曰上天竺寺，吳越建。</p>

**來源：佛光大辭典**

<p>(一)印度之古稱。又作天篤、天督、天毒、身毒。後漢書西域傳載：‘天竺國，一名身毒，在月氏之東南數千裡，俗與月氏同。’大唐西域記卷二（大五一·八七五中）：‘天竺之稱，異議糾紛，舊雲身毒，或曰賢豆，今從正音，宜雲印度，（中略）印度者，唐言月，月有多名，斯其一稱，（中略）良以其土聖賢繼軌，導凡禦物，如月照臨，由是義故，謂之印度。’括地志載：‘天竺國有東、西、南、北、中央五國，即今五印度也。’（參閱‘印度’2209）</p><p>(二)天竺寺之略稱。位于浙江杭縣。有三座，在白雲峰北者，稱上天竺寺；在稽留峰北者，稱中天竺寺；在飛來峰之麓，稱下天竺寺。上、中、下三天竺寺分別于五代吳越、隋、東晉時所建。（參閱‘天竺寺’1351）</p>
