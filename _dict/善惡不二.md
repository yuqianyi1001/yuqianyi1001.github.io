---
title: 善惡不二
source: deerpark.app
---

### 丁福保佛學大辭典

【術語】善無善之實性，惡無惡之實性，空性皆平等，故云不二。



### 佛光大辭典

謂善、惡（同于‘不善’）二者，皆由因緣而生，其中並無實體，而系空性平等，無所差別，亦即不二、一如之意。維摩詰所說經卷中入不二法門品（大一四·五五○下）：‘善、不善為二，若不起善、不善，入無相際而通達者，是為入不二法門。’一般雖將善惡分別為二，謂善為順理，惡為背理，或謂善能順益現在與未來，惡則能違損，而招致苦果。然以般若（智慧）之立場觀之，一切諸法皆無實體，乃因緣所生。可知善、惡皆為空性，並非對立，而為平等一如。若自覺悟境地之不二立場觀之，在相對之世界中，善、不善之對立，並無任何實質可言，僅為虛妄分別，故以智慧滅除善與不善相對分別之執著，則通達一切法無相平等，乃至于善、不善不二之境地，即稱‘入不二法門’。所謂善惡不二，即是般若通達覺悟之境界。


