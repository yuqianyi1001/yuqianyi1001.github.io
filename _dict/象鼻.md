---
title: 象鼻
source: deerpark.app
---

**來源：丁福保佛學大辭典**

<p>【雜語】譏下垂衣之一角者。毘奈耶十曰：「著泥洹僧不得如象鼻，如象鼻者不應戒行。」註曰：「其一角當前下垂。」凡著袈裟之法，袈裟右上角搭於左肩上，而垂於後。若置之於肘上或垂於胸前者，此為象鼻之相，不如法也。毘奈耶十曰：「不得垂三衣前角著，著者不應戒行。」註曰：「不抄著肩上，垂之臂上肘前。」行事鈔下之一曰：「以垂臂上名象鼻也。」寄歸傳二曰：「以衣右角寬搭左肩，垂之背後，勿安肘上。」又曰：「袈裟角垂，正當象鼻。梵僧縱至，皆亦雷同。良為絹滑墮肩，遂令正則訛替。後唐三藏來傳搭肩法。然而古德嫌者尚多。黨舊之迷，在處皆有。」</p>
