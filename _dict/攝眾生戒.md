---
title: 攝眾生戒
source: deerpark.app
---
### 佛光大辭典

梵語sattvārtha-kriyā-śīla。三聚淨戒之一。又作饒益有情戒、饒益眾生戒、接生戒、利眾生戒。即饒益眾生之戒法。菩薩地持經卷四舉出十一種，即：(一)眾生所作饒益之事，悉與為伴。(二)眾生已病、未病等諸苦及看病者，悉與為伴。(三)為諸眾生說世間法、出世間法，或以方便令得智慧。(四)知恩報恩。(五)救護眾生種種恐怖，開解諸難，使遠離憂惱。(六)見眾生貧窮困乏，依其所需悉能布施。(七)德行具足，正受依止，如法蓄眾。(八)先語安慰，隨時往返，施給飲食、說世之善語等，使眾生安者皆悉隨順，不安者皆悉遠離。(九)對有實德者，稱揚歡悅之。(十)對犯過行惡者應以慈心予以呵責，使其悔改。(十一)以神通力示現惡道，令眾生畏厭眾惡，奉修佛法，歡喜信樂，生希有之心。﹝瑜伽師地論卷四十、成唯識論卷九、釋門歸敬儀卷上﹞（參閱‘三聚淨戒’665）



### 三藏法數

攝眾生戒者，謂能攝受一切眾生也。能攝之行，即是慈悲喜捨。慈名愛念，能與眾生樂故；悲名憐愍，能拔眾生苦故；喜名喜慶，慶一切眾生離苦得樂故；捨名無憎無愛，常念眾生，同得無憎無愛故。以此等法，攝諸眾生也。



### 陳義孝佛學常見辭彙

三聚淨戒之一。見三聚戒條。



### 丁福保佛學大辭典

【術語】又謂之接生戒，饒益有情戒。三聚淨戒之一。以攝一切眾生而饒益之為戒法者。



