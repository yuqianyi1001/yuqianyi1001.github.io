---
title: 饒益有情戒
source: deerpark.app
---

### 陳義孝佛學常見辭彙

三聚淨戒之一。見三聚戒條。



### 法相辭典

★無性釋七卷十一頁雲：饒益有情戒，能助有情如法所作，平等分布無罪作業；成熟有情。又雲：饒益有情戒者：謂不顧自樂，隨所堪能，令入三乘，舍生死苦，證涅樂。



★瑜伽四十卷三頁雲：雲何菩薩饒益有情戒？當知此戒、略有十一相。何等十一？謂諸菩薩、于諸有情能引義利彼彼事業，與作助伴。于諸有情隨所生起疾病等苦，贍侍病等；亦作助伴。又諸菩薩、依世出世種種義利，能為有情說諸法要。先方便說，先如理說，後令獲得彼彼義利。又諸菩薩、于先有恩諸有情所，善守知恩。隨其所應，現前酬報。又諸菩薩、于墮種種師子虎狼鬼魅王賊水火等畏、諸有情類，皆能救護；令離如是諸怖畏處。又諸菩薩、于諸喪失財寶親屬諸有情類，善為開解，令離愁憂。又諸菩薩、于有匱乏資生眾具諸有情類，施與一切資生眾具。又諸菩薩、隨順道理，正與依止，如法禦眾。又諸菩薩、隨順世間事務言說，呼召去來，談論慶慰；隨時往赴，從他受取飲食等事。以要言之；遠離一切能引無義違意現行；于所餘事，心皆隨轉。又諸菩薩、若隱若露，顯示所有真實功德；令諸有情、歡言進學。又諸菩薩、于有過者，內懷親暱利益安樂增上意樂；調伏、訶責、治罰、驅擯。為欲令其出不善處，安置善處。又諸菩薩、以神通力、方便示現那落迦等、諸趣等相；令諸有情、厭離不善，方便引令入佛聖教；歡喜信樂，生希有心，勤修正行。



### 丁福保佛學大辭典

【術語】三聚淨戒之一。


