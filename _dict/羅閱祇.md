---
title: 羅閱祇
source: deerpark.app
---

### 丁福保佛學大辭典

【地名】又曰羅閱耆，羅閱，羅越，羅閱祇迦羅，羅閱揭黎醯，囉惹訖哩呬Rājagṛha等。摩竭陀國王舍城之梵名也。法華文句一曰：「王舍城者，天竺稱羅閱祇伽羅，羅閱祇此云王舍，伽羅此云城。」十二遊經曰：「羅閱祇，此言王舍城。」善見律十七曰：「羅閱城，王舍城，摩竭國。此三義一名異，漢言王舍城。羅閱城是外國音，羅者言王，閱者言舍，故言羅閱城也。摩竭者此是外國音也，摩竭者是初國名耳。」玄應音義三曰：「羅閱，案阿闍世王經云：羅閱祇晉言王舍城，以應訛也。正言羅閱揭黎醯，羅閱義是料理，以王代之，謂能料理人民也。揭黎醯此云舍中，總名王舍城，在摩伽陀國中城名也。」梵語雜名曰：「王舍梵名，囉惹訖哩呬。」


