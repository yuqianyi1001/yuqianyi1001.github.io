---
title: 玄覺
source: deerpark.app
---

**來源：丁福保佛學大辭典**

<p>【人名】唐玄覺，字明道。溫州永嘉人。初精天台之止觀，常修禪觀。後至曹溪，一宿而契旨，有一宿覺之名。還永嘉，學者輻輳，號為真覺大師。著證道歌並永嘉集。先天二年寂，勅謚無相大師。見宋僧傳八傳燈錄五。</p>

**來源：佛光大辭典**

<p>（665～713）唐代僧。溫州永嘉（位于浙江）人，俗姓戴。字明道。號永嘉玄覺。八歲出家，博探三藏，尤通天台止觀。後于溫州龍興寺側岩下自構禪庵，獨居研學，常修禪觀。偶因左溪玄朗之激勵，遂起遊方之志，與東陽玄策共遊方尋道。至韻陽時，謁曹溪慧能，與慧能相問答而得其印可，慧能留之一宿，翌日即歸龍興寺，時人稱之‘一宿覺’。其後，學者輻湊，號真覺大師。玄朗贈書招之山棲，師覆書辭退。先天二年十月十七日（一說開元二年，或先天元年）趺坐入寂，世壽四十九。敕謚‘無相’。著有證道歌一首、禪宗悟修圓旨一卷、永嘉集十卷（慶州刺史魏靖輯）。弟子惠操、惠特、等慈、玄寂等，皆為世所推重。﹝宋高僧傳卷八、佛祖統紀卷十、景德傳燈錄卷五、五燈會元卷二﹞</p>
