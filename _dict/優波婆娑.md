---
title: 優波婆娑
source: deerpark.app
---

**來源：丁福保佛學大辭典**

<p>【術語】Upavāsa，又作鄔婆沙。譯曰近住。近聖道而住之義。又曰齋。持八齋戒之義。又曰善宿。離不善而宿於善道之義。不拘男女，持八齋戒者之稱。玄應音義二十三曰：「鄔波婆娑，亦言優婆羅娑，此云近住。謂受八戒者，近阿羅漢等善人而住者也。」俱舍光記十四曰：「鄔波婆娑，或翻為齋。西方有人，一日持齋亦名鄔波婆沙。共受八齋戒，亦名優波娑沙。」成實論九曰：「八戒齋名優婆娑，秦言善宿。是人善心，離破戒宿，故為善宿。」</p>

**來源：佛光大辭典**

<p>梵語upavāsa。又作鄔婆沙。指于一日一夜受持八戒之在家男女。意譯為近住，即近聖道而住之義。又譯作齋，為持八齋戒之義。或譯為善宿，取其離惡而宿于善道之義。﹝成實論卷九、俱舍論光記卷十四、玄應音義卷二十三﹞</p>
