---
title: 天王堂
source: deerpark.app
---
### 丁福保佛學大辭典

【寺名】陔餘叢考三十四曰：「按談藪記曰：唐天寶間，番寇西安，詔不空三藏誦咒禳之。忽見金甲神人，不空云：此毘沙門天王第二子獨健，往救矣，後西安奏捷。亦云西北有天王現形，勝之。朝廷因勅諸道立像，郎瑛謂今佛寺有天王堂始此也。又括異志，宋建炎中敵將屠秀州，天王現於城上，大若數間屋，遂懼而引去，因建天王樓於城西北隅。」



