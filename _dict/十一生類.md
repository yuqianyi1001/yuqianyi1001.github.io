---
title: 十一生類
source: deerpark.app
---
### 佛光大辭典

謂十一種不同之生類。即卵生、胎生、濕生、化生、有色生、無色生、有想生、無想生、非有想生、非無想生等十生，加一以總通之一生而為十一生。卵生者，如鳥于卵殼成體而後出生。胎生者，如人于母胎成體而後出生。濕生者，如蟲依濕氣而生。化生者，如諸天、地獄及劫初之眾生，無所依託，唯依業力而忽起。有色生者，如色界四禪天之眾生。無色生者，如無色界四空處之眾生。有想生者，如三界九地中，第四禪無想天外之一切眾生。無想生者，如無想天之眾生。非有想生及非無想生則二分非想非非想處之一處，為非想非非想處之眾生。﹝金剛經、性靈集卷六﹞



### 丁福保佛學大辭典

【名數】金剛經曰：「一卵生、二胎生、三溼生、四化生、五有色生、六無色生、七有想生、八無想生、九非有想生、十非無想生。」此中前四生，參照四生條。第五之有色生，為色界四禪天之眾生。第六之無色生，為無色界四空處之眾生。第七之有想生，則為三界九地中除第四禪無想天之眾生，其餘一切之眾生也。第八之無　想生，即無想天之眾生。第九之非有想生與第十之非無想生，則二分非想非非想處之一處也。加一以總通之一生，則為十一生。猶如華嚴之九世加想而為十世也。性靈集六曰：「十一生類入無餘而不度。」

參照：<a href="/dict/四生">四生</a>



