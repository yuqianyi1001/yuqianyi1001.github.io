---
title: 淨佛國土成就眾生
source: deerpark.app
---
### 丁福保佛學大辭典

【雜語】淨佛國土者，維摩經佛國品所謂「若菩薩願得淨土，當淨其心，隨其心淨則佛土淨。」佛國土即菩薩成佛時感得之國土，蓋欲令當來自身所住之國土清淨，必先清淨己心，己心清淨，則其國土得清淨也。故菩薩發大願心，成就當來己淨土，而清淨心行，謂之淨佛國土。成就眾生者，又維摩經佛國品所謂「眾生之類是菩薩淨土。所以者何？菩薩隨所化眾生而取淨土。」菩薩感佛土，必有所化之眾生，佛土之淨穢，隨於所化眾生之淨穢，所化之眾生清淨，則其土清淨，所化之眾生污穢，則其土亦污穢。故菩薩為莊嚴佛國土而今日教化眾生，眾生隨其教，而身成就清淨之善業故當來往生彼佛國土，能所之二化，依正之二報，共得清淨。因之而教化眾生，謂之成就眾生。法華經信解品曰：「於菩薩法遊戲神通，淨佛國土，成就眾生，心不喜樂。」



