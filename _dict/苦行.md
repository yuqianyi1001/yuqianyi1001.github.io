---
title: 苦行
source: deerpark.app
---
### 佛光大辭典

梵語duṣkara-caryā 或tapas。即斷除肉體欲望，堪忍諸種難忍之苦行。主要指印度諸外道為求生天而行諸苦行。佛教之苦行，稱為頭陀。依北本大般涅經卷十六載，諸外道之苦行有自餓法、投淵赴火、自墜高岩、常翹一腳、五熱炙身、常臥于灰土、棘刺、編椽、樹葉、惡草、牛糞等之上；又有受持牛戒、狗雞雉戒、以灰塗身、長發為相等諸多苦行法。而現今印度教徒猶有修此類慘痛之苦行，以期生天者。

釋尊修苦行六年，日食一麻一麥，終乃覺悟苦行非聖道，縱受天報，仍在輪回，未得解脫，故斷然中止苦行。然佛本生譚及諸經論所載之種種勤苦修行，或施舍國城妻子，或抉眼與人，或割肉喂鷹，或投身飼虎，或截頭首、捐髓腦等，所謂六波羅蜜之行，乃屬菩薩利他大悲之聖行，自不同于外道無益之苦行。至後世，佛教中之布施、慈悲等，以佛道為目的之難行、荒行，均稱苦行。又寺內之淨人，亦稱苦行。景德傳燈錄卷二十七（大五一·四三三中）：‘本寺廚中有二苦行，曰寒山子、拾得。’﹝大智度論卷八、卷十六、大慈恩寺三藏法師傳卷四、法苑珠林卷八十三﹞



### 法相辭典

★瑜伽三十四卷十四頁雲：如是由證成道理及修增上故，于無常行得決定已；從此無間，趣入苦行。作是思惟：如是諸行，皆是無常。是無常故；決定應是有生法性。如是諸行，既是生法；即有生苦。既有生苦；當知亦有老病死苦，怨憎會苦，愛別離苦，求不得苦。如是且由不可愛行，趣入苦行。如是復于有漏有取，能順樂受一切蘊中，由結縛行，趣入苦行。所以者何？以于愛等結處，生愛結等；于貪等縛處，生貪等縛；便能招集生老病死，愁悲憂苦，一切擾惱，純大苦蘊。如是復于有漏有取順非苦樂一切蘊中，由不安隱行，趣入苦行。所以者何？有漏有取順非苦樂一切諸蘊，粗重俱行，苦樂種子之所隨逐；苦苦，壞苦，不解脫故；一切皆是無常滅法。如是行者，于能隨順樂受諸行，及樂受中，由結縛行，趣入壞苦。于能隨順苦受諸行，及苦受中，由不可愛行，趣入苦苦。于能隨順不苦不樂受諸行，及不苦不樂受中，由不安隱行，趣入行苦。如是由結縛行，不可愛行，不安隱行，增上力故；于三受中，作如是說：諸所有受，皆悉是苦。如是名為由無常行作意為先，趣入苦行。

★二解　瑜伽八十一卷七頁雲：苦行者：謂露形無衣；如是等類，乃至廣說。



### 陳義孝佛學常見辭彙

很艱苦的修行方法。



### 丁福保佛學大辭典

【術語】梵語Duṣkara－carya又Tapas，又常曰難行苦行，敢為身所難堪之諸種行也。主指佛法以外外道所教之行業。以苦行為出離解脫之道，此思想印度多行之者。觀世尊六年苦行之事迹可知。至後世，佛教中之荒行亦云苦行。

寺內之淨人謂之苦行。傳燈錄（豐干章）曰：「本寺廚中，有二苦行：曰寒山子、拾得。」宋高僧傳（常譽傳）曰：「乃禮歸宗寺禪師，充苦行焉。」



