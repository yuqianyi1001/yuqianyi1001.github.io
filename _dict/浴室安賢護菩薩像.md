---
title: 浴室安賢護菩薩像
source: deerpark.app
---
### 丁福保佛學大辭典

【雜語】禪院浴室安跋陀婆羅像者，據以水因證圓通之故事。楞嚴經五曰：「跋羅婆羅，並同伴十六開士，即從座起，頂禮佛足而白佛言：我等先於威音王佛聞法出家，於浴僧時隨例入室，忽悟水因，既不洗塵，亦不洗體，中間安然得無所得，宿習無忘。乃至今時從佛出家，令得無學。」僧堂清規曰：「九日，浴主於浴室鳴鐘集眾，於賢護大士諷經，於心經消災等迴向。」



