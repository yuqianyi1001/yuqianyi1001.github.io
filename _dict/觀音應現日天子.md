---
title: 觀音應現日天子
source: deerpark.app
---
### 丁福保佛學大辭典

【雜語】文句二下曰：「寶光是寶意日天子，觀世音應作。」嘉祥法華疏二曰：「有經云：觀世音名寶意，作日天子。大勢至名寶吉祥。作月天子。虛空藏名寶光，作星天子也。」玄贊二同之。安樂集下曰：「須彌四域經云：阿彌陀佛，遣二菩薩：一名寶應聲。二名寶吉祥。即伏犧女媧，是此二菩薩，共相籌議，向第七梵天上，取其七寶，來至此界。造日月星辰二十八宿，以照天下。」證真私記一曰：「十一面經疏云：天地本起經云：阿彌陀佛，遣應聲吉祥二菩薩為日月。應聲是觀音，吉祥是勢至。」



