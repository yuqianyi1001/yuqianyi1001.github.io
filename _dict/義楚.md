---
title: 義楚
source: deerpark.app
---

### 丁福保佛學大辭典

【人名】宋齊州開元寺義楚，出家勤學不怠。極俱舍一宗。後該覽大藏三徧，擬白樂天六帖，一十年中孜孜著義楚六帖，呈於朝。唐世宗勅付史館，賜明教大師之號。開寶年中，壽七十四寂。見宋高僧傳七。



### 佛光大辭典

五代僧。相州安陽（河南安陽）人，俗姓裴。七歲出家，勤學不怠。二十一歲受具足戒，慧解益進，尤于俱舍造詣特深。復遍覽三藏，凡三次。其後慨于儒家排佛之謬，乃仿白居易之六帖，著手纂集釋氏六帖一書，前後十年始成，共二十四卷五十部四百四十門，世稱義楚六帖。書成，進于朝廷，後週世宗敕付史館頒行，並賜‘明教大師’之號。後于宋開寶年間，入寂于龍興寺，世壽七十四。﹝宋高僧傳卷七、佛祖統紀卷四十二、六學僧傳卷二十三﹞（參閱‘釋氏六帖’6819）


