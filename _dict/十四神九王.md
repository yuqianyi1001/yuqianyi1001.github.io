---
title: 十四神九王
source: deerpark.app
---
### 佛光大辭典

佛說華嚴經時，文殊師利菩薩從善住樓閣出，拜辭佛陀，往南方遊行人間；時與文殊菩薩同行者有十四神及九王。其中，十四神系指：(一)常隨侍衛之諸金剛神，(二)普為眾生供養諸佛之諸身眾神，(三)久發堅誓願常隨從之諸足行神，(四)樂聞妙法之主地神，(五)常修大悲之主水神，(六)智光照耀之主火神，(七)摩尼為冠之主風神， (八)明練十方一切儀式之主方神，(九)專勤除滅無明黑暗之主夜神，(十)一心匪懈闡明佛日之主晝神，(十一)莊嚴法界一切虛空之主空神，(十二)普度眾生超諸有海之主海神，(十三)常勤積集趣一切智助道善根高大如山之主山神，(十四)常勤守護一切眾生菩提心城之主城神。九王：(一)常勤守護一切智智無上法城之諸大龍王，(二)常勤守護一切眾生之諸夜叉王，(三) 常令眾生增長歡喜之乾闥婆王，(四)常勤除滅諸餓鬼趣之鳩荼王，(五)恆願拔濟一切眾生出諸有海之迦樓羅王，(六)願得成就諸如來身高出世間之阿修羅王，(七)見佛歡喜曲躬恭敬之摩侯羅伽王，(八)常厭生死恆樂見佛之諸大天王，(九)尊重于佛贊嘆供養之諸大梵王。﹝新華嚴經卷六十一﹞



### 丁福保佛學大辭典

【名數】華嚴經末會之初，文殊菩薩由善住樓閣出拜辭世尊時，隨從之神王也。一、常隨侍衛之諸金剛神，二、普為眾生供養諸佛之諸身眾神，三、久發堅誓願常隨從之諸足行神，四、樂聞妙法之主地神，五、常修大悲之主水神，六、智光照耀之主火神，七、以摩尼為冠之主風神，八、明練十方一切儀式之主方神，九、專勤除滅無明黑暗之主夜神，十、一心不懈闡明佛日之主晝神，十一、莊嚴法界一切虛空之主空神，十二、普度眾生超諸有海之主海神，十三、常勤趣於一切智，積集助道善根如山之主山神，十四、常勤守護一切眾生菩提心城之主城神：一、常勤守護一切智智無上法城之諸大龍王，二、常勤守護一切眾生之夜叉王，三、常使眾生增長歡喜之乾闥婆王，四、常勤除滅諸饑鬼趣之鳩槃荼王，五、恒願救濟一切眾生出諸有海之迦樓羅王，六、願得成就諸如來身高出世間之阿修羅王，七、見佛歡喜曲躬恭敬之摩睺羅迦王，八、常厭生死恒願見佛之諸大天王，九、尊重佛而讚歎供養之諸大梵王。出唐華嚴經六十一。



