---
title: 能薰四義
source: deerpark.app
---

**來源：丁福保佛學大辭典**

<p>【名數】使種子薰習者，必具備下之四義。所謂四義者：一有生滅，為生滅之法，以有生滅，有轉變，始有作用也。二有勝用，宜有緣慮之作用與善染污強盛之勢用者。色法與無覆無記者無此義。三有增減，必為增減者。完全圓滿者，無能薰之作用。四與所薰和合之性，宜與所薰之第八識為同時同身者。而具此四義者，惟因位自身之七轉識也。</p>

**來源：佛光大辭典**

<p>法相宗論薰習時所立之能薰條件有四種，即：(一)有生滅，凡能薰之法，必顯現生滅現象，由此生滅而有變化作用，不生滅則無變化作用，猶如種子之有生滅作用而能開花結果。(二)有勝用，能薰之法有能緣之勢用及強盛之勝用，具足此二者始得能薰，以其堪能引發習氣之故。如色法（身業、語業）等有強盛之用，而無能緣之用；異熟心等有能緣之用，而無強盛之用；不相應法二者俱無，均不為能薰。(三)有增減，增者，經由薰習而加明利等；減者，由于無想定、滅盡定二無心定之位厭離薰習之粗心而漸至微細之心位，其時薰習亦滅。反之，如佛果之現行圓滿者則離增減，亦無薰習之作用。(四)與所薰和合轉，略稱和合轉。即能薰者于所薰處（第八識）顯現‘同身同時’之法，則薰習之事實，能所和合，同時同處，不即不離。﹝成唯識論卷二、成唯識論述記卷三本﹞（參閱‘所薰四義’3252、‘薰習’6612）</p>
