---
title: 佛法
source: deerpark.app
---

**來源：陳義孝佛學常見辭彙**

<p>１．佛所說之法，即八萬四千法門是。２．佛所得之法，即無上之真理是。３．佛所知之法，即一切諸法是。</p>

**來源：丁福保佛學大辭典**

<p>【術語】佛所說之法，八萬四千之法藏是也。勝鬘經曰：「一切佛法攝八萬四千法門。」法華經序品曰：「照明佛法，開悟眾生。」無量壽經上曰：「光融佛法，宣流正化。」</p><p>佛所得之法。法界之真理是也。止觀二曰：「法界法是佛真法。」</p><p>佛所知之法名佛法，一切諸法即佛法也。大寶積經四曰：「如來嘗說一切諸法皆是佛法，以於諸法能善了知名為佛法。」俱舍頌疏界品一曰：「佛法者佛所知法，即極遠時等是也。」金剛經曰：「如來說一切法皆是佛法。」大集經九曰：「佛法者名一切法。」大寶積經四曰：「諸法本性與佛法等，是故諸法皆是佛法。」</p>

**來源：佛光大辭典**

<p>佛所說之教法，包括各種教義及教義所表達之佛教真理。成實論卷一舉出六種‘佛法’之同義語，稱為佛法六名，即：(一)善說，如實而說。(二)現報，使人于現世得果報。(三)無時，不待星宿吉兇而隨時得修道。(四)能將，以正行教化眾生至菩提。 (五)來嘗，應當自身證悟。(六)智者自知，智慧者自能信解。又佛法為佛教導眾生之教法，亦即出世間之法；對此，世間國王統治人民所定之國法，則稱為‘王法’。印度及中日佛教史中，有關佛法與王法之關系，因時因地而異，有以王法而護持佛法、推動佛法者，如阿育王、迦膩色迦王、梁武帝等；有以王法而抗衡佛法，乃至摧毀佛法者，如我國歷史上著名的三武一宗之禍。此外，佛所得之法，即緣起之道理及法界之真理等；又佛所知之法，即一切法；以及佛所具足之種種功德（十八不共法），均稱佛法。故知，廣義而言，‘佛法’一詞，包含極廣，上記之外，舉凡諸法本性、一切世間之微妙善語，乃至于其他真實與正確之事理等，皆屬佛法。然狹義而言，則一般所說之佛法多指佛所說之教法。﹝雜阿含經卷二十、法華經序品、金剛般若經、大寶積經卷四﹞</p>
