---
title: 破灶墮
source: deerpark.app
---

**來源：丁福保佛學大辭典**

<p>【人名】唐嵩岳破灶墮和尚，不稱名氏，言行難測，奉事嵩岳慧安禪師，號為老安。山塢有廟，甚靈，殿中唯安一灶，烹殺物命甚多。師一日領僧入廟，以杖敲灶三下。云：咄，此灶只是泥瓦合成，聖從何來，靈從何起，恁麼烹宰物命。又打三下，灶乃傾破墮落。須臾有一人，青衣峨冠，忽然投拜師前。師曰：是什麼人？云我原為此廟灶神，久受業報，今日蒙師說無生法，得脫此處，生在天中，特來致謝。師曰：是汝本有之性，非吾強言。神再禮而沒。此師素不稱名，由此全取他名，號為破灶墮。見宋高僧傳十九、傳燈錄四。</p>

**來源：佛光大辭典**

<p>唐代嵩山破灶墮和尚。不稱姓氏，言行難測，師事嵩岳慧安禪師，隱居嵩岳。山中有廟甚靈，殿中唯安一灶，遠近祭祀不輟，烹殺物命甚多。師一日領僧入廟，以杖擊灶三下雲（大五一·二三二下）：‘咄！此灶只是泥瓦合成，聖從何來？靈從何起？恁麼烹宰物命！’又打三下，灶乃傾破墮落。未久有一青衣峨冠之人投拜師前。師言：‘是什麼人？’雲：‘我本此廟灶神，久受業報，今日蒙師說無生法，得脫此處，生在天中，特來致謝。’師雲：‘是汝本有之性，非吾強言。’神再禮而沒。師素不稱名，由此事之因緣，故號為破灶墮。﹝宋高僧傳卷十九、景德傳燈錄卷四﹞</p>
