---
title: 兩部
source: deerpark.app
---

**來源：丁福保佛學大辭典**

<p>【名數】大日經為胎藏部之本經，金剛頂經為金剛部之本經，此兩部經乃日本東台二密無異議者。</p><p>【術語】又曰兩界。謂密教二大法門，金剛界胎藏界之兩道也。日本東密次第為金胎，日本台密次第為胎金。其故以台密分事密理密之二者，其理密之邊謂與法華同意，大日經疏之意亦然。故注重與法華同意之理密，而次第為胎金。東密不分事理二密，且貶法華於第九住心，故準於因果之勝劣，而次第為金胎。蓋以胎藏界為因門，金剛界為果門故也。胎藏界從果向因，本覺佛之化他門也，故為依大定悲智三德，從中胎藏流出三重之曼荼羅統收之於三部，大定門為佛部，大悲門為蓮華部，大智門為金剛部。又金剛界從因至果，始覺佛之自利門也，故為轉因位九識，得果上五智，示自證之境之曼荼羅，分之為五部，即佛部，金剛部，寶部，蓮華部，羯磨部是也，即自上之佛部開出寶部羯磨部也。然皆是大判，胎藏界亦非無五部。大日經疏十五所謂「釋謂隨五部如上所說五字差別之用。」是其證也。金剛界亦非無三部之建立。如意輪無量壽一字頂輪王等之儀軌說三部之三昧部，是其證也。眾生本具之萬德理性為胎藏。轉眾生之九識而成五智為金剛。故胎藏者理也，金剛者智也。胎藏有二義：一含藏之義也，於母之胎內含藏體性而覆育之，理體亦爾，能具足一切之功德而不亡失，故謂之為胎藏。二隱覆之義，如人之在母胎，覆藏其體。理體隱於煩惱之中而不顯現，故謂之為胎藏。金剛又有二義：一堅固之義，自體堅固而不可破壞，故曰堅固。又利用之義，能摧破一切之物故曰利用。智體亦爾。沈淪生死海之中，而無破壞，還能破摧一切之煩惱，故名金剛。而胎藏為理，故為前五大，是千栗駄，即肉團心也。金剛為智，故為識大，是質多，即緣慮心也。又理以本具之故為本覺。智以始成之故為始覺。又胎為本有平等之曼荼羅。故不見自他此彼之差別，故為自證。金見自他彼此迷語之差別，故為化他。又胎以自證之故，其曼荼羅為從果向因，利他也。智以始成之故，其曼荼羅為從因至果。自利也。又胎為一切眾生之因所住之位，故名為因曼荼羅。金剛為一切眾生之果所住，故名為果曼荼羅。是以配之於方位，則胎藏界以因位之故，配於發心位之東。金剛界以果位之故，配於成菩提位之西。又配於遮表，則胎藏界為多法界之表德門，金剛界為一法界之遮情門。此以理為有相之萬物十界曼荼羅，智為無相之一空一月輪故也。又配於日月則胎藏界為日輪，金剛界為月輪。此以胎藏界為本來圓滿之果德，金剛界為十六分漸明之始覺故也。東密於此兩部各云不二，不別立不二之法，台密於此外立蘇悉地法，為不二之法。此兩界本來非可對立者。以後世之釋者，欲強使兩界一致，附會而為秘傳之說多，因而迷後世者亦多。觀夫胎藏之一門及金剛之一門各具一多，因果，理智等可知也。解釋之手段，對立固無不可。然非可強使相對立也。</p><p>參照：<a href="/dict/法華">法華</a></p><p>參照：<a href="/dict/法華">法華</a></p>
