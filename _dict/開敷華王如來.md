---
title: 開敷華王如來
source: deerpark.app
---

### 丁福保佛學大辭典

【菩薩】胎藏界八葉中南方之尊，經云華開敷，疏云沙羅樹王開敷佛。金色放光明住於離垢三昧之相也。為平等性智之所成，司五德第二修行之德，長養大悲萬行，開敷萬德，故名華開敷。其種子為第二點之<img src="gaiji/DF-874B.png"/>。其密號曰平等金剛。以是為平等性智之所成故也。於金剛界云寶生如來，其密號同。是四種法身中之他受用身也。大日經一曰：「南方大勤勇，徧覺華開敷，金色放光明，三昧離諸垢。」同疏四曰：「南方觀娑羅樹王華開敷佛，身相金色放光明，如住離垢三昧之標相。自菩提心種子長養大悲萬行，今成徧覺，萬德開敷，故以為名。」



### 佛光大辭典

梵名Saṃkusumita -rāja-tathāgata 。音譯三句蘇弭多羅惹怛他哦多。又稱為娑羅樹王華開敷佛、開敷華佛、華開敷佛。乃密教胎藏界曼荼羅中台八葉院南方之如來。住于離垢三昧，以菩提心種子，長養大悲萬行，成就遍覺萬德開敷，故稱開敷華王如來。其形像，全身呈金色，普放光明，通肩披袈裟，右手仰掌向外，指端垂下，左手執袈裟之角，置于臍側。密號平等金剛。種子為[（a）。三昧耶形為五鈷金剛杵。真言為‘曩莫三曼多母馱喃縛莎訶’。﹝大日經卷一具緣品、大毗盧遮那經廣大儀軌卷上、大日經疏卷四﹞


