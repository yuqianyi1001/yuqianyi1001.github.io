---
title: 無盡燈
source: deerpark.app
---

**來源：陳義孝佛學常見辭彙**

<p>譬喻一人將法展轉開導百千萬人，甚至於無窮盡的人，如將一燈點燃起百千萬盞的燈，燈燈無盡，光光不絕。</p>

**來源：丁福保佛學大辭典**

<p>【譬喻】法門名。以一人之法展轉開導百千人而無盡，譬如以一燈燃百燈，故云無盡燈。此為橫之無盡也。維摩經菩薩品曰：「維摩詰言：諸姊有法門名無盡燈，汝等當學。無盡燈者，譬如一燈然百千燈，冥者皆明，明終不盡。如是諸姊，夫一菩薩開導百千眾生，令發阿耨多羅三藐三菩提，於其道意亦不滅盡，隨所說法而自增益一切善法，是名無盡燈也。」又華嚴之賢首形事實上一種之無盡燈，以表法界緣起重重無盡之意。是亦橫之無盡也。佛祖統紀三十三曰：「無盡燈，賢首法藏師。為則天以十鏡置八隅，中安佛像，燃燈照之則鏡鏡現像，以表剎海重重無盡之意。」</p><p>禪林以長明燈名無盡燈，是竪之無盡也。北磵文集然無盡燈記曰：「淨名大士既授萬二千人天女無盡燈法門。從而諭之曰：冥者皆明，明終不盡，伊尹所謂以先覺覺後覺也。後世焚膏繼晷號無盡燈，非淨名心也。」</p>

**來源：佛光大辭典**

<p>乃以燈火之無盡喻教化之無盡。謂以一人之，輾轉開導百千人而無盡，猶如以一燈燃百千燈，光明終不盡，故稱無盡燈。後世用為長明燈之別名。﹝維摩經卷上菩薩品﹞（參閱‘無盡’5133）</p>
