---
title: 毘曇
source: deerpark.app
---
### 丁福保佛學大辭典

【術語】Abhidharma，巴Ahidhamma，阿毘曇之略。新云阿毘達磨。譯曰無比法。新翻對法。論藏之總名也。無比法及對法者，智慧之別名也（智慧為無比之勝法，故云無比法。又以智慧對觀法，故名對法）。以三藏中之論藏詮顯學者之智慧故也。然則毘曇之名雖為涉於大小乘論藏之通名，而常指小乘薩婆多部之論藏如發智，六足，婆沙，俱舍等之諸論而云毘曇。總即別名也。因之此論旨名毘曇宗。即小乘二十部中之薩婆多部也。天台淨影等古師，常對於成實宗而稱毘曇。



