---
title: 星祭
source: deerpark.app
---

### 丁福保佛學大辭典

【行事】宿曜經說人人當年星本命星侵犯則其人有災。如來說大悲陀羅尼消除之。名大威德金輪佛頂熾盛光如來消除一切災難陀羅尼經。經曰：「我有大吉祥真言，名破宿曜，若能受持至心憶念，其災自滅，變禍為福。」且大集經二十三昧神足品曰：「二十八宿日月隨行，一切眾生日月年歲皆悉繫屬，若人生日於角星者，多財富貴，聰明多智，眷屬熾盛，壽命。」乃至一一說之。此星祭，即祀其人之當年星及本命星也。然消除一切災難陀羅尼經為大悲隨情之方便，而非佛教之教，又大集經之說為光味仙人之言，而非佛說，故佛破之。經曰：「佛言：眾生闇行，著於顛倒，煩惱繫縛，隨逐如是宿書籍仙人，星宿雖好，亦復生於牛馬豬狗。亦有同於一星生者而有貧富貴賤參差。是故我知是不定法。」又涅槃經梵行品曰：「諸佛世尊，於諸眾生不觀種姓老少中年貧富日月星宿工巧下賤卑僕婢使，唯觀眾生有善心者，若有善心，則便慈念。」


