---
title: 懺
source: deerpark.app
---

### 陳義孝佛學常見辭彙

梵語懺摩的簡稱，是悔過的意思。



### 丁福保佛學大辭典

【術語】梵語懺摩Kṣamayati之略。悔過之義。茶香室叢鈔十三曰：宋錢易南部新書云：懺之始，本自南齊竟陵王，因夜夢往東方普光王如來所，聽彼如來說法。後因述懺悔之言。覺後，即賓席梁武王融謝眺沈約共言其事，王因茲乃述成竟陵集二十篇，懺悔一篇。後梁武得位，思懺六根罪業，即將懺悔一篇。召真觀法師慧式，廣演其文，非是為郗后所作。按今竟陵王集有淨住子三十一篇，內第三篇，為滌除三業門。其文云：滅苦之要，莫過懺悔。懺悔之法，先當潔其心，淨其意，端其形，整其貌，恭其身，肅其容云云。豈即所謂懺悔篇乎？


