---
title: 大梵天王
source: deerpark.app
---

### 陳義孝佛學常見辭彙

又名大梵王，或梵王，因大梵王是初禪天之王，故名大梵天王。



**來源：三藏法數**

梵，梵語具云梵迦夷，華言淨身。謂不動地菩薩，修行八地法門，成大功德，多作第二禪大梵天王，主千世界，能為聲聞、辟支佛等，善說諸義，普運慈心，放大光明，照千世界，令諸眾生得大自在，故云大梵天王。（辟支，梵語具云辟支迦羅，華言緣覺。）

謂善慧地菩薩，修行九地法門，獲大神通，多作第三禪大梵天王，主二千世界，能為聲聞、緣覺及菩薩眾，分別演說波羅蜜行，所有難問，無能屈者；身出光明，照二千界，除諸昏暗，饒益眾生，故云大梵天王。（梵語波羅蜜，華言到彼岸。）



### 丁福保佛學大辭典

【天名】大梵天為初禪天之王，故曰大梵天王，略曰大梵王，亦曰梵王。色界十八天之通名，然以就初禪梵天之王而言，為常。


