---
title: 八種聲
source: deerpark.app
---

**來源：法相辭典**

<p>★如聲差別多種中說。</p>

**來源：丁福保佛學大辭典**

<p>【名數】如人口舌所發之聲，發自有情之四大種者，謂之有執受大種為因。如木石等之聲，發自非情之四大種者，謂之無執受大種為因。此二種之聲，各有言語之聲與不然。謂之有情名非有情名。即發自有執受之大種，而為言語之聲者。如尋常之語聲（是一），同發自有執受之大種，而不為言語之聲者，如拍手之聲（是二），次發自無執受之四大而為言語之聲者，如佛陀以神通力變作化人之言語（是三），又同發自無執受之大種而不為言語者。如溪聲水音（是四）。已上四種，又各分可意不可意（即好惡）之二聲而為八種。</p>

**來源：佛光大辭典**

<p>(一)指俱舍論卷一所說有情非有情之八種聲音。聲發自有情之四大種者，稱為有執受大種為因（如人口舌所發之聲）；發自非有情之四大種者，稱為無執受大種為因（如木、石等之聲）。此二種各有言語與非言語之聲，稱有情名、非有情名。發自有執受之大種而為言語之聲者，如尋常之語聲；不為言語之聲者，如拍手之聲。發自無執受之四大種而為言語之聲者，如佛陀以神通力變作化人之言語；不為言語之聲者，如溪水之聲。以上四種又各分為可意、不可意（即好與惡）二聲，合為八種。</p><p>(二)指八種清淨音。（參閱‘八音’292）</p>
