---
title: 欲
source: deerpark.app
---

**來源：陳義孝佛學常見辭彙**

<p>能引起人們貪愛的心。</p>

**來源：法相辭典**

<p>★瑜伽三卷七頁雲：欲雲何？謂于可樂事，隨彼彼行，欲有所作性。又雲：欲作何業？謂發勤為業。</p><p>★二解瑜伽五十五卷三頁雲：欲雲何？謂于彼彼境界、隨趣希樂。欲作何業？謂發生勤勵為業。</p><p>★三解瑜伽八十三卷二頁雲：所言欲者，若于是處，樂作、樂得。</p><p>★四解瑜伽八十四卷十六頁雲：欲者：謂于未得已得，希求獲得、及受用故。</p><p>★五解入阿毗達磨論上六頁雲：欲：謂希求所作事業，隨順精進。謂我當作如是事業。</p><p>★六解顯揚一卷四頁雲：欲者：謂于所樂境，希望為體，勤依為業。如經說：欲為一切諸法根本。</p><p>★七解成唯識論五卷十八頁雲：雲何為欲？于所樂境，希望為性。勤依為業。有義、所樂、謂可欣境。于可欣事，欲見聞等，有希望故。于可厭事，希彼不合，望彼別離，豈非有欲？此但求彼不合離時可欣自體，非可厭事。故于可厭及中容境，一向無欲。緣可欣事，若不希望；亦無欲起。有義、所樂、謂所求境。于可欣厭，求合離等、有希望故。于中容境，一向無欲。緣欣厭事、若不希求；亦無欲起。有義、所樂、謂欲觀境。于一切事欲觀察者，有希望故。若不欲觀，隨因境勢任運緣者；即全無欲。由斯理趣，欲非遍行。有說：要由希望境力，諸心心所，方取所緣。故經說欲、為諸法本。彼說不然。心等取境、由作意故。諸聖教說：作意現前，能生識故。曾無處說由欲能生，心心所故。如說諸法愛為根本，豈心心所皆由愛生。故說欲為諸法本者；說欲所起一切事業。或說善欲、能發正勤，由彼助成一切善事。故論說此勤依為業。</p><p>★八解集論一卷五頁雲：何等為欲？謂于所樂事，彼彼引發所作希望為體；正勤所依為業。</p><p>★九解五蘊論二頁雲：雲何為欲？謂于可愛事，希望為性。</p><p>★十解廣五蘊論二頁雲：雲何欲？謂于可愛樂事，希望為性。愛樂事者：所謂可愛見聞等事。是願樂希求之義。能與精進所依為業。</p><p>★十一解如八種斷行中說。</p><p>★十二解品類足論一卷三頁雲：欲雲何？謂樂作性。</p><p>★十三解品類足論二卷十六頁雲：欲雲何？謂欲性、增上欲性、現前欣喜希望樂作，是名為欲。</p><p>★十四解界身足論上二頁雲：欲雲何？謂欲、能欲性、現欲性、喜樂性、趣向性、希欲性、欣求性、欲有所作性，是名欲。</p><p>★十五解俱舍論四卷三頁雲：欲：謂希求所作事業。</p>

**來源：丁福保佛學大辭典**

<p>【術語】梵語剌者Rajas，希求之義，希求塵境也。唯識論五曰：「云何為欲？於所樂境希望為性。勤依為業。」俱舍論四曰：「欲謂希求所作事業。」大乘義章二曰：「於緣欲受稱欲。」同七曰：「染愛塵境，名之為欲。」釋氏要覽下曰：「雜阿含經云：佛言：若眾生所有苦生彼一切皆以欲為本。增一經云：欲生諸煩惱，欲為生苦本。」梵語雜名曰：「欲，剌者。」</p>

**來源：佛光大辭典**

<p>梵語chanda 或 rajas。又作樂欲。心所名。意謂希求、欲望。希望所作事業之精神作用。說一切有部指從一切心起之作用，為大地法所攝。唯識宗則謂，心捕捉對象系由作意之作用，非由欲之作用，故欲非從一切心起，僅系對願求對象所起之別境。欲有善、惡、無記等三性，善欲為引起精勤心之根據；惡欲中之希欲他人財物者，稱為貪，為根本煩惱之一。</p><p>欲有五欲、六欲、三欲等多種：(一)五欲，愛著色、聲、香、味、觸等五境者，稱為五欲；被愛著之五境，亦稱為五欲、五欲德或五妙欲。對財、色、飲食、名、睡眠之欲，亦稱作五欲。(二)六欲，對色、形貌、威儀姿態、言語音聲、細滑、人相之欲，即為六欲。(三)三欲，于六欲中對形貌、姿態、細觸之欲，稱為三欲。此外，以貪欲深而難越、易落，比喻為塹，稱為欲塹；或以貪欲之煩惱能令人沉沒如河，稱為欲河；比喻諸欲惱人如針刺身，稱為欲刺；此等皆為強調欲之害人。又以欲之污身、擾人，而比喻為欲塵、欲魔、欲縛等。﹝俱舍論卷四、品類足論卷二、大乘阿毗達磨雜集論卷一、成唯識論卷五﹞（參閱‘五欲’1149、‘六欲’1291）</p>
