---
title: 缽頭摩
source: deerpark.app
---

### 丁福保佛學大辭典

【植物】Padma，又作鉢特忙，鉢弩摩，波頭摩，鉢納摩，波曇，波曇摩，鉢曇摩。赤蓮華也。玄應音義三曰：「波曇，又云波暮，或云波頭摩，正言鉢特摩，此譯云赤蓮華也。」慧苑音義上曰：「波頭摩，正云鉢特忙，此曰赤蓮花也，其花莖有刺也。」大疏七曰：「鉢頭摩，是紅蓮華。」同十五曰：「鉢頭摩，復有二種：一者赤色，即此間蓮華也。二者白色，今此間有白蓮花是也，非芬陀利。」慧琳音義三曰：「鉢弩摩，正云鉢納摩，此人間紅蓮華之上者，或云赤黃色花。」


