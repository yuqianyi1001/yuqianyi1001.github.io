---
title: 相待妙
source: deerpark.app
---
### 佛光大辭典

妙，含有較其他粗者為好之意。相待妙，乃是對彼之粗而顯此之妙，故稱相待妙；若超越對待比較之粗妙與否而自為妙，妙之外即無粗可言者，則稱絕待妙。以上二者簡稱為待妙、絕妙，而並稱待絕二妙。

智于解釋‘妙法蓮華經’經題中之‘妙’字時，所採用之解釋法，謂法華經于大乘實教（真實教）中屬大乘，且較小乘為優。又在大乘中較其他諸經之權教（方便教、假說教）優越，兼有實教之義，故法華經之直言實教，較之他經為殊勝。由此類比較上所得妙之意義，則稱相待妙。若僅由法華經之目的、本義而言，實無大乘、小乘之別，亦無方便、真實之分，則其超越相對上之思惟及表現所得妙之意義，稱為絕待妙。

天台宗將佛教教義分為四教，將經之部類分為五部五味。于四教中，認為藏、通、別三教為粗，而圓教為妙。又于五部五味中，以華嚴部乳味、阿含部酪味、方等部生酥味、般若部熟酥味等四部四味均‘非圓教’（粗）或圓教（妙）之和合，僅有法華部醍醐味屬于純粹之圓教（妙）。天台宗即以此一相待妙批判其他教，而自謂超越其他之教；對此，絕待妙乃消除對立差別之執心，超越一切，而成為絕對殊勝之‘妙’。由是，乃有相待判、絕待開之說，相待判系對教化眾生而言，絕待開乃對教之本質而言者，二者簡稱為‘判開’。﹝法華玄義卷二末、卷九、止觀義例卷上、止觀輔行傳弘決卷三之一﹞（參閱‘開會’5310）



### 三藏法數

彼此互形曰相，以彼望此曰待。彼此互形者，形即形比之義，謂以前四時三教所說之法為麤形，後法華所說之法為妙。以彼望此，曰待者，待即對待，謂對前之麤，顯後之妙也。



### 丁福保佛學大辭典

【術語】法華二妙之一。圓教之外，存藏通別之三教，以三教之麤，顯圓教之妙，是名相待妙。泯三教而歸圓教，妙之外無麤之形可待，是名絕待妙。即法華已前所說之圓教為相待之妙法，法華所說之圓教為絕待之妙法也。



