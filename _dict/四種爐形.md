---
title: 四種爐形
source: deerpark.app
---

**來源：丁福保佛學大辭典**

<p>【名數】修護摩時，從其種類而異其爐形。四種者攝六種護摩中延命鉤召二法於增益法中：一息災者圓。圓形者，水輪之形，水有息災之功能。一者洗淨不淨，是息災之義也。二者鍐字為種子，鍐字為離言說之義，若離言，則成寂靜，寂靜者息災之義也。三能滅火，世間眾生之熱惱如火，毘盧遮那之智水，滅彼之火，是息災之義也。二增益者。方此有二由，一者方形為金之形，金為世界眾寶中最勝，增益為寶部之法，故以金形表壇相也。二者，方形為地大之形，地者生長萬物，故以為增益之表相也。三敬愛者蓮華。蓮華為諸人共愛之物，故以為表相，又蓮華在泥中而不染於泥，是顯迷悟不二垢淨一如。敬愛法彼此相愛，永離怨親，不著於惡，不驚於染淨，不動於生死，而至於涅槃，在於煩惱而成菩提。所以有於蓮壇修此法之誠也。四降伏法者三角。怨為赤色，且火吽軌云：大日經疏等以赤色為降伏色，當時用青或黑色。秘藏記尊勝軌（不空）等是也。用三角壇者，三角為摧破是物之形也。降伏者摧破惡人，故以為表相。又云：三角為火輪之形，降伏之法，向南方而行之，南方為火方，故用火形。見護摩供事鈔上。</p>

**來源：佛光大辭典**

<p>密教修護摩法時，依修法種類之不同，壇場所用之爐形亦有四種之別，即圓形、方形、蓮花形（或半月形）、三角形。略稱四爐。(一)息災法用圓形。圓系水輪之形，而水有息災之功能，能滅眾生之煩惱火；有洗淨、寂靜之義，與息災之義相應。(二)增益法用方形。方為金之形，金為世界眾寶之最勝者，增益為寶部之法，故金形與之相應。又方形亦為地大之形，地者生長萬物，故用以表增益之相。(三)敬愛法用蓮花形。蓮花為諸人共愛之物，且蓮花出污泥而不染，可表迷悟不二、垢淨一如，與敬愛法之彼此相愛、永離怨親、不著染淨等義相應。(四)降伏法用三角形。三角為摧破之形，與降伏法摧破惡人之義相應。又三角為火輪之形，降伏之法向南方而行之，南方為火，故用火形表之。﹝護摩供事鈔卷上﹞（參閱‘軍荼’3957）</p>
