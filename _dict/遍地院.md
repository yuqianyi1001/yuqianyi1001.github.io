---
title: 遍地院
source: deerpark.app
---
### 丁福保佛學大辭典

【術語】胎藏界曼荼羅之東方第一重也。又曰佛母院。此以三世諸佛能生之德為主故也。是有七尊（主五尊，伴二尊），中央一切如來智印（左右脅侍，優樓頻螺迦葉，伽耶迦葉），左邊大勇猛菩薩，左傍大安樂不空金剛真實菩薩，右邊佛眼佛母，右傍七俱胝佛母尊是也。而此院為降魔之印，故中尊於白蓮華上作三角形，光焰圍之。表以三角之智火，降伏四魔也。



