---
title: 十八地獄
source: deerpark.app
---

**來源：丁福保佛學大辭典**

<p>【名數】一、光就居，人居此中相見即欲鬥，泥犁中無兵，而自有兵相殺傷，無步數，又不死，其人長大，且以人間三千七百五十歲為一日，三十日為一月，十二月為一年，經一萬歲，即人間百三十五億歲也。二、居虛倅略，此中一苦當前二十，其人入火中赤身出而相斗，以人間七千五百歲為一日，其壽二萬歲（已下之獄中苦與日年壽之倍增皆此例也）。三、桑居都，其人常被火燒。四、樓，其人常居大火鐵城中。五、房卒，於大深谷之火中爛燒而不死。六、草烏卑次，於高二千里廣四千里之火城爛燒而不死。七、都盧難旦，大火鐵貫其人，八、不盧半呼，常在火中炮炙。九、烏竟都，寒冷凍身。十、泥盧都。十一、烏略。十二、烏滿。十三、烏籍。十四、烏呼。十五、須健居。十六、末都乾直呼。十七、區逋途。十八、陳莫。見十八泥梨經。</p><p>【名數】見地獄條。</p><p>參照：<a href="/dict/地獄">地獄</a></p>
