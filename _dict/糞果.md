---
title: 糞果
source: deerpark.app
---

**來源：丁福保佛學大辭典**

<p>【譬喻】涅槃經十二云：「如婆羅門幼稚童子為飢所逼，於人糞中見菴羅果，即取之。有智之人見之，呵責言：汝婆羅門，種姓清淨，何故取是糞中穢果？童子聞已，赧然有愧，即答言：我實不食，洗除還欲棄捨之。智者語言：汝大愚痴，若還棄，原不宜取。善男子！菩薩摩訶薩亦復如是，於此生分不受不捨。如彼智者呵責童子，凡夫之人欣生惡死，如彼童子取果還棄。」欣生如取果，遂歸於死如捨果，故不如自始不欣生也。</p>

**來源：佛光大辭典**

<p>原指污糞中之果實；于此糞果，取而還棄，比喻凡夫之欣生而惡死。北本大般涅經卷十二（大一二·四三五下）：‘如婆羅門幼稚童子，為飢所逼，見人糞中有庵羅果，即便取之。有智見已，呵責之言：“汝婆羅門，種姓清淨，何故取是糞中穢果？”童子聞已，赧然有愧，即答之言：“我實不食，為欲洗淨，還棄舍之。”智者語言：“汝大愚癡，若還棄者，本不應取。”善男子！菩薩摩訶薩亦復如是，于此生分不受不舍，如彼智者呵責童子；凡夫之人欣生惡死，如彼童子取果還棄。’蓋欣生猶如取果，而惡死猶如舍果，故不如自始即不欣生。</p>
