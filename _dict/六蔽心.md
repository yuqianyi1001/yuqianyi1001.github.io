---
title: 六蔽心
source: deerpark.app
---

**來源：三藏法數**

﹝出大智度論﹞ 〔一、慳心〕，謂眾生由此慳吝蔽覆於心，不能行於布施；縱行布施，亦不能以好物與人，是名慳心。 〔二、破戒心〕，謂眾生由貪瞋癡等煩惱，蔽覆於心，行於惡行，不能堅持禁戒，是名破戒心。 〔三、瞋恚心〕，謂眾生由瞋恨忿恚蔽覆於心，歷事對境，常懷惱害于他，而無忍辱之行，是名瞋恚心。 〔四、懈怠心〕，謂眾生由懈怠蔽覆於心，不能精進勤修聖道之行，是名懈怠心。 〔五、亂心〕，謂眾生由散亂蔽覆於心，妨於禪定，如風中燈，雖有光明，不能照物，是名亂心。 〔六、癡心〕，謂眾生由愚癡蔽覆於心，而無智慧，於一切事，皆不能知，受著邪法，不起正見，是名癡心。



### 丁福保佛學大辭典

【名數】六蔽也。


