---
title: 風輪
source: deerpark.app
---
### 佛光大辭典

梵語vāyu-maṇḍala。為大地四輪之一，乃世界之最底部。世界之成必先立于虛空之上，稱為空輪，依此空輪而上生風輪、水輪、金輪，合稱四輪，四輪之上乃有九山八海。風輪其廣無數，厚有十六億u繕那。其體堅密，假令有一大諾健那，以金剛輪奮威擊之，則金剛碎盡，而風輪無損。稱之為輪，乃取其形橫圓、其體堅密之義。﹝俱舍論卷十一、卷十二﹞



### 三藏法數

水輪之下有風輪。菩薩藏經云：風輪量高六萬八千俱胝。（梵語俱胝，華言百億。）



### 法相辭典

★瑜伽二卷十頁雲：自此以後，有大風輪、量等三千大千世界，從下而起；與彼世界、作所依持。為欲安立無有宮殿諸有情類。此大風輪、有二種相。謂仰週布，及傍側布。由此持水，令不散墜。



### 陳義孝佛學常見辭彙

四輪之一。見四輪條。



### 丁福保佛學大辭典

【雜名】此世界之最下底，風輪下，虛空也，但準於後三輪名之為空輪，合為四輪。俱舍論十一曰：「先於最下依止虛空有風輪生，廣無數，厚十六億踰繕那。」虛空者即空輪也，此空輪之上風輪生，風輪之上水輪生，水輪之上金輪生，上有九山八海。輪者取其形橫圓，且其體質堅實而名之也。俱舍論十二曰：「如是風輪其體堅密，假令有一大諾健那以金剛輪奮威懸擊，金剛有碎風輪無損。」



