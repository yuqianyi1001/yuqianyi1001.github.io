---
title: 義寂
source: deerpark.app
---
### 佛光大辭典

(一)（919～987）宋代天台宗僧。浙江永嘉人，俗姓胡。字常照。世稱淨光大師、螺溪義寂、螺溪尊者。十二歲出家于溫州開元寺，十九歲受具足戒。後入天台山，從清竦研學止觀。清竦寂後，乃興建螺溪道場居之，以為講說之所，眾爭歸趨。禪講辯難，不舍寒暑。又以唐末以來，戰亂頻仍，天台典籍蕩然無存，後學之士莫由窺見密意奧旨，師乃勸吳越王錢m遣使高麗、日本，覓求抄寫天台宗書典，以饗學人，天台宗由是獲得中興之機。于雍熙四年十月入寂，世

壽六十九。撰有止觀義例、法華十鈔等。門下有義通、諦觀、澄育、宗昱等名師輩出。﹝釋門正統卷四、佛祖統紀卷八、螺溪振祖集﹞

(二)新羅僧。新羅神文王時代（相當于唐武後則天時代）之人。師事義湘，通達法華、涅、般若、梵網等經，與悟真、智通、表訓、真定等共為義湘門下之十大德，其餘事蹟不詳。著作頗多，然皆佚失，今僅存梵網經菩薩戒本疏、法華論述記。﹝新編諸宗教藏總錄卷一至卷三、三國遺事卷四﹞



### 丁福保佛學大辭典

【人名】新羅國人。年代事蹟未詳。或云玄奘門人，與元曉等同時出。所著頗多。有無量壽經疏三卷，觀經綱要，涅槃經總目二卷，大乘義林章十二卷等二十餘種。見義天教藏總錄，東域傳燈目錄等。

宋天台山螺溪傳教院義寂，字常照，溫州永嘉人。受具已，往會稽學南山律鈔，至天台山研究止觀，先是天台教迹，盡為散逸，金華古藏中，但得淨名疏而已。後告韶禪師派人至日本購獲僅足。於佛隴道場國清寺相繼講訓。許王錢氏私署淨光大師，賜紫方袍。及興螺溪道場，四方學侶雲集。雍熙四年壽六十九寂。著止觀義例等。自智者捐世，至六代傳法湛然後，二百餘歲，受其遺寄，最能荷負。見宋高僧傳七。



