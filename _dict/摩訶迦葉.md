---
title: 摩訶迦葉
source: deerpark.app
---

**來源：陳義孝佛學常見辭彙**

<p>摩訶迦葉波的簡稱，是佛十大弟子之一，以頭陀第一著稱。</p>

**來源：丁福保佛學大辭典**

<p>【人名】Mahākāśyapa，具曰摩訶迦葉波。摩訶譯曰大。迦葉波譯曰龜或飲光。婆羅門種之一姓。名畢波羅Pippala，彼父母禱於畢波羅樹神而生，故名畢波羅。為大富長者之子，能捨大財與大姓，修頭陀之大行，為大人所識，故標大之名。以別於十力，優樓頻羅等之迦葉姓。法華光宅疏一曰：「摩訶言大，迦葉是姓，此翻為龜也。所以呼為大者，異於三小迦葉，故呼此人為大也。」法華文句一曰：「摩訶迦葉，此翻大龜氏。其先代學道，靈龜負仙圖而應，從德命族，故言龜氏。真諦三藏翻光波，古仙人，身光炎涌，能映餘光使不現，故言光波，亦云飲光。迦葉身光亦能映物，名畢波羅。（中略）畢波羅樹也，父母禱樹神求得此子，以樹名之。」法華嘉祥疏一曰：「摩訶迦葉者，文殊問經翻為大龜。摩伽陀國之大姓也，從姓立名。別名必波羅者，在必波羅樹下生，故名必波羅童子。（中略）十八部論疏云：具足應云迦葉波，迦葉此云光，波此云飲，合而言之故云飲光。飲光是其姓。上古有仙人名為飲光，以此仙人身有光明，能飲諸光令不復現。今此迦葉是飲光仙人種，即以飲光為姓，從姓立名，稱飲光也。又此羅漢亦自有飲光事。」</p>
