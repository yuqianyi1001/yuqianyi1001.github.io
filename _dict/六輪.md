---
title: 六輪
source: deerpark.app
---
### 佛光大辭典

指鐵輪、銅輪、銀輪、金輪、琉璃輪、摩尼輪。菩薩瓔珞本業經卷上賢聖學觀品示三賢十聖之果報，用銅輪王等之名，以銅寶瓔珞、銀寶瓔珞、金寶瓔珞、琉璃寶瓔珞、摩尼寶瓔珞、水晶寶瓔珞等，分別配于十住、十行、十回向、十地、等覺、妙覺等位，稱為六輪對位。天台宗取其經意而立六輪，以配于因位之六位，然增立鐵輪十信位，刪除水晶寶瓔珞之妙覺位。其中，輪表運轉、摧破之義，指佛菩薩轉動法輪，則能斷除諸階位之惑障。(一)鐵輪位，即十信位。(二)銅輪位，即十住位。(三)銀輪位，即十行位。(四)金輪位，即十回向位。(五)琉璃輪位，即十地位。(六)摩尼輪位，即等覺位。﹝止觀輔行傳弘決卷一之五﹞（參閱‘六輪對位’1310）



### 丁福保佛學大辭典

【名數】本業瓔珞經示三賢十聖之果報，用鐵輪王等之名。天台取其經意而立六輪，以配於因位之六位：一鐵輪王，十信位也。二銅輪王，十住位也。三銀輪王，十行位也。四金輪王，十迴向位也。五琉璃輪王，十地位也。六摩尼輪王，等覺位也。此中經無琉璃輪之名。止觀輔行一之三曰：「入銅輪者，本業瓔珞上卷經意以六因位而譬六輪。（中略）言六輪者：謂鐵輪十信，銅輪十住，銀輪十行，金輪十向，琉璃輪十地，摩尼輪等覺，輪是碾惑摧伏等義。」



