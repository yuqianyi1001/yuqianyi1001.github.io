---
title: 空假中
source: deerpark.app
---

**來源：陳義孝佛學常見辭彙**

<p>天台宗所立的三諦與三觀。見三諦或三觀條。</p>

**來源：丁福保佛學大辭典**

<p>【術語】天台所立之三諦三觀也。就所觀之理，謂為三諦，就能觀之智，謂為三觀。觀一念之心無相為空，觀此心具一切法為假，觀此二者不二為中。空以破一切法，假以立一切法，中以妙一切法。此三者為一法之異名，故謂為即空即假即中。祖庭事苑曰：「天台智者以龍樹偈云：因緣所生法，我說即是空，亦名為假名，亦名中道義。乃依一心三諦之理，示三止三觀。嘗云：破一切惑，莫盛乎空。建一切法，莫盛乎假。究竟一切性，莫大乎中。故一空一切空，無假無中無不空。一假一切假，無空無中無不假。一中一切中，無假無空無不中。」</p>

**來源：佛光大辭典**

<p>法界之諸法，理體本來空寂，謂之空；森羅之諸法系由因緣而生，謂之假；非空非假，乃絕對之理，謂之中。空假中系天台宗所立之三諦三觀。就所觀不虛妄實相之理而言，空假中稱為三諦；就能觀此理之智而言，則稱為三觀。‘空’以破一切法，‘假’以立一切法，‘中’以妙一切法。此三者為一法之異名，故謂即空即假即中。（參閱‘三諦’684）</p>
