---
title: 窮生死蘊
source: deerpark.app
---
### 佛光大辭典

小乘化地部所立三蘊之一。指直至生死終了而得金剛喻定之前，皆相續隨轉而無間斷之根本蘊。即六識以上之細意識。此蘊被視為迷界生死輪回之主體，與一剎那生滅之一念蘊、持續一生之一期生蘊，合稱三蘊。蓋小乘諸部皆只說六識，但六識有時斷絕不起，不能以之為生死相續之本質，故別立一種恆轉不斷之識，即大眾部之根本識、說假部之有分識、化地部之窮生死蘊等。大乘唯識宗則認為此等系以異門之密意而說阿賴耶識者。﹝攝大乘論本卷上、攝大乘論釋卷二（無性）、成唯識論卷三、成唯識論述記卷四本﹞



### 法相辭典

★攝論一卷六頁雲：化地部中亦以異門密意說此名窮生死蘊。有處有時見色心斷，非阿賴耶識中彼種有斷。無性釋二卷二頁雲：化地部等者：于彼部中，有三種蘊。一者、一念頃蘊。謂一剎那有生滅法。二者、一期生蘊。謂乃至死恆隨轉法。三者、窮生死蘊。謂乃至得金剛喻定，恆隨轉法。此若除彼阿賴耶識；餘不應有。但異名說阿賴耶識。如名諸蘊，決定無有窮生死故。彼問：雲何？此答：有處有時見等。有處，于界；有時，于分。于無色界，諸色間斷。于無想天及二定分，諸心間斷。非謂于阿賴耶識中，色心種子，乃至對治道未生來，有時間斷。不應計度。隨所應有正義，有故。計度傍義，違越正義，不應道理。

★二解成唯識論三卷十四頁雲：化地部經此名窮生死蘊。離第八識，無別蘊法，窮生死際，無間斷時。謂無色界，諸色間斷。無想天等，餘心等滅。不相應行，離色心等，無別自體，已極成故。唯此識名，窮生死蘊。



### 丁福保佛學大辭典

【術語】謂至生死窮極之金剛喻定，相續隨轉之根本蘊，即六識以上之細意識。攝大乘論本卷上所云：「化地部中，亦以異門密意，說此名窮生死蘊。」是也。小乘中雖唯說六識，而六識時有斷絕不起者，故至有別計恒轉不斷之一種識者。即大眾部之根本識，說假部之有分識，及此窮生死蘊等是也。唯識大乘謂此為以異門密意說阿賴耶識者。



