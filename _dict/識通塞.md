---
title: 識通塞
source: deerpark.app
---
### 三藏法數

通即通達，謂菩提、涅槃、六度等法，其性虛通，而能顯發實相之理，皆名為通。塞即蔽塞，謂生死、煩惱、六蔽等法，其性昏暗，以能蔽塞實相之理，不能顯發，皆名為塞。若一[既/木]言之，如前破法遍中所破諸惑為塞，能破之法為通。若別途言之，於能破觀法復起愛著，亦名為塞。所謂於通起塞。此塞須破，於塞得通，此通須護，但破塞存通。如除膜養珠，破賊護將。由上破法遍中，修之未悟，復恐於通起塞，於塞無通，所以立此通塞一門，撿彼破法遍，令於塞得通，於通無塞，故名識通塞也。（六度者，一布施、二持戒、三忍辱、四精進、五禪定、六智慧也。煩惱者，謂昏煩之法惱亂心神也。六蔽者，一慳貪、二破戒、三瞋恚、四懈怠、五散亂、六愚癡也。除膜養珠者，膜謂眼中所翳之膜，珠即眼中之睛也。）



### 丁福保佛學大辭典

【術語】十乘觀法之一。識別觀智之通塞，使去塞而就通也。見十乘觀條。

參照：<a href="/dict/十乘觀">十乘觀</a>



