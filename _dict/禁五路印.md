---
title: 禁五路印
source: deerpark.app
---
### 佛光大辭典

密教修招魂作法時所結之印契。為延留臨死病人之魂魄于現身，以求延命而結之印契。其結印之法，據穢蹟金剛說神通大滿陀羅尼法術靈要門載，屈左手無名指入于掌中而豎小指。乳味鈔卷二十二謂，禁者，閉塞之義；五路，即六道中之五道。人死必趣向他界，今既在人道，則其餘五道為所趣之處，故以不可思議之加持力禁閉五道之門，令死者復蘇而還于前身。或謂五路系指：一臍下，二胸，三腹，四首，五頂上，人死魂魄經此五路而去，故結此印以禁遏之。﹝諸儀軌稟承錄卷五、諸大事十結卷四﹞



### 丁福保佛學大辭典

【術語】引留臨死病人之魂魄於現身，為令延命而結之印，屈無名指入掌中，竪小指者是也。禁者閉塞之義。五路即六道中之五道，言人死而趣他界，今既在人道，死去之處，是五道也。以不思議之加持力，禁閉五道之門，蘇而還於前身，故爾言也。或曰：魂魄經五路而去，今令此防遏之。五路者：一臍下，二胸，三腹，四首，五頂上也。出於穢迹金剛說神通大滿陀羅尼法術靈要門。



