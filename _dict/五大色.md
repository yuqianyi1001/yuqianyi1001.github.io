---
title: 五大色
source: deerpark.app
---
### 丁福保佛學大辭典

【術語】地大為黃色。是增味之義也。眾色加黃色，則其色必增光。徧於諸色而不違背，不失其性，是即色法之中義也。徧於眾色而黃色不違，故不失本之自體。示堅固不壞之性。如彼<img src="gaiji/DF-8740.png"/>字徧於諸意而不失自體，是故黃色為金剛不壞之地大色，本不生及安住不動與黃色相應法爾之道理也。次水大為白色。白色遠離諸垢隨染不違之義也。是亦水大離垢穢絕戲論之色相。圓形之不住一處，與白色之隨染不違，顯色形色雖異，而理致同一。次火大為赤色。赤色者熾然猛利之義也。今此猛利有諸色垢穢之意。於五色中為熾盛之色，遮眼之情也。蓋色法之熾盛者，無較赤色為甚者。次風大為黑色。黑色者隱覆之義也。如水不動時，能現其像，動轉時，影像即隱沒。以因緣生之故。諸法本性之形色隱覆，而隨緣不定也。互為能成，一相增明，故餘相隱沒。皆是風大黑色之義。依之而黑色與因緣生之法理及半圓形相應，更非別法。次空大為青色。青色者眾色具足之義也。五色中相違者，為黑白之二色。今黑白和合齊等，即為青色，是故青色在黑白之中間，而反兼黑白。然帶此青色光輝者是黃色，青色分明者是赤色。仍於五色之中具足眾色者，青色也。故為含容眾物之空大色。

青等五種之正色也。見五色條。

參照：<a href="/dict/五色">五色</a>

五大之色也。見五大條附錄。

參照：<a href="/dict/五大">五大</a>



