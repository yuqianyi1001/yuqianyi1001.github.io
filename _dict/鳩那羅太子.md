---
title: 鳩那羅太子
source: deerpark.app
---

**來源：丁福保佛學大辭典**

<p>【人名】阿育王之子，以眼可愛似鳩那羅鳥故，故名。阿育王經四曰：「阿育王命諸大臣而語之言：汝等嘗見此兒眼不？諸臣答言：臣於人中，實所未見。於雪山有鳥，名鳩那羅。此鳥之眼，與甚相似。（中略）即以鳥名，而以名兒。」然西域記三曰：「拘浪拏。」阿育王息壞目因緣經：「作法益。」太子為正后所生，容貌甚美。正后既沒，繼室憍淫，私逼太子。太子泣謝罪。繼母恨之，說阿育王出太子，令鎮咀叉始羅國。繼母後矯王命責太子，抉其兩目，放之於野。太子既失明，流離至父之都城，夜鼓箜篌悲吟。王聞其聲，疑是太子，引見盲人問之，太子悲泣告以實。王知係繼室所為，加以嚴刑。導太子詣菩提樹伽藍，瞿沙阿羅漢下，請其法力，醫盲。見阿育王經四，阿育王息壞目因緣經，西域記三，經律異相三十三。</p>
