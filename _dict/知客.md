---
title: 知客
source: deerpark.app
---

### 丁福保佛學大辭典

【職位】又云典客，典賓。禪林司賓客之接待者。



### 佛光大辭典

為禪林中司掌迎送與應接賓客之職稱。又作典客、典賓。系西序六頭首之一。其居處稱為客司或知客寮；于僧堂中，其座位設于外堂後門之南邊，稱為知客床、知客板頭；隸屬于知客之下而受其使令者，則稱知客行者。凡官員、檀越、尊宿或諸方名德之士來訪，知客皆以香茶迎待，隨即令行者通報方丈，然後引見；若為高官、大施主，當鳴鐘集眾于門迎候。若為普通客人，則僅就其知客寮接待即可。其職以接待賓客為主，故凡來客之食宿、聽法、拜謝等禮法，皆由知客引領。此外，其職務尚有：(一)有新到僧（新近掛搭之僧）時，知客須特加關照。(二)維那若告假不在寺中，則由知客代其行事。(三)于僧堂前，管照檢視客僧之粥飯。(四)寺中有僧人入寂，知客須會同侍者點算其遺物、帳務等。(五)若遇暫到新僧（因事暫留于寺中，未久即將離去之僧）忽爾去世，知客須主其喪事。(六)若有亡僧遷化，于其喪儀中，知客與都寺、維那、聖僧侍者等諸人分別擔任各種重要事宜。(七)于後世禪林中，知客亦常兼任副寺一職。準此而知，知客一職乃常住各種重要職務中之上首。昔時，雪竇大師在大陽座下之時，禪月大師（貫休）在石霜座下之時，均擔任此一職務。﹝敕修百丈清規卷四西序頭首之知客條、禪苑清規卷四、禪林象器箋職位門﹞


