---
title: 維摩
source: deerpark.app
---

### 陳義孝佛學常見辭彙

維摩詰的簡稱，華譯為淨名，淨是清淨無垢之義，名是聲名遠揚之義，相傳是金粟如來的化身，自妙喜國化生在此世上，以居士的身份輔助釋迦教化眾生。



### 丁福保佛學大辭典

【人名】Vimalakirti，維摩羅詰，毘摩羅詰，略稱維摩或維摩詰。舊譯曰淨名。新譯曰無垢稱。佛在世毘耶離城之居士也。自妙喜國化生於此。委身在俗。輔釋迦之教化，法身大士也。佛在毘耶離城菴摩羅園，城中五百長者子詣佛所請說法時，彼故現病不往，為欲令佛遣諸比丘菩薩問其病床，以成方等時彈訶之法，故其經名為維摩經。維摩經方便品曰：「爾時毘耶離大城中有長者名維摩詰，己曾供養無量諸佛。」同見阿閦佛品曰：「佛告舍利弗：有國名妙喜，佛號無動，是維摩詰於彼國沒而來生此。」註維摩經一曰：「什曰：維摩詰，秦言淨名。生曰：維摩詰，此云無垢稱也。其晦迹五欲超然無染，清名遐布，故致斯號。」西域記七曰：「毘摩羅詰，唐言無垢稱，舊曰淨名。然淨則無垢，名則是稱，義雖取同，名乃有異，舊曰維摩詰訛略也。」



### 佛光大辭典

梵名Vimalakīrti  。音譯毗摩羅詰利帝。又作毗摩羅詰、維摩詰、無垢稱、淨名、滅垢鳴。為佛陀之在家弟子，乃中印度毗舍離城（梵Vaiśālī  ）之長者。雖在俗塵，然精通大乘佛教教義，其修為高遠，雖出家弟子猶有不能及者。據維摩經載，彼嘗稱病，但雲其病是‘以眾生病，是故我病’，待佛陀令文殊菩薩等前往探病，彼即以種種問答，揭示空、無相等大乘深義。我國關于維摩與文殊問答情狀之雕畫頗多，如唐段成式之寺塔記、長安平康坊菩薩寺佛殿之維摩變壁畫皆是。又維摩之居室方廣一丈，故稱維摩方丈、淨名居士方丈。﹝維摩經義疏卷一、注維摩詰經卷一、維摩義記卷一本、維摩經玄疏卷二、玄應音義卷八、居士分燈錄卷上﹞


