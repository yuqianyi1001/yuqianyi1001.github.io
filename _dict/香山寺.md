---
title: 香山寺
source: deerpark.app
---

### 丁福保佛學大辭典

【寺名】在龍門山之陽，伊水之左，本為唐日照三藏之墓處，後因梁王之請立伽藍，勅為香山寺。危樓當溪，飛閣凌雲，石像七龕，浮圖八角，莊麗冠於天下。見賢首華嚴傳記一。



### 佛光大辭典

(一)位于河南洛陽西南十四公裡，龍門山東崖。建立年代不詳。或雲北魏熙平元年（516）所建。一說此地為唐代日照三藏之墓所，其後應梁王之請，建立伽藍。中唐元和年中（806～820），馬祖道一之法嗣伏牛自在駐錫于此，與丹霞天然道交頻仍。唐朝大和六年（832），白居易重修本寺，以僧清閒為寺主。寺中藏有大小乘經律論集五二七○卷，分為六藏。白氏嘗請清閒、文暢等八長老及比丘眾百二十人慶贊供養，又募淨眾七人，日供齋粥香燭，順次誦讀十二部經，並與洛陽佛光寺如滿等人結香火社，盛修佛事。白氏所撰修香山寺記中雲，龍門十寺觀遊之盛，以香山為冠。會昌六年（846），白居易歿，亦葬于此，其後本寺漸衰頹。至清初，始奉敕重建于山腹之地。今有白居易墓，及不空和尚碑。﹝白氏文集卷六

十八、卷七十一、大明一統志卷二十九、大清一統志卷一六三、古今圖書集成職方典第四二八、第四三四﹞

(二)位于北平市西北香山上。建于遼時。金大定二十六年（1186）改建，賜名‘大永安寺’，別名甘露寺。依山勢原建有五層殿，兩旁尚有軒閣。被焚後，下層尚有石階及琉璃磚瓦砌成之花壇、石屏等遺蹟可尋。寺中以檜柏出名。清代各朝曾大規模建設，並修蓋無數台榭牌坊、樓閣殿宇，定名為靜宜園。然園中建築大多焚毀于鹹豐十年（1860）之英法聯軍與光緒二十六年（1900）之八國聯軍。﹝香山記（李景）﹞


