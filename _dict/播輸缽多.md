---
title: 播輸缽多
source: deerpark.app
---
### 佛光大辭典

為梵名Pāśupata   之音譯。又作波輸缽多。意譯獸主外道。或稱塗灰外道、牛主外道。為古代印度外道之一。此外道崇拜大自在天（又作摩醯首羅天，此天乘牛而行），以之為創造萬物之神，學彼天法，從彼為主；因大自在天又稱為獸主（梵Paśupati  ），故此外道有牛主外道、獸主外道之稱。播輸缽多為升大自在天而修苦行，自身塗灰、飲糠汁沸湯、殺羊祠天、持牛狗雞雉戒，執為解脫之因。北本大般涅經卷十六（大一二·四六二上）：‘不食鹽肉五種牛味，（中略）以羊祠時先咒後殺，四月事火七日服風，百千億花供養諸天，諸所欲願因此成就。’﹝俱舍論光記卷九、玄應音義卷二十三、卷二十四、大日經疏指心鈔卷八﹞



### 丁福保佛學大辭典

【流派】Pāśupata，又曰波輸鉢多，塗灰外道也。玄應音義二十二曰：「波輸鉢多，此塗灰外道名也。徧身塗灰，髮則有剃不剃，衣纔蔽形，但非赤色為異耳，事魔醯首羅天者也。」同二十四曰：「播輸鉢多，亦作波輸。」俱舍光記九曰：「播輸鉢多外道，此云牛主。謂事天主，摩醯首羅天乘牛而行。」故云牛主。此外道學彼天法。從彼為主。故名牛主。此外道持受頂上持一髻子。身體塗灰。」唯識述記一本曰：「有外道云播輸鉢多，翻為獸主。如一瞿聲，別目於牛，通名於獸。但言牛主者未善方言，非但與牛為主故，如伏犧等。」



