---
title: 所緣緣
source: deerpark.app
---

**來源：陳義孝佛學常見辭彙**

<p>四緣之一。見四緣條。</p>

**來源：法相辭典**

<p>★瑜伽五十二卷一頁雲：雲何所緣緣？謂五識身，以色等五境，如其次第，為所緣緣。若意識，以一切內外十二處，為所緣緣。</p><p>★二解　瑜伽八十五卷十二頁雲：所緣緣者：謂五識身等，以五別境為所緣，第六識身等，以一切法為所緣。</p><p>★三解　如四緣中說。</p><p>★四解　成唯識論一卷十二頁雲：五識豈無所依緣色？雖非無色；而是識變。謂識生時，內因緣力，變似眼等色等相現。即以此相，為所依緣。然眼等根，非現量得。以能發識，比知是有。此但功能，非外所造。外有對色，理既不成；故應但是內識變現。發眼等識，名眼等根。此為所依，生眼等識。此眼等識，外所緣緣，理非有故；決定應許自識所變為所緣緣。謂能引生似自識者，汝執彼是此所緣緣？非但能生。勿因緣等，亦名此識所緣緣故。眼等五識，了色等時，但緣和合似彼相故。非和合相異諸極微有實自體。分析彼時，似彼相識，定不生故。彼和合相，既非實有；故不可說是五識緣。勿第二月等，能生五識故。非諸極微共和合位，可與五識各作所緣。此識上無極微相故。非諸極微有和合相。不和合時，無此相故。非和合位，與不合時，此諸極微，體相有異。故和合位，如不合時，色等極微，非五識境。有執色等一一極微，不和集時，非五識境；共和集位，展轉相資，有粗相生，為此識境。彼相實有，為此所緣。彼執不然。共和集位，與未集時，體相一故。瓶甌等物極微等者，緣彼相識應無別故。共和集位，一一極微，各各應舍微圓相故。非粗相識，緣細相境。勿餘境識，緣餘境故。一識應緣一切境故。許有極微，尚致此失；況無識外真實極微。由此定知自識所變似色等相為所緣緣。見託彼生。帶彼相故。</p><p>★五解　成唯識論七卷十九頁雲：三、所緣緣，謂若有法，是帶己相心或相應，所慮所託。此體有二。一、親，二、疏。若與能緣體不相離，是見分等內所慮託；應知彼是親所緣緣。若與能緣，體雖相離；為質、能起內所慮託；應知彼是疏所緣緣。親所緣緣，能緣皆有。離內所慮託，必不生故。疏所緣緣，能緣或有。離外所慮託，亦得生故。第八心品，有義，唯有親所緣緣。隨業因力，任運變故。有義、亦定有疏所緣緣。要仗他變質，自方變故。有義、二說俱不應理。自他身土，可互受用。他所變者，為自質故。自種于他，無受用理，他變為此，不應理故。非諸有情種皆等故。應說此品，疏所緣緣，一切位中，有無不定。第七心品未轉依位，是俱生故；必仗外質。故亦定有疏所緣緣。已轉依位，此非定有。緣真如等，無外質故。第六心品，行相猛利。于一切位，能自在轉。所依外質，或有或無。疏所緣緣，有無不定。前五心品，未轉依位，粗鈍劣故；必仗外質。故亦定有疏所緣緣。已轉依位，此非定有。緣過未等，無外質故。</p><p>★六解　雜集論五卷三頁雲：所緣緣者：謂有分齊境所緣故，無分齊境所緣故，無異行相境所緣故，有異行相境所緣故，有事境所緣故，無事境所緣故，事所緣故，分別所緣故，有顛倒所緣故，無顛倒所緣故，有礙所緣故，無礙所緣故；是所緣緣義。有分齊境所緣者：謂五識身所緣境界。由五識身各別境界故。無分齊境所緣者：謂意識所緣境界。以意識身緣一切法為境界故。無異行相境所緣者：謂不能了別名想眾生意識所緣境界。由彼于境不能作名字故。有異行相境所緣者：謂與此相違。有事境所緣者：謂除見慢及此相應法，餘所緣境界。無事境所緣者：謂前所除所緣境界。由彼于我處起故。事所緣者：謂除無漏緣，不同分界地遍行，于事不決了，及未來所緣，餘所緣境界。分別所緣者：謂前所除所緣境界。由彼唯緣自所分別為境界故。有顛倒所緣者：謂常等行所緣境界。無顛倒所緣者：謂無常等行所緣境界。有礙所緣者：謂未斷所知障者所緣境界。無礙所緣者：謂已斷所知障者所緣境界。</p>

**來源：丁福保佛學大辭典**

<p>【術語】四緣之一。見四緣條。</p><p>參照：<a href="/dict/四緣">四緣</a></p>

**來源：佛光大辭典**

<p>梵語ālambana-pratyaya。又作緣緣。即所緣之緣。四緣之一。所謂‘所緣’，即指心及心作用之對象（認識作用之對象）；若心、心作用之對象成為原因，而令心、心作用產生結果之時，心及心作用之對象即稱為‘所緣緣’，心及心作用則稱為‘增上果’。又歷來多解釋為心、心所法由託緣而生起，乃自心之所緣慮。故亦可謂所緣緣即一切法。俱舍論卷七（大二九·三七上）：‘所緣緣性即一切法，望心、心所隨其所應。謂如眼識及相應法，以一切色為所緣緣。如是耳識及相應法以一切聲，鼻識相應以一切香，舌識相應以一切味，身識相應以一切觸，意識相應以一切法為所緣緣。’</p><p>又成唯識論于所緣緣立有親疏二類，據成唯識論卷七載（大三一·四○下）：‘此體有二，一親二疏。若與能緣體不相離，是見分等內所慮託，應知彼是親所緣緣；若與能緣體雖相離，為質能起內所慮託，應知彼是疏所緣緣。親所緣緣能緣皆有，離內所慮託必不生故；疏所緣緣能緣或有，離外所慮託亦得生故。’其中，親所緣緣為見分、自證分等之內所慮託之法，即指影像相分；疏所緣緣為與能緣之心相離之法，即本質相分。﹝順正理論卷十九、顯揚聖教論卷十八、瑜伽師地論卷三﹞（參閱‘四緣’1832、‘所緣’3250）</p>
