---
title: 四勝身
source: deerpark.app
---

**來源：丁福保佛學大辭典**

<p>【名數】華嚴宗所說龍女，普莊嚴童子，善財童子，兜率天子，四人名為四勝身成佛。勝身者，彼宗於圓教行位三種中，約第二之果報以明其位，立三生成佛之義，三生之第二生名解行生，正證悟法界之理，窮滿圓行之位也。於此位離界內分別之穢身得界外無染清淨之金剛身，名解行身，是即勝身也。以此解行之勝身，或於現生，或於當生，成佛果，謂之勝身成佛。舉其實例，舉此四人：一善財童子，華嚴經入法界品所說，彼於次前生成見聞，於今生徧參五十三知識，具足善賢行位，於當生證入極樂，是於隔生之三生，次第經法門之三生也（三生有隔生與法門二種）。二兜率天子，華嚴經隨相品所說，本在地獄，蒙釋迦菩薩足下光照而出地獄，生於兜率天，故稱為兜率天子。此天於身之一生具足諸地功德，現身成佛，自聞經至地獄之身而終，為見聞生，兜率之身為解行生。是於隔生之二生，經法門之三生也。三龍女，法華經提婆品所說，八歲之龍女也。在龍宮聞文殊之法，龍身既成解行，詣靈鷲山，以龍女之身成佛於南方無垢世界。是於隔生之一生經法門之三生也。四普莊嚴童子，華嚴經盧舍那佛品所說，名大威光太子者是也。過去有王，名愛見善慧，此普莊嚴為彼第二王子，是釋迦因位時之名也。彼於信滿（十信之滿位），一念而成極樂，是於一念而經三生也（五教章下）。要之善財童子三生經三生之行，兜率天子二生經三生之行，龍女一生經三生之行，普莊嚴童子一念經三生之行也。見十住心廣名目五。</p>

**來源：佛光大辭典**

<p>指普莊嚴童子、兜率天子、善財童子、龍女等四人。此四人歷經華嚴宗所舉之見聞、解行、證入等三生而成佛，稱為四勝身成佛。此說出于日僧印融之十住心廣名目卷五。﹝十住心論冠注卷九﹞（參閱‘三生成佛’544）</p>
