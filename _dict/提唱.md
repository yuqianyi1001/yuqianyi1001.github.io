---
title: 提唱
source: deerpark.app
---

### 丁福保佛學大辭典

【術語】謂禪家宗匠，向學徒提起宗要唱導也。他宗有所謂講釋，而禪宗不立文字，專一悟入，故全班之說明，為自然不可說者。此所以提起唱導宗要而擊發所化之心魂也。



### 佛光大辭典

又作提倡、提綱、提要。提綱唱要之意。即禪林向學徒拈提宗門之綱要。一般多就古德之語要而唱說之，故又稱為拈古、拈弄。蓋禪宗之宗旨為教外別傳不立文字，故雖講說語錄，亦唯提示宗門之綱要，學人欲明個事，更須勤學勵參。其他宗派則稱為講釋、講義。大鑑禪師小清規秉拂提綱法（大八一·六二三中）：‘衲僧以參學為主，頭首以秉拂為主，秉拂以提綱為主，提綱以宗眼為主。宗眼既正，則舉揚個一段大事。胸襟浩浩地，蓋天蓋地，縱橫得妙，左右逢原。’﹝元叟行端禪師語錄卷五答慈雲玨長老嗣法書、古尊宿語錄卷六睦州和尚語錄、敕修百丈清規卷上住持章、禪苑清規卷二小參條﹞


