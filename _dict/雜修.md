---
title: 雜修
source: deerpark.app
---

**來源：丁福保佛學大辭典**

<p>【術語】雜修異類之行業也。俱舍論二十四，名有漏定與無漏定相雜而修，為雜修定。文曰：「如是有漏，中間剎那前後剎那無漏雜，故名雜修定。」又唐善導於往生淨土之行，分別五種之正行與五種之雜行，正行中第四之念佛為正業，他為助業，念佛之一行，雜糅他之助業及雜行，名為雜業。修雜業，謂之雜修。往生禮讚曰：「若欲捨專修雜業者，百時希得一二，千時希得三五。」又曰：「使專意作者十即十生，修雜不至心者千中無一。」日本見真大師便甄別雜行雜修之二。念佛兼雜行為雜行。念佛兼前三後一之助業為雜修。是日本真宗之特色也。淨土文類化土卷曰：「雜行雜修，其言一而其意惟異。」又曰：「諸善兼行故曰雜行，助正兼行故曰雜修。」</p>

**來源：佛光大辭典**

<p>為‘專修’之對稱。為往生極樂淨土而專修稱名一行，稱為專修；兼修餘行，稱為雜修。善導判往生淨土之行為五正行、五雜行，五正行中以念佛為正業，其餘為助業，而稱念佛之外，雜糅其他助業及雜行者為雜業。修雜業稱為雜修。又依俱舍論卷二十四，有漏定與無漏定相雜而修，稱為雜修定。﹝往生禮贊﹞（參閱‘專雜二修’4514）</p>
