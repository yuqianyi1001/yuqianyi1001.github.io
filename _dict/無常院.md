---
title: 無常院
source: deerpark.app
---
### 丁福保佛學大辭典

【堂塔】律家曰無常院，無常堂，禪家曰涅槃堂，延壽堂。置臨命之病僧使觀無常之所也。行事鈔下四之一曰：「若依中國本傳云：祇洹西北角日光沒處為無常院，若有病者安置在中，以凡生貪染。見本房內衣鉢眾具，多生戀著無心厭背，故制令至別處，堂號無常。來者極多還反一二。（中略）其堂中置一立像，金薄塗之，面向西方。其像右手舉起。左手中繫一五綵幡。腳垂曳地。當安病者在像之後。左手執幡腳。作從佛往淨剎之意。」



