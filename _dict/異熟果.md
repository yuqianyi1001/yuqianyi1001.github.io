---
title: 異熟果
source: deerpark.app
---

### 陳義孝佛學常見辭彙

五果之一。見五果條。



### 法相辭典

★瑜伽九卷一頁雲：與異熟果者：謂于殺生，親近，修習，多修習故；于那洛迦中，受異熟果。如于殺生，如是于餘不善業道、亦爾。是名與異熟果。

★二解　如瑜伽三十八卷十三頁五果中說。

★三解　如菩薩八種異熟果中說。

★四解　成唯識論二卷七頁雲：異熟習氣為增上緣，感第八識，酬引業力，恆相續故；立異熟名。感前六識，酬滿業者；從異熟起，名異熟生。不名異熟。有間斷故。即前異熟及異熟生，名異熟果。果異因故。

★五解　成唯識論八卷四頁雲：一者、異熟。謂有漏善及不善法所招自相續異熟生無記。

★六解　俱舍論六卷二十頁雲：論曰：唯于無覆無記法中，有異熟果。為此亦通非有情數？唯局有情？為通等流、及所長養？應知唯是有記所生。一切不善、及善有漏、能記異熟；故名有記。從彼後時，異熟方起，非俱無間名有記生。如是名為異熟果相。非有情數、亦從業生；何非異熟？以共有故。謂餘亦能如是受用。夫異熟果、必無有餘共受用義。非餘造業、餘可因斯受異熟果。其增上果、亦業所生；何得共受？共業生故。

★七解　入阿毗達磨論下十四頁雲：異熟因得異熟果。果不似因，故說為異。熟、謂成熟；堪受用故。果即異熟，名異熟果。唯有情數攝；無覆無記性。



**來源：三藏法數**

異熟果者，謂果報異時成熟，即第八識也。以此識能含藏一切諸法種子，而成熟諸根識之果也。如眼等諸根，由昔作善惡之因，今報得苦樂之果。若今作善惡之因，亦感當來苦樂之果，是名異熟果。（諸根者，即眼耳鼻舌身意六根也。）

謂諸眾生現世作不善業，則招來世惡趣之果。若作有漏善業，則招來世善趣之果。以其異世成熟，是名異熟果。（不善法者，殺、盜、婬、妄也。惡趣者，修羅、餓鬼、畜生、地獄也。有漏善法者，漏即三界之惑，雖修人天之善，未能斷惑故也。善趣者，人、天二道也。）



### 丁福保佛學大辭典

【術語】五果之一。謂果報異時成熟，即第八識也。以此識能含藏一切諸法種子，而成熟諸根識之果也。如眼等諸根，由昔作善惡之因，今報得苦樂之果。若今作善惡之因，亦感當來苦樂之果，故名異熟果也。唯識述記二之末曰：「異熟因所招，名異熟果。」



### 佛光大辭典

梵語vipāka-phala。指由‘異熟因’所招感之果報。又作報果。五果之一。俱舍宗以五根（即眼根、耳根、鼻根、舌根、身根）七心界（即眼識界、耳識界、鼻識界、舌識界、身識界、意識界、無間滅之意根）等之‘無覆無記性’為異熟果。然在大乘唯識，一切有情總報之果體（即第八識），稱為真異熟；從真異熟所生之前六識別報，稱為異熟生。真異熟與異熟生合稱為異熟果；而第七識並非異熟之種子所引生，故非異熟果。由此知異熟果即指第八識，以此識能含藏一切諸法種子而成熟諸根識之果。如眼等諸根，由過去世所作善、惡之因，招感今世苦、樂之果；今世所作善、惡之因，亦招感當來世苦、樂之果，故稱異熟果。﹝大毗婆沙論卷十九、俱舍論卷二、卷六、成唯識論卷二、卷八、成唯識論述記卷一本、卷二末、卷八本﹞（參閱‘五種果’1180）


