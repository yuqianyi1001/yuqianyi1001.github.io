---
title: 摩祇
source: deerpark.app
---

### 丁福保佛學大辭典

【飲食】又作莫耆，摩蚔，摩醯，摩蛇。藥名。放光般若經九曰：「譬如拘翼有藥名摩祇，有蛇蚖飢行，求索蟲欲食之。蟲遙見蛇蚖，走趣藥所，蛇欲得往，以藥氣故不能得前。何以故？以藥威德故使蛇中道還。」智度論五十六曰：「譬如憍尸迦，有藥名摩祇。有蛇飢行索食，見蟲欲噉。蟲趣藥所，藥氣力故蛇不得前，即便還去。」玄應音義三曰：「摩祇，長安品作摩蛇，小品經作摩醯，皆梵言也。明度經作神丹，此言也。」慧琳音義五曰：「莫耆梵語也，能除眾毒，神藥名也。其藥功力，經中自說。」可洪音義二曰：「摩蚳，巨支反，藥名也。自前諸部作摩祇，小品經作摩醯。」梵Mahilā。


