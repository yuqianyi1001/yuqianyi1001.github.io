---
title: 多聞部
source: deerpark.app
---

**來源：丁福保佛學大辭典**

<p>【流派】小乘二十部之一。佛滅後二百年頃自大眾部中分出之派。從部主之德而名。宗輪論述記曰：「廣學三藏，深悟佛言。從德為名，名多聞部，當時律主具多聞德也。」</p>

**來源：佛光大辭典**

<p>梵名Bāhuśrutīya   或Bāhulika，巴利名Bahussutaka   或Bāhulika。音譯作波收婁多柯、婆吼輸底柯。又作得多聞部。為小乘二十部之一。據異部宗輪論載，此部系于佛陀入滅後二百年頃，由大眾部中分出之一派。關于其部主及部名，據異部宗輪論述記等載，佛在世時，有一阿羅漢名‘祀皮衣’，昔為仙人時，披樹皮為衣以祀天，故有此名。後出家，于佛所說法皆能誦持，佛涅時，其于雪山坐禪而不得知，至佛滅度後二百年頃，方出雪山，至央崛多羅國尋覓同修之人，見大眾部唯弘三藏之淺義而不知深法，故將佛所說之深、淺二義並弘，而別成一部，稱為多聞部。此部之宗義，將佛之言教分為世間、出世間二種，據異部宗輪論載，佛之五音是出世教，即：(一)無常，(二)苦，(三)空，(四)無我，(五)涅寂靜；此五者能引導眾生入出離之道，故為出世教。而佛之其餘言教，則為世間教。</p><p>此外，據三論玄義載，多聞部所弘之深義中，有大乘之義，成實論即由此部所出，故亦參涉大乘之義。﹝部執異論、十八部論、出三藏記集卷三、大乘法苑義林章卷一本、法華經玄贊要集卷五﹞（參閱‘小乘二十部’928）</p>
