---
title: 陀羅尼三重配釋
source: deerpark.app
---

**來源：丁福保佛學大辭典**

<p>【術語】守護經一有迴向陀羅尼，據密教之深義，以此陀羅尼三字，配於三世之佛，三世之父母，及地空天之三神，而迴向供養也。一陀為過去之佛，羅為現在之佛，尼為未來之佛。其義陀羅尼者，梵字<img src="gaiji/DF-8762.png"/><img src="gaiji/DF-876A.png"/><img src="gaiji/DF-8773.png"/>也。<img src="gaiji/DF-8762.png"/>者法界之義，界者性也，過去者，法謝而性在，故配於過去之諸佛。又<img src="gaiji/DF-876A.png"/>者塵垢之義，現在者諸法現起，是塵垢之義也。故配於現在之佛。又<img src="gaiji/DF-8773.png"/>者諍論之義，未來者萬法未現起，其相不分明，是諍論之義也，故配於未來之佛。二陀配於過去之父母，羅配於現在之父母，尼配於未來之父母。其義如上。三陀配於地，羅配於空，尼配於天。陀配於地者，是迴向國王之意。地為阿字不生之理，為法界之體，故以<img src="gaiji/DF-8762.png"/>字配於法界也。空者，是迴向於人之意，以人居天地之中間故也。<img src="gaiji/DF-876A.png"/>者塵垢之義，虛空之中，眾生世間，器世間等之諸法亂起，是即塵垢之義，故以配之。天者，迴向諸天鬼神之意，天為諸法混一而不分明，故配於諍論之<img src="gaiji/DF-8773.png"/>字。是據隨求陀羅尼儀軌所謂：「陀者過去佛等」也。見秘藏記末，同鈔十。</p>
