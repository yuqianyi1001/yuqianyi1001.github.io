---
title: 有
source: deerpark.app
---

### 陳義孝佛學常見辭彙

苦果的別名，依因而有果，故果名為有，如稱三界為三有、九有等是，是有生死煩惱的意思。



### 法相辭典

★瑜伽九十七卷十一頁雲：又住于此，若生，若長，能生後際所有眾苦；說名為有。

★二解　大毗婆沙論六十卷六頁雲：問：何故名有？答：有增有減，故名為有。問：若爾；聖道亦有增減；應亦名有？答：若有增減，亦能長養攝益任持有者；說名為有。聖道雖有增減；而損減違害破壞諸有；故不名有。復次若有增減，亦令諸有生老病死不斷絕者；說名為有。聖道雖有增減；而令諸有生老病死皆斷不續；故不名有。復次若有增減，亦是趣苦集行，趣有世間生老病死集行者；說名為有。聖道雖有增減；而是趣苦滅行，趣有世間生老病死滅行；故不名有。復次若有增減，亦是薩迦耶見事，顛倒事，愛事，隨眠事，貪嗔癡安足處，有垢有毒有過有刺有濁，墮有墮苦集諦者；說名為有。聖道雖有增減；而與此一切相違；故不名有。復有說者，此可怖畏，故名為有。問：若爾；涅亦可怖畏；應亦名有？如契經說：芻當知，無聞異生，以愚癡故，怖畏涅。謂于是處，我不有；我所亦不有。我當不有，我所亦當不有。答：若有怖畏，是正見者起；說名為有。涅雖有怖畏；而是邪見者起；故不名有。復次若有怖畏，通異生及聖者起；說名為有。涅雖有怖畏；而是異生，非聖者起；故不名有。有作是說：是苦法器，故名為有。問：有亦是樂法器。如契經說：大名當知，色若一向是苦非樂，非樂所隨，無少樂喜所隨逐者；應無有情為求樂故，染著于色。大名當知，以色非一向苦亦是樂，亦是樂所隨，是少樂喜所隨逐故；有諸有情，為求樂故，染著于色。又契經說：決定建立三受無雜。一、樂，二、苦，三、非苦樂。又契經說：道依道具。涅依道。以道樂故，證樂涅。是故諸有非唯苦器。寧以苦器釋有名耶？答：生死法中，雖有少樂；而苦多故。立苦器名。是故諸有，唯名苦器。如毒瓶中，置一v蜜。不由此故，名為蜜瓶。但名毒瓶。以毒多故。有亦如是。多苦所依，但名苦器。

★三解　大毗婆沙論一百九十二卷七頁雲：然有聲目多義。此中說屬眾同分有情數五蘊名有。如說：欲界死。生欲界；彼一切，欲有相續耶？乃至廣說。彼亦說屬眾同分有情數五蘊名有。如說：諸纏所纏，地獄有相續。彼初所得諸根大種，與此心心所法，為一增上。乃至廣說。又復如說：欲有相續時，最初得幾業所生根。乃至廣說。又如說四有。謂本有、死有、中有、生有。當知彼文，皆說屬眾同分有情數五蘊名有。如說：頗勒窶那！識食所引，能感後有，令其現前。彼說續生時心眷屬名有。如說：阿難陀！如是業有，能牽後有。彼說牽後有思，名有。如說：取緣有，彼說分位五蘊名有。尊者妙音說曰：彼說牽後有業名有。如說：雲何有法？謂一切有漏。彼說諸有漏法名有。如說七有。謂地獄有、傍生有、鬼界有、人有、天有、業有、中有。彼說五趣，五趣因，五趣方便，名有。如說：欲有雲何？謂業能感欲界後有。乃至廣說。彼說業及異熟名有。不說取所緣有。問：若爾；彼後所說，當雲何通？如說欲有，欲界一切隨眠隨增，乃至廣說：欲有，五部業皆能感異熟，可說欲界一切隨眠隨增。色無色有，惟修所斷業能感異熟；如何可說色無色界一切隨眠隨增耶？答：後文應作是說：欲有，欲界一切隨眠隨增。色無色有，色無色界遍行及修所斷隨眠隨增。應作是說，而不說者；當知彼說有及眷屬，悉名為有。和合有法，亦名有故。有餘師說：前說業及異熟名有。不說取所緣有。後說業及異熟名有。亦說取所緣有。彼不應作是說。諸作論者，依章立門。不可章所說異，門所說異。是故如前所說者好。問：何故名有？答：能有能非有故名有。問：若爾；聖道應名有。聖道亦是能有能非有故。答：若能有能非有，能長養攝益任持諸有者；名有。聖道雖能有能非有；而于諸有，損壞離散；故不名有。復次若能有能非有，能令諸有相續流轉，令老死道不斷者；名有。聖道雖能有能非有；而令諸有不相續，不流轉，斷老死道；故不名有。復次若能有能非有，是趣苦集行，趣有世間流轉生死老死集行者；名有。聖道雖能有能非有；而是趣苦滅行，趣有世間流轉生死老死滅行；故不名有。復次若能有能非有，是有身見事，顛倒事，隨眠事，愛事，貪嗔癡安足處，有垢有毒，諸有所攝，墮苦集諦者；名有。聖道雖能有能非有；而非有身見事，乃至愛事，非貪嗔癡安足處，無垢無穢，無濁無毒，非諸有攝，不墮苦集諦；故不名有。如彼廣說。



**來源：三藏法數**

謂因馳求諸境，起善惡業，積集牽引，當生三有之果，是名為有。（因果不亡為有，三有者，欲有、色有、無色有，即三界也。）



### 丁福保佛學大辭典

【術語】（一）對於無或空而言。此有實有假有妙有等之別。如三世實有者，實有也。因緣依他之法者，假有也。圓成實性者，妙有也。（二）十二因緣之一。為造可牽當來果之業之位，即業能有當果之意。是因之名也。又曰有支。若約於分位之十二因緣，則當於壯年以後。（三）果之名。因果不亡之義。如三有，二十五有，及四有等。（四）色界無色界之定及依身也。外道執之，以為解脫，故遮遣之而特謂之有。有者生死相續之義，顯非真滅之意也。上二界之貪，謂之有貪，上二界之漏，謂之有漏（三漏之一）者，即由此意。



### 佛光大辭典

梵語bhava，巴利語同。即存在、生存之義。于佛教典籍或各家主張中，‘有’之使用範圍極廣，其意義與分類亦有多種不同之說法。據大毗婆沙論卷六十所舉，‘有’之義有多種，然主要指有情眾生之異熟果體，及能招感此異熟果體之諸業。亦即由善惡之業因，能招感苦樂之果報，此種因果報應，相續而不亡失，故稱為‘有’。又據俱舍論卷九、成唯識論卷八等所舉，能牽引當來果報之業，稱為‘有’，此有即指‘有支’，為十二因緣之一。

就諸法之存在與否而言，‘有’系表示諸法之存在，為‘無’、‘空’之對稱。說一切有部認為，諸法存在，三世實有。然唯識家則以‘依他起性’之諸法為‘假有’，以‘圓成實性’為‘實有’，但此‘實有’與說一切有部之‘三世實有’等意義不同，乃指諸法之實性（真如）常存、遍存，無有生滅，故唯識家特稱之為妙有、真有。

此外，凡夫因執著色、無色二界為解脫之境界，常易于生起解脫之念，而妄求生于此二界，為遮止此一執情，故于此二界設立諸種之‘有’，以顯示其非真解脫之境界；如稱色、無色二界之貪為‘有貪’，稱煩惱為‘有漏’，或稱無色界之愛為‘有愛’等，皆為其例。

另關于‘有’之種類，可分為下列數種：(一)三有，指三界，亦即指欲有、色有、無色有。(二)七有，指地獄有、餓鬼有、傍生有、天有、人有、業有、中有。(三)二十五有，包括：(1)地獄、惡鬼、畜生、阿修羅等四惡趣。(2)東勝身洲、南贍部洲、西牛貨洲、北俱盧洲等四洲。(3)四天王天、夜摩天、忉利天、兜率天、化樂天、他化自在天等六欲天。(4)初禪天、大梵天、第二禪天、第三禪天、第四禪天、無想天、五淨居天等色界諸天。(5)空無邊處天、識無邊處天、無所有處天、非想非非想處天等無色界諸天。(四)二十九有，即將上述二十五有中之五淨居天，細分為無煩天、無熱天、善見天、善現天、色究竟天等五天，總合為二十九有。

此外，初果之聖者，尚須于人界、天界間往返七次（各受生七次），合之則為十四生，而每一生復分為生有、中有，故共為‘二十八有’，此二十八有又稱二十八生，為初果聖者受生之極度，故更無第二十九有可言。準此，若言‘二十九有’者，則多表示事物之絕無者，猶如謂‘六陰’、‘十三入’、‘十九界’等。

又以一切萬有因存在之狀態不同，而有諸種之分類，此總稱為‘諸有’；而‘諸有’廣大無邊猶如大海，故亦稱‘諸有海’。于大智度論卷十二中，將存在之法分為三種，稱為三種有，即：(一)相待有，謂有大小、長短等相對之存在。(二)假名有，謂由眾多因緣集合而成者，如由四大假合之人等，系有假名而無實體者。(三)法有，謂由因緣而生之法，雖無自性，然非如兔角、龜毛等之有名無實，故稱法有。﹝集異門足論卷四、大毗婆沙論卷一九二、俱舍論卷十九、順正理論卷四十五、成唯識論卷二、卷九、大智度論卷三、大乘義章卷八﹞（參閱‘十二因緣’337、‘三有’548、‘四有’1668、‘無’5068）


