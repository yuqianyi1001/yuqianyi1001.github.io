---
title: 三障
source: deerpark.app
---

### 陳義孝佛學常見辭彙

煩惱障、業障、報障。煩惱障，如貪欲瞋恚愚痴等之惑是；業障，如五逆十惡等之業是；報障，如地獄餓鬼畜生等之苦報是。眾生因有此三障，所以不能開悟佛道。



### 法相辭典

★瑜伽二十五卷十一頁雲：謂于此中，略有三障。一、加行障。二、遠離障。三、寂靜障。如彼卷十一頁至十四頁廣釋。

★二解　瑜伽二十九卷十五頁雲：何等為三？一者、業障。二、煩惱障，三、異熟障。言業障者，謂五無間業，及餘所有故思造業諸尤重業。彼異熟果，若成就時；能障正道，令不生起。是名業障。煩惱障者。謂猛利煩惱長時煩惱。由此煩惱，于現法中，以其種種淨行所緣，不能令淨。是名煩惱障。異熟障者：謂若生處，聖道依彼，不生不長；于是生處。異熟果生。或有生處，聖道依彼，雖得生長；而于其中異熟果生。聾I愚鈍，盲瞽喑啞，以手代言，無有力能解了善說惡說法義。是名異熟障。

★三解　大毗婆沙論一百十五卷十二頁雲：如說三障，謂煩惱障、業障、異熟障。問：何故作此論？答：為欲分別契經義故。如契經說：若諸有情，成就六法；雖聞如來所證所說法毗奈耶；而不堪任遠塵離垢，于諸法中，生淨法眼。何等為六？一、煩惱障。二、業障。三、異熟障，四、不信，五、不樂，六、惡慧。雖說成就如是六法；而未廣辯，亦未曾說。雲何名煩惱障？雲何業障？雲何異熟障？彼契經是此論緣起根本。彼所未說者，今應說之。故作斯論。復有說者，前雖分別諸業；而未分別彼業等障。今欲分別，故作斯論。如是三障，總以熾然猛利煩惱，五無間業，那落迦等種種異熟，為其自性。已說自性；所以今當說。問：何故名障？答：如是三種，能礙聖道，及聖道加行善根。是故名障。如彼卷十二頁至十九頁廣說。



**來源：三藏法數**

﹝出涅槃經﹞ 障，蔽也。謂諸眾生被惑業障蔽，不見正道，善心不能生起，故名障也。 〔一、煩惱障〕，昏煩之法，惱亂心神，故名煩惱。謂貪欲、瞋恚、愚癡等惑，障蔽正道，是名煩惱障。 〔二、業障〕，業即業行，謂由貪瞋癡起身口意，造作五無間重惡之業，障蔽正道，是名業障。（五無間業者，一殺父、二殺母、三殺阿羅漢、四出佛身血、五破和合僧也。） 〔三、報障〕，報即果報。謂由煩惱惑業，生在地獄、畜生、餓鬼諸趣，因此障蔽正道，是名報障。

﹝出華嚴孔目﹞ 〔一、皮煩惱障〕，即三界中思惑也。謂貪瞋癡等煩惱，對外六塵而起，如皮在身外，故名皮煩惱障。（三界者，欲界、色界、無色界也。思惑者，於一切法起貪愛心也。六塵者，色塵、聲塵、香塵、味塵、觸塵、法塵也。） 〔二、肉煩惱障〕，即三界中見惑也。謂斷常有無等見，皆屬內心分別。如肉在皮內，故名肉煩惱障。 〔三、心煩惱障〕，即根本無明惑也。謂此無明之惑，由迷真心，逐妄而起，故名心煩惱障。



### 丁福保佛學大辭典

【名數】障正道害善心者有三：一、煩惱障，貪欲瞋恚愚癡等之惑。二、業障，五逆十惡之業。三、報障，地獄餓鬼畜生等之苦報。見涅槃經十一。

一、皮煩惱障，三界中之思惑也。貪瞋等之惑，對於外之六應而起。如皮之在身外。二、肉煩惱障，三界中之見惑也。斷見常見等皆屬於內心之分別者。如肉之在皮內。三、心煩惱障，根本無明也。由此無明惑迷真心而妄起，故名心煩惱障。見孔目章。

三重障也。一、我慢重障，二、嫉妒重障，三、貪欲重障。見瑜伽大教王經五。



### 佛光大辭典

梵語trīṇy āvaranāni。三種障礙。(一)又作三重障。指障礙聖道及其前加行善根之煩惱障、業障、異熟障。(一)煩惱障（梵kleśāvaraṇa  ），本性熾然具足貪、嗔、癡三煩惱，致難生厭離，難教誨，難開悟，難得免離，難得解脫。此亦即指恆起之煩惱。(二)業障（梵karmāvaraṇa  ），即五無間業。乃由身口意所造作之不善業。(三)異熟障（梵vipākāvaraṇa  ），又作報障、果報障。以煩惱、業為因，所招感之三惡趣等果報。﹝北本大般涅經卷十一、佛名經卷一、發智論卷十一、成實論卷八、俱舍論卷十七、大智度論卷五、大毗婆沙論卷一一五﹞

(二)據大乘瑜伽大教王經卷五載，以三種障礙之故，不得遇瑜伽秘密之三摩地法。即：(一)我慢重障，我慢貢高，邪見執蔽，致不能下心敬事諸佛菩薩師僧父母，不能學如來正法。(二)嫉妒重障，妒賢嫉能，自是他非，見人修善，反生嫉妒，不能學得如來正法。(三)貪欲重障，多貪、多欲、懶惰、睡眠、賦痢□艟佟□平湔擼□荒苧□繢湊法。上記三種人不識因果，不敬師長，亦不見良善，不護道業，廣造惡業，故不得遇三密正法。

(三)妨礙禪定之三種障礙。(一)昏沉蔽障，謂昏沉睡，則無所別知，障諸禪定，致不得開發。(二)惡念思惟障，謂雖不昏沉，然惡念忽起而破禁戒，致作諸不善事。(三)境界逼迫障，謂雖無昏沉、惡念等事，而身或猝痛，陷地、火燒、落崖，猛虎奔逐，魔惱並起，諸惡相現而逼惱行人，橫生驚怖，致障諸禪定，不得開發。凡此三者，均足障礙禪定之修習。﹝釋禪波羅蜜次第法門卷四、天台四教儀集解標指鈔卷下四、大藏法數卷九﹞

(四)又作三粗重、三煩惱。指修惑、見惑、無明等三種煩惱障。分別以皮、肉、心三種為喻。又作皮膚骨三障。(一)皮煩惱障，指修惑；修惑系五根對外五塵而起，如皮在外，故以皮為喻。(二)肉煩惱障，指見惑；見惑系由誤迷理論、觀點而致，屬內心之執著分別，如肉在皮內，故以肉為喻。(三)心煩惱障，指無明；根本無明為一切迷妄之源，此無明之惑由迷真逐妄而起，故以心為喻。大乘義章卷五本復對同一無明立皮膚骨三障，謂粗品無明浮淺，為皮障；中品無明次深，為膚障；細品無明最深，為骨障。﹝梁譯攝大乘論釋卷十五、華嚴孔目章卷三﹞（參閱‘三粗重’616、‘三惑’624）


