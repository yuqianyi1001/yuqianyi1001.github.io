---
title: 七方便
source: deerpark.app
---

### 陳義孝佛學常見辭彙

即小乘的三賢四善根。三賢是五停心觀、別相念處、總相念處。四善根是暖、頂、忍、世第一法。



### 三藏法數

﹝亦名七賢，出天台四教儀集註﹞ 方，謂方法。便，謂便宜，猶善巧也。謂一切眾生，欲出三界，斷除煩惱惑業，而證真空涅槃之理，必先以此七種法門，而為方便也。（三界者，欲界、色界、無色界也。梵語涅槃，華言滅度。） 〔一、五停心〕，停，止也，住也。心，即慮知心也。謂眾生多貪者，以不淨觀治之。多瞋者，以慈悲觀治之。多散者，以數息觀治之。愚癡者，以因緣觀治之。多障者，以念佛觀治之。修此五法，能止住五種妄心，故名五停心。（因緣觀者，謂觀十二因緣也。） 〔二、別相念〕，別，謂各別。相，謂行相，念，即觀也。謂四念處，觀身不淨，觀受是苦，觀心無常，觀法無我。四種行相，各別不同，故名別相念。 〔三、總相念〕，總相者，以身受心法，四種一念俱觀。如觀身不淨，則知受心法皆不淨。乃至觀法無我，則知身受心亦無我，故名總相念。 〔四、煖位〕，煖者，從喻立名。以前別相、總相、念處觀於四諦之境，能發相似之解，伏煩惱惑，得佛法氣分。猶如鑽木求火，火雖未現，先得煖氣，故名煖位。（四諦者，苦諦、集諦、滅諦、道諦也。相似解者，謂於真空之理，雖未真證，已有相似之解也。） 〔五、頂位〕，頂者，謂修四諦法所得相似之解，轉復增勝，定觀分明，在於煖位之上。如登山頂，觀望四方，悉皆明了，故名頂位。 〔六、忍位〕，忍者，忍可也。謂由前所得相似之解，增進善根，於四諦境，堪忍樂欲，故名忍位。 〔七、世第一位〕，世，即世間也。謂修四諦行，至此漸見法性，將入初果，雖未得於聖道，而於世間稱為第一，故名世第一位。（初果，即須陀洹果也。）



### 丁福保佛學大辭典

【名數】小乘之七賢位也，是為入見道之聖位之方便行位。故曰方便。詳見七賢條。

參照：<a href="/dict/七賢">七賢</a>

天台涉於諸教立二種之七方便：第一為人乘，天乘，聲聞乘，緣覺乘，藏教之菩薩乘，通教之菩薩乘。別教之菩薩乘。此七方便依藥草喻品三草二木之意而立者。法華玄義六曰：「章安云：或以七方便根性為七子，謂人天二乘三教菩薩。」第二為藏教之聲緣二人，通教之聲緣菩三人與別教之菩薩，圓教之菩薩也。是在斷見思二惑上立之。見七帖見聞。



### 佛光大辭典

(一)聲聞入見道以前之七位。又稱七方便位、七賢、七賢位、七加行位。分別為：五停心觀、別相念住、總相念住、暖法、頂法、忍法、世第一法。（參閱‘七賢’120）

(二)天台宗涉于諸教立有二種。(一)依藥草喻品三草二木之意而立者，謂人乘、天乘、聲聞乘、緣覺乘及藏教、通教、別教之菩薩乘。(二)依斷見、思二惑而立者，謂藏教之聲聞、緣覺，通教之聲聞、緣覺、菩薩，與別教、圓教之菩薩。


