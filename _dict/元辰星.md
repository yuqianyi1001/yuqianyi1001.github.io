---
title: 元辰星
source: deerpark.app
---

### 丁福保佛學大辭典

【術語】或曰元神星。可稱為本命星之裏星者。於本命星祈壽命，則於元辰星，祈官位榮祿除病惱除憂患等。又修本命星供時，宜向此元辰星之方，供養佛菩薩。本命星為陽星，則元辰星為當於其第八之星，本命星為陰星，則元辰星為當於其第六之星。如子年為陽，丑年為陰，寅年為陽，卯年為陰，可以類推。子年生者，則子年貪狼星之第八，即未方之武曲星，為元辰星。丑年生者，則丑年巨門星之第六，即午方之破軍星，為元辰星。亦可類推。密宗盛傳此說。見日本真言密教聖典。



### 佛光大辭典

又作本命元辰、元神星。混合宿曜經之說與陰陽道之思想，而謂元辰星乃掌理吾人一生中貧富榮枯等命運之星。密宗盛傳此說。其名稱出自北鬥七星護摩法，于梵天、火羅、九曜中，稱為本命元神。舉凡人之命運，皆由北鬥七星掌管，其中，本命星掌壽命，元辰星常配于本命星而修供，故俗稱元辰星為本命星之裡星。即于本命星祈壽命，而于元辰星祈官位榮祿，以除病惱憂患等。又修本命星供時，宜向元辰星之方所供養佛菩薩。若本命星為陽星，則元辰星為當于其第八之星；本命星為陰星，則元辰星為當于其第六之星。﹝覺禪鈔、阿娑縛抄、日本真言密教聖典﹞


