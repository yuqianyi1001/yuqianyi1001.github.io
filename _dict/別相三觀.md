---
title: 別相三觀
source: deerpark.app
---

### 陳義孝佛學常見辭彙

別教所說的三觀，即把空假中分開來作觀。



**來源：三藏法數**

別相三觀者，即歷別觀於三諦也。謂若從假入空，但得觀真，尚不得觀俗，豈得觀中道？若從空入假，但得觀俗，未得觀中道。若入中道正觀，方得雙照二諦，是名別相三觀。（從假入空者，謂觀生死之假，入涅槃真空也。觀真、觀俗、觀中道者，真即真空之理，真諦也；俗即諸法宛然，俗諦也；中道，即中諦也。）



### 丁福保佛學大辭典

【名數】別教所明之三觀。以空假中隔歷而不融合故也。



### 佛光大辭典

為天台宗別教所立之觀法。即從假入空觀、從空入假觀、中道第一義諦觀。又作次第三觀、隔歷三觀。系天台宗圓教‘一心三觀’之對稱。(一)從假入空觀，又作二諦觀，略稱空觀。謂假是虛妄之俗諦，空是審實之真諦，欲去俗歸真，入二空審實真諦，則須先觀假，知假之虛妄，而得會真，故言二諦觀。修此觀法可斷三惑中之見思惑，得三智中之一切智，其所修位相當于別教之十住位。(二)從空入假觀，又作平等觀，略稱假觀。即不止于真諦之空理，進而建立假之俗諦差別觀。若住空，則與二乘無異，不成佛法，無益于眾生，故觀空不住于空而入于假，此乃知病而識藥、應病而授藥，故稱從空入假觀；言平等者，系由從假入空觀而有此稱。前者乃破假用空，此則破空用假；破用既均等，故言平等觀。修此觀法可斷三惑中之塵沙惑，得三智中之道種智，其所修位相當于別教之十行位。(三)中道第一義諦觀，略稱中道第一義觀、中道觀、中觀。系以空假二觀，方便雙照于真俗二道之觀。即初觀空生死，次觀空涅，見思、塵沙二惑既盡，心無偏著，是故得為雙遮之方便；復因次第用于二觀，觀其二諦，是故得為雙照之方便，如此則顯中道佛性，而為能觀中道之觀，諦觀不二，惑智一如。修此觀法可斷三惑中之無明惑，得三智中之一切種智，其所修位相當于別教之初地。﹝菩薩瓔珞本業經卷上、觀無量壽佛經疏妙宗鈔卷二、觀無量壽佛經疏（智）、法華玄義卷三﹞


