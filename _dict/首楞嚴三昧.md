---
title: 首楞嚴三昧
source: deerpark.app
---
### 佛光大辭典

梵語śūraṃgama-samādhi。即堅固攝持諸法之三昧。為百八三昧之一，乃諸佛及十地之菩薩所得之禪定。又作首楞嚴三摩地、首楞伽摩三摩提、首楞嚴定。意譯作健相三昧、健行定、勇健定、勇伏定、大根本定。大智度論卷四十七（大二五·三九八下）：‘首楞嚴三昧者，秦言健相。分別知諸三昧行相多少深淺，如大將知諸兵力多少。復次，菩薩得是三昧，諸煩惱魔及魔人無能壞者，譬如轉輪聖王主兵寶將，所往至處，無不降伏。’

據首楞嚴三昧經卷上載，首楞嚴三昧非初地乃至九地之菩薩所能得，唯有十地之菩薩能得此三昧。所謂首楞嚴三昧，即修治心猶如虛空、觀察現在眾生之諸心、分別眾生諸根之利鈍、決定了知眾生之因果等一百項。此三昧不以一事一緣一義可知，一切禪定解脫三昧，神通如意無礙智慧，皆攝在首楞嚴中，譬如陂泉江河諸流皆入大海。故菩薩所有禪定皆在首楞嚴三昧，所有三昧門、禪定門、辯才門、解脫門、陀羅尼門、神通門、明解脫門等諸法門悉皆攝在首楞嚴三昧。南本涅經卷二十五謂佛性即首楞嚴三昧，此首楞嚴三昧有五種名：(一)首楞嚴三昧，(二)般若波羅蜜，(三)金剛三昧， (四)師子吼三昧，(五)佛性。首楞，意指一切畢竟；嚴，意即堅。一切畢竟而得堅固名首楞嚴，故稱首楞嚴定為佛性。﹝北本大般涅經卷二十七、梁譯攝大乘論釋卷十一、止觀輔行傳弘決卷三、華嚴經探玄記卷九﹞



### 三藏法數

梵語首楞嚴，華言健相分別；梵語三昧，華言正受，亦云正定。謂菩薩住是三昧，則於諸三昧行相、多少、淺深，悉能分別了知；而一切魔惱，不能破壞，是名首楞嚴三昧。



### 丁福保佛學大辭典

【術語】Śūraṁgamasamādhi，見首楞嚴條。

參照：<a href="/dict/首楞嚴">首楞嚴</a>



