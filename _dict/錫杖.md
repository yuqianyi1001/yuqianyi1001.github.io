---
title: 錫杖
source: deerpark.app
---

**來源：陳義孝佛學常見辭彙**

<p>菩薩頭陀十八物之一，上有四股十二環，表四諦十二因緣之義。比丘向人乞食，到門口，便振動錫杖上的小環作聲，以讓人知道。</p>

**來源：丁福保佛學大辭典**

<p>【物名】十八物之一。梵語，喫棄羅Khakkhara，譯為錫杖，聲杖，嗚杖。錫者，取振時作錫之聲。又有智杖，德杖之德名。有顯密之二意。顯教為乞食或驅蟲也。錫杖經曰：「佛告比丘：汝等當受持錫杖，所以者何？過去未來現在諸佛皆執故。又名智杖，彰顯聖智故。亦名德杖，行功德本故。聖人之表幟，賢士之明記，道法之正幢。」毘奈耶雜事三十四曰：「苾芻乞食入人家，作聲警覺，拳打門扇。家人怪問：何故打破我門？默爾無答。佛言：不應打門，可作錫杖。苾芻不解。佛言：杖頭安環，圓如盞口，安小環子，搖動作聲而警覺。（中略）至不信家，久搖錫時，遂生疲倦，而彼家人竟無出問。佛言：不應多時搖動，可二三度搖。無人問時，即須行去。」十誦律五十六曰：「杖法者，佛在寒園林中住，多諸腹行毒蟲嚙諸比丘。佛言：應作有聲杖，驅遣毒蟲，是名杖法。」四分律五十三曰：「諸比丘道行，見蛇蛆蜈蚣百足，未離欲比丘見皆怖白佛。佛言：聽投錫杖動。」其制法依錫杖經，迦葉佛為二股十二環，釋迦佛為四股十二環。四股十二環表四諦十二因緣。二股十二環表世諦第一諦之二諦與十二因緣。然寄歸傳四曰：「言錫杖者，梵云契棄羅，則是鳴聲之義。古人譯為錫者，意取錫作聲，鳴杖錫杖任情稱。說目驗西方所持錫杖，頭上唯有一股鐵捲，可容三二寸，安其錞管長四五指，其竿用木，麤細隨時，高與肩齊，下安鐵纂，可二寸許，其環或圓或偏，屈合中間可容大指，或六或八，穿安股上，銅鈴任情。元斯制意，為乞食時防其牛犬，何用辛苦擎奉勞心？而復通身總鐵，頭安四股，重滯將持，非常冷澀，非本制也。」密教以為五大所成之法界塔婆，地藏觀音之三昧耶形也。故有六環，以表六大，上頭有五輪之捲形，以表寶塔。</p>

**來源：佛光大辭典**

<p>梵語khakkhara，或 khakharaka。音譯為隙棄羅、吃棄羅。又作聲杖、有聲杖、智杖、德杖、鳴杖、金錫。略稱杖。比丘十八物之一。即比丘行于道路時，應當攜帶之道具。原用于驅趕毒蛇、害蟲等，或乞食之時，振動錫杖，使人遠聞即知。于後世則成為法器之一。大比丘三千威儀卷下列舉持錫杖之因由（大二四·九一九中）：‘一者為蛇蟲故，二者為年老故，三者為分衛故。’四分律卷五十二亦載聽任老比丘持杖。由上引得知，錫杖之設立，非僅為驅遣害蟲等，亦為行乞時用以警覺者，或特為年老者扶身之用。又大比丘三千威儀卷下列舉持錫杖有二十五種限制，如見佛像時，不得使杖頭有聲，乃至不得以杖指人，或畫地作字等。可見其用法之嚴。</p><p>錫杖由錫、木柄、T（又作鐓、，即矛戟等兵器柄下之銅套）三部分組成。錫是杖頭，成塔婆形，附有大環，亦懸數個小環，搖動時，則發‘錫錫’之聲，故錫杖又稱有聲杖。有部毗奈耶雜事卷三十四（大二四·三七五上）：‘杖頭安環，圓如盞口，安小環子搖動作聲，而為警覺。’又向來相傳北印度那揭羅曷國存有佛陀所持之錫杖，如洛陽伽藍記卷五、大唐西域記卷二等所說。</p><p>此外，大日經疏卷六所載阿^梨所傳曼荼羅圖位中，釋迦院列有如來錫杖菩薩，乃將如來所持之物具，予以擬人化。又千手觀音四十手中，有一手持錫杖，稱為錫杖手。八臂不空I索菩薩及地藏菩薩等亦持此物。</p><p>錫杖在我國，自古即有，如續高僧傳卷十六載，北齊僧稠詣懷州西王屋山修禪時，聞兩虎鬥爭，其咆哮響震岩穴，因以錫杖中止彼等之鬥。同書又載，隋代曇詢于山中行，正值二虎相鬥，乃持錫杖驅散之。故古來稱之為解虎錫。</p><p>又僧人行路必持錫杖，往詣諸方，故稱為飛錫、巡錫。在一處止住，稱為留錫、掛錫。景德傳燈錄卷八之五台隱峰禪師鄧氏條載，隱峰于唐元和年中（806～820），登五台山，路經淮西，時官賊交鋒，不決勝負，師乃欲解其患，擲錫空中，飛身而過，兩軍將士仰觀，鬥心頓息。此即有名之飛錫故事。</p><p>日本天台及真言等宗，于法會時，用短柄錫杖，振之以唱梵唄，其唄亦稱錫杖，為四法要之一。此有九條、三條之別。九條有贊頌九節，又稱長錫杖。三條即于贊頌九條之中，誦初二條與最後一條，亦單稱錫杖。</p><p>又世傳‘得道梯橙錫杖經’一卷，專說錫杖之由來，且卷末附錄持錫杖法二十五事。此經于東晉傳入，文句雜沓，而可疑處甚多。四分戒本如釋卷十一，即以此經為偽經。﹝十誦律卷五十六、根本薩婆多部律攝卷十、南海寄歸內法傳卷四亡財僧現條、釋氏要覽卷中、卷下、翻譯名義集卷十八、敕修百丈清規卷下大眾章﹞</p>
