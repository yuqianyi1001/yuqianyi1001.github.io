---
title: 聖性離生
source: deerpark.app
---

### 丁福保佛學大辭典

【術語】唯識作聖性，俱舍作正性，其意一也。生無漏智而斷煩惱，謂為聖性。聲聞緣覺之二乘，入於見道之位，生一分之無漏智，斷分別起之煩惱障。菩薩生一分之無漏智，斷煩惱所知之二障，因而得一分之聖性。永離異性（凡夫）之生，謂為聖性離生。唯識論九曰：「二乘見道現在前時，唯斷一種名得聖性。菩薩見道現在前時，具斷二種名得聖性。」俱舍論二十三曰：「得世第一法，雖住異性生而能趣入正性離生。」四教儀六曰：「聖以正為義，捨凡性入正性。」



### 佛光大辭典

謂生無漏智而斷煩惱，永離異性（凡夫）之生。唯識家稱為聖性離生，俱舍家稱為正性離生。聲聞、緣覺二乘入于見道之位，生一分之無漏智，斷除分別起之煩惱障；菩薩生一分之無漏智，斷除煩惱、所知等二障，因而得一分之聖性，永離凡夫之生，故稱聖性離生。成唯識論卷九（大三一·五二中）：‘二乘見道現在前時，唯斷一種，名得聖性；菩薩見道現在前時，具斷二種，名得聖性。’俱舍論卷二十三（大二九·一二○下）：‘得世第一法，雖住異生位，而能趣入正性離生。’四教義卷六（大四六·七三九上）：‘聖以正為義，（中略）舍凡夫性，得入聖人性。’（參閱‘正性離生’1991）


