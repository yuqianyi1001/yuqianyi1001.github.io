---
title: 華嚴經說時
source: deerpark.app
---

**來源：丁福保佛學大辭典**

<p>【雜語】華嚴經之說時，天台宗與華嚴宗所說各異。天台宗謂華嚴經一部八會，別為前後二分，前分七會為佛成道後三七日間之說法，第八會之後分為其後之說法，華嚴宗謂為成道後第二七日之說法，八會一時說者。法相宗謂是第二七日之說法，同華嚴宗，別前後二分，後分華嚴為後時之說法，與天台宗所說同。探玄記三曰：「一乘本教，要在初時第二七日，更無異說。仍攝前後各無量劫，念念無間，一一念中亦各攝彼前後際劫，亦如帝網重重無盡九世十世之所轉也。」天台法相之說，見華嚴時條。</p><p>參照：<a href="/dict/華嚴時">華嚴時</a></p>
