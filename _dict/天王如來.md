---
title: 天王如來
source: deerpark.app
---

**來源：丁福保佛學大辭典**

<p>【佛名】提婆達多未來成道時之佛名也。彼既生墮無間地獄，當時弟子皆以彼為極惡人。佛言彼為權者。往昔為阿私仙時受持法華經，我於其時依彼聞法華經，故今日得成佛。彼實非惡人，為權誡世人作逆罪耳，故今在地獄。未來必當成道，號天王如來。是法華經提婆達多品所說。經曰：「告諸四眾，提婆達多，卻後過無量劫，當得成佛，號曰天王如來。」</p><p>過去有天王如來，以俗形成佛，是異例也。自在菩薩經下曰：「過去燃燈佛前，威德佛、提沙佛、光明佛前，有佛號天王如來。（中略）是天王佛及諸菩薩不著袈娑，皆著自生淨沙天衣。」智度論曰：「如天王佛，衣服儀容與白衣無異，不須缽食。」</p>

**來源：佛光大辭典**

<p>(一)提婆達多比丘未來成道時之佛名。據法華經提婆達多品所說，提婆達多犯五逆罪，墮無間地獄，佛陀告諸菩薩及天人四眾，謂提婆達多往昔曾為其師，彼實非惡人，為權誡世人而作逆罪，墮于地獄，未來必當成道，號天王如來。</p><p>(二)過去以俗形成佛之佛名。據自在王菩薩經卷下載，此佛為過去燃燈佛、威德佛、提沙佛、光明佛以前之佛，其與眷屬等，皆不著袈裟，而著自生淨妙天衣，亦無結惑，乃成佛之特例。</p>
