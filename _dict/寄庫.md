---
title: 寄庫
source: deerpark.app
---
### 佛光大辭典

即于生前預先焚紙錢、作佛事，寄託冥官，以冀死後取用。此時所焚之紙錢，即稱為寄庫錢。佛祖統紀卷三十三（大四九·三二○下）：‘鄂渚王媼，常買紙錢作寄庫。’龍舒增廣淨土文卷五（大四七·二六五中）：‘予遍覽藏經，即無陰府寄庫之說。奉勸世人，以寄庫所費，請僧為西方之供；一心西方，則必得往生。若不為此，而為陰府寄庫，則是志在陰府，死必入陰府矣！’﹝禪林象器箋錢財門﹞



### 丁福保佛學大辭典

【雜語】遼志曰：「遼俗十月內，五京進紙衣甲器械。十五日，國主與押番臣，密望木葉山，奠酒。用番字書狀同燒化，以奏山神，曰寄庫。」今人焚寓錢於生前，作佛事寄屬冥吏，以冀死後取用，蓋遼俗也。宋無名氏鬼董曰：杭有楊嫗，信庸僧寄庫之說，月為一竹簍，置寓金銀而焚之，付判官掌之。判官者，取十二支之肖似為姓，如寅生則黃判官，丑為田，未為朱，亥為袁，卯為柳，戌為成之類。



