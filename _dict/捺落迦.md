---
title: 捺落迦
source: deerpark.app
---

### 丁福保佛學大辭典

【界名】Naraka，又作Nāraka，即地獄與地獄罪人之梵名也。但諸師多以捺落迦，那落迦混而為一，慈恩分別之而以捺落迦為受苦之處，那羅迦為受苦之人，玄應音義七曰：「梵言泥黎耶，或言泥囉夜，或言那落迦。此云不可樂，亦云非行。謂非法行處也。或在山間，或大海邊，非止地下，言地獄者，一義翻也。」同十曰：「泥犁，或言泥犁耶，亦言泥犁迦，此云無可樂。」同二十三曰：「那羅訶，亦云泥囉夜。此譯有四義：一不可樂，二不可救濟，三闇冥，四地獄。經中言地獄者一義也。」婆沙論一百七十二曰：「有說：捺落，名人。迦，名為惡。惡人生彼處，故名捺落迦。有說：落迦，名可樂。捺，是不義。彼處不可樂，故名捺落迦。」唯識述記五末曰：「捺落迦者，此云苦器，受罪處也。那落迦者，受彼苦者，故二別也。」見地獄條。

參照：<a href="/dict/地獄">地獄</a>



### 佛光大辭典

梵語naraka。音譯那落、那落迦、那羅柯、奈落。譯作苦器、苦具。即指地獄（梵niraya  ）。含有冥、非行、不可樂之意。又據俱舍光記卷八載，捺落，譯為人；迦，譯為惡。人多造惡，顛墜其中，故稱捺落迦。或以‘迦’為‘樂’之異名，‘捺’意為‘無’，‘落’意為‘與’，故‘捺落迦’即為無樂相與；或為不可救濟、不可愛樂等意。（參閱‘地獄’2311）


