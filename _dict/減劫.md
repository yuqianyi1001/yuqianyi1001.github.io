---
title: 減劫
source: deerpark.app
---

### 陳義孝佛學常見辭彙

人壽由八萬四千歲起，每百年減一歲，減至只有十歲，在這減壽的時期，叫做減劫。



### 丁福保佛學大辭典

【術語】於住劫之中由人壽無量歲每百年減一歲，至人壽十歲，為第一之減劫，由是每百年增一歲，至人壽八萬歲，更下至十歲為第二之減劫。如此一上一下，終第十九之減劫，更增至人壽八萬歲，為第二十之增劫，至住劫而終。即第一止於減數，第二十止於增數，中間有十八回之增減。是曰住劫之二十增減。此中由第一至第十九減壽之時期，名減劫，由第二至第二十增壽之時期，名增劫。俱舍論十二曰：此洲人壽，經無量時至住劫初，壽方漸減。從無量減至極十歲，即名為初一住中劫，此後十八皆有增減。謂從十年增至八萬，復從八萬減至十年。爾乃名為第二中劫。次後十七例皆如是，後從十歲增極至八萬歲，名二十劫。一切劫增無過八萬，一切劫減唯極十年。十八劫中一增一減時量，方等初減後增，故二十劫時量皆等。」（八萬者，八萬四千歲之大數也）。



### 佛光大辭典

‘增劫’之對稱。即人壽每百年減一歲，由八萬歲減至十歲所需之時間。佛教之世界觀，認為以人間世界為中心之宇宙有成、住、壞、空四大劫，各大劫又由二十中劫所成。依小乘之說，住劫二十中劫之第一劫中，以人積集惡業之故，人壽每百年減一歲，由八萬歲減至十歲，稱為減劫。其後十八劫之各劫中，人壽由十歲增至八萬歲，復由八萬歲減至十歲，此時期稱為增減劫。第二十劫中，人壽再由十歲增至八萬歲，稱為增劫。大乘則認為二十中劫各有增減，即以中劫各為唯一之增減劫。﹝大毗婆沙論卷一三五、俱舍論卷十二、法苑珠林卷一﹞（參閱‘劫’2811）


