---
title: 寶林傳
source: deerpark.app
---

**來源：丁福保佛學大辭典**

<p>【書名】唐德宗貞元十七年建康沙門慧炬與天竺三藏勝持編禪宗諸祖傳法之讖記及宗師之機緣，名為寶林傳（稽古略三），如七佛之說偈，世尊之拈華，皆寶林之捏造也。而傳燈廣燈等諸錄皆因襲之以為口實。釋門正統四曰：「德宗之末，乃有金陵沙六慧炬，撰寶林傳，誇大其宗。至與僧傳所記，如皂白冰炭之不相入。（中略）鎧庵論之曰：寶林說詭，非特達磨慧可事迹與僧傳不同，其最虛誕無稽而流俗至今猶以為然者，七佛說偈世尊拈華是也。」</p>

**來源：佛光大辭典**

<p>凡十卷。現存七卷，缺七、九、十等三卷。又稱大唐韶州雙峰山曹溪寶林傳、曹溪寶林傳、雙峰山曹侯溪寶林傳。唐代朱陵沙門智炬（或作慧炬）撰于貞元十七年（801 ）。收于宋藏遺珍第二冊（台灣新文豐出版社影印刊行）。韶州曹溪寶林寺為禪宗六祖慧能宣揚禪法之道場，故以為書名，以闡明六祖慧能之法統。內容集錄有關禪宗史，如六祖壇經、五明集、續法傳、光璨錄、歷代法寶記等書之大成，而主張二十八祖之傳承。其後遂有祖堂集、景德傳燈錄、廣燈錄、續燈錄等，下至明教大師契嵩著傳法正宗記、定祖圖等，確定今日所傳二十八祖之說。撰者作此書最大之用意，即在于彰明師子尊者與菩提達磨間之關系，故本書一出，曾遭後世諸方著述非難。</p>
