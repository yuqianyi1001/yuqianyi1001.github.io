---
title: 五大部
source: deerpark.app
---

### 丁福保佛學大辭典

【名數】南山律依憑之註疏，有五種之大部也。俱係道宣律師之撰述：一、四分律刪繁補闕行事鈔三卷（分十二卷），二、四分律含註戒本疏四卷（分八卷），三、四分律刪補隨機羯磨疏四卷（分八卷），四、四分律拾毘尼義鈔三卷（分六卷，後二卷今缺），五、四分比丘尼鈔三卷（分六卷）也。其中前三部，略曰事鈔戒疏業疏，有特稱為三大部者。隨機羯磨疏正源記第一所謂「南山所撰大部凡三，曰刪補鈔戒本鈔及茲疏。」者是。蓋以此三部盡律之要義故也。凡律之要，唯有二事。即所謂止惡與修善。戒疏詳止惡之行相，業疏詳修善之行相，事疏兩明止惡修善之二者。但此三大部，比丘止作之義雖詳。而未明比丘尼之止作，故於尼鈔，更明比丘尼之止作。又行事鈔明行雖審，而於解未盡，故於義鈔審其解。元照校勘義鈔序曰：「事義兩鈔，表裏相資。非事鈔，則行無所憑，失本。非義鈔，則解無以發，昧來。」又妙辨四分比丘尼鈔跋論五部相成之義曰：「我大師示僧，撰事鈔等三大部，示尼，撰此書三卷，於是律之燈稍熾。」皆其義也。



### 佛光大辭典

指五種大部。(一)大乘經中之五種大部經典。又稱五部大乘經。乃開元釋教錄對大乘經典所作之分類。即：(一)般若部，凡二十一部，七三六卷，七十三帙。(二) 寶積部，凡八十二部，一六九卷，十七帙。(三)大集部，凡二十四部，一四二卷，十四帙。(四)華嚴部，凡二十六部，一八七卷，十八帙。(五)涅部，凡六部，五十八卷，六帙。五大部之外，錄重譯及單譯經四○四經，八八一卷，包括法華、金光明、維摩、楞伽、觀無量壽、大日等諸經。其後貞元等諸錄皆依此分類。﹝開元釋教錄卷十、卷十一、卷十二、正訛集、開元釋教錄略出卷一、貞元新定釋教目錄卷十九、卷二十、至元法寶勘同總錄卷一﹞

(二)全部大乘經分類為五種大部。即：(一)華嚴部，(二)方等部，(三)般若部，(四)法華部， (五)涅部。出于閱藏知津。乃智旭依天台宗之五時教判所立者，將開元錄所分之寶積、大集二部攝屬方等，別立法華部，又五大部外之重單譯經亦大多攝入方等部中。大日本縮刷大藏經主要依此分類，其中，華嚴部收二十八部，二三三卷。方等部收三六三部，一一三三卷。般若部收二十九部，七四七卷。法華部收十四部，五十七卷。涅部收十六部，一二一卷。﹝閱藏知津卷一、大日本校訂縮刷大藏經目錄﹞

(三)南山律師道宣撰述之五大部注疏。此五大部為：(一)四分律刪繁補闕行事鈔三卷（今分十二卷），(二)四分律含注戒本疏四卷（今分八卷），(三)四分律刪補隨機羯磨疏四卷（今分八卷），(四)四分律拾毗尼義鈔三卷（今分六卷，後二卷今缺）、(五)四分比丘尼鈔三卷（今分六卷）。﹝四分律隨機羯磨疏正源記卷一、八宗綱要卷上﹞


