---
title: 迦毘羅
source: deerpark.app
---

**來源：丁福保佛學大辭典**

<p>【人名】Kapila，外道名。又云迦比羅，迦毘梨，劫毘羅等。譯曰黃頭，赤色等。數論派之祖。立二十五諦之義。百論疏上中曰：「迦毘羅，此云黃頭仙，亦云金頭。頭有金色，故以名之。金七十論云：迦毘羅，此云赤色仙，劫初時，從空而出。」玄應音義二十三曰：「迦比羅，此云赤色，謂赤色仙人也。造僧佉論，說二十五諦義者。」慧琳音義二十六曰：「迦比羅，此云黃頭仙人。」賢愚經九曰：「迦毘梨，晉云黃頭。」唯識述記一末曰：「有外道名劫比羅，古云迦毘羅，訛也。此云黃赤，鬢髮面色並黃赤故。今西方貴婆羅門種皆黃赤色也。」立此數論之宗義，非實際的人物，蓋神話的架空人也。</p><p>【異類】鬼神名。孔雀王咒經下列東方四夜叉中曰：「迦毘羅，梁言黃色。」文句私記十本曰：「入唐常曉法師真言錄中云：大聖迦毘羅神王像一軀，右神者是如來化身。秦代羅什，昔周五天，感得此神。」釋氏要覽下曰：「伽毘羅神像，法秀禪師，元嘉年中，初至建業。憩祇桓寺，畫此神像，於今效之。」</p><p>【地名】城或國名。迦毘羅婆蘇都之略。</p><p>參照：<a href="/dict/迦毘羅婆蘇都">迦毘羅婆蘇都</a></p>
