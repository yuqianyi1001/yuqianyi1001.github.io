---
title: 掉舉
source: deerpark.app
---

### 法相辭典

★瑜伽十一卷四頁雲：掉舉者：謂因親屬尋思，國土尋思，不死尋思，或隨憶念昔所經歷戲笑歡娛所行之事，心生動騰躍之性。

★二解顯揚一卷九頁雲：掉舉者：謂依不正尋求，或復追念曾所經見戲樂等事，心不靜息為體。能障奢摩他為業。乃至增長掉舉為業。如經說：汝為掉動，亦復高舉。乃至廣說。

★三解成唯識論六卷十七頁雲：雲何掉舉？令心于境、不寂靜為性。能障行舍、奢摩他、為業。有義、掉舉、貪一分攝。論唯說此是貪分故。此由憶昔樂事生故。有義、掉舉、非唯貪攝。論說掉舉、遍染心故。又掉舉相、謂不寂靜。說是煩惱共相攝故。掉舉離此，無別相故。雖依一切煩惱假立；而貪位增，說為貪分。有義、掉舉、別有自性。遍諸染心。如不信等。非說他分、體便非實；勿不信等、亦假有故。而論說為世俗有者；如睡眠等，隨他相說。掉舉別相，謂即囂動。令俱生法，不寂靜故。若離煩惱，無別此相；不應別說障奢摩他。故不寂靜，非此別相。

★四解雜集論一卷十七頁雲：掉舉者：謂貪欲分，隨念淨相，心不寂靜為體；障奢摩他為業。隨念淨相者：謂追憶往昔，隨順貪欲戲笑等故；心不寂靜。

★五解五蘊論五頁雲：雲何掉舉？謂心不寂靜為性。

★六解廣五蘊論十一頁雲：雲何掉舉？謂隨憶念喜樂等事，心不寂靜為性。應知憶念先所遊戲歡笑等事，心不寂靜。是貪之分。障奢摩他為業。

★七解俱舍論四卷五頁雲：掉、謂掉舉。令心不靜。

★八解法蘊足論八卷十四頁雲：雲何掉舉？謂心不寂靜、掉舉、等掉舉、心掉舉性，總名掉舉。

★九解界身足論上三頁雲：掉舉雲何？謂心不寂靜、不極寂靜、不寂靜性、囂舉、等囂舉，心囂舉性，是名掉舉。

★十解品類足論三卷二頁雲：掉舉雲何？謂心不寂靜、心不怕、心不寧謐、掉動飄舉、心躁擾性，是名掉舉。

★十一解發智論二卷九頁雲：雲何掉舉？答：諸心不寂靜、不止息、輕躁掉舉、心躁動性，是謂掉舉。



**來源：三藏法數**

掉舉者，搖動也。謂心念動搖，不能攝伏，於諸禪觀無由成就也。



### 丁福保佛學大辭典

【術語】見掉條。

參照：<a href="/dict/掉">掉</a>



### 佛光大辭典

梵語auddhatya，巴利語 uddhacca。心所名。指心浮動不安之精神作用，為‘幹頡□□猿啤＞閔嶙諞源誦乃屬大煩惱地法之一，十纏之一；唯識宗則以之為隨煩惱之一。此外，惡作與掉舉合稱掉悔蓋，為五蓋之一。就此心所之所障，有部及阿毗達磨雜集論、成唯識論皆以之障定；經部及瑜伽師地論之說，則以之障慧。又于發智論卷二、大毗婆沙論卷三十七論中，心之掉舉、惡作，就相應、不相應之關系分為四種，即心雖掉舉與惡作不相應、心雖有惡作與掉舉不相應、心有掉舉亦與惡作相應、心無掉舉亦與惡作不相應。又大毗婆沙論卷四十二，以掉舉、心亂恆展轉相應，關于其體之異同，有諸種說法。﹝俱舍論卷四、成唯識論卷六﹞（參閱‘幹頡4578、‘隨煩惱’6353）


