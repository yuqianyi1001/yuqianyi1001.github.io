---
title: 五類說法
source: deerpark.app
---
### 佛光大辭典

將華嚴經一經說法之類別分為五種，稱為五類說法。依華嚴經疏卷一載，即：(一)佛說，如阿僧只品、隨好品等為佛所親說。(二)菩薩說，如十住、十行、十回向等品為諸大菩薩所說。(三)聲聞說，如入法界品之初，乃聲聞乘之人蒙佛力加被而說者。(四)眾生說，如梵天之贊偈等。又眾生與諸佛，其體不二，故佛所說法，亦即眾生說。(五)器界說，如菩提樹等能演說法音。器界，指草木、國土等，即由如來不思議之神力所變現。又舊華嚴經卷三十三普賢菩薩行品列舉佛說、菩薩說、剎說、眾生說、三世一切說，亦為五類說之一種。﹝華嚴經疏演義鈔卷八、教乘法數卷十七﹞



### 三藏法數

﹝出華嚴經疏﹞ 〔一、佛說〕，佛說者，謂一切經法，皆是佛說也。然華嚴一經，亦通菩薩、聲聞等共說，此言佛說者，如阿僧祇品、隨好品，乃是如來親口宣說也。（梵語阿僧祇，華言無數。） 〔二、菩薩說〕，菩薩說者，謂諸大菩薩，互相宣說，以顯主伴互融也。如華嚴經中，十住、十行、十迴向等品，皆是菩薩所說也。（十住者，發心住、治地住、修行住、生貴住、方便具足住、正心住、不退住、童真住、法王子住、灌頂住也。十行者，歡喜行、饒益行、無瞋恨行、無盡行、離癡亂行、善現行、無著行、尊重行、善法行、真實行也。十回向者，救一切眾生離眾生相回向、不壞回向、等一切佛回向、至一切處回向、無盡功德藏回向、隨順平等善根回向、隨順等觀一切眾生回向、真如相回向、無縛解脫回向、法界無量回向也。） 〔三、聲聞說〕，聲聞說者，謂聲聞之人，佛力加被，亦能說法也。如華嚴經中法界品，初即是聲聞所說也。 〔四、眾生說〕，謂眾生亦能說法者，由眾生諸佛，體本不二，佛所說法，即眾生說；眾生說法，即諸佛說，是名眾生說也。 〔五、器界說〕，器界者，世界如器，即國土也。謂器界亦能說法者，即如來不思議神力而變現也。如華嚴經，菩提樹等能作佛事。又如極樂國土，水鳥樹林雲臺寶網，皆演妙音是也。（梵語菩提，華言道。菩提樹等能作佛事者，謂菩提樹及光明寶網，皆能演說法音也。）



### 丁福保佛學大辭典

【名數】華嚴一經中有五類之說法：一、佛說，本經中如阿僧祇品隨好品佛之親宣也。二、菩薩說，本經中如十住十行十迴向等品諸大菩薩之說也。三、聲聞說，本經中如法界品之初，聲聞之人，以佛之加被而說法。四、眾生說，梵天之讚偈等也。五、器界說，菩提樹等能演法音。見華嚴經疏一。



