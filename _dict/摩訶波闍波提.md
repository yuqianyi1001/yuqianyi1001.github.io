---
title: 摩訶波闍波提
source: deerpark.app
---
### 丁福保佛學大辭典

【人名】Mahāprajāpati，又作摩訶鉢剌闍鉢底，鉢邏闍鉢底，波闍鉢提，波闍波提。譯曰大愛道，大生主。佛之姨母名。法華文句二曰：「波闍波提，此翻大愛道，亦云憍曇彌，此云眾主。」西域記六曰：「佛姨母鉢邏闍鉢底，唐言生主，舊云波闍波提訛也。」法華玄贊一曰：「摩訶鉢剌闍鉢底，此云大勝生主。佛母有三，此為小母。大術生佛七日命終，此尼養佛。大術姊妹之類，故號為姨母。大勝生主本梵王名，一切眾生皆彼子故，從彼乞得，因以為名。」俱舍光記十四曰：「摩訶此云大，波闍此云生，波提此云主。」



