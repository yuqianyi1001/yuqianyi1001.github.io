---
title: 日月燈明佛
source: deerpark.app
---

### 丁福保佛學大辭典

【佛名】此佛光明，在天如日月，在地如燈，故名。過去世有二萬日月燈明佛同名相繼出世而說法華經。見法華經序品。



### 佛光大辭典

日月燈明，梵名Candra -sūrya-pradīpa 。又作燈明佛。乃于過去世中出現宣說法華經之佛。其光明在天如日月，在地如燈，故得此名。據法華經卷一序品載，過去世有二萬日月燈明佛，同名相繼出世，而說法華經。五千五百佛名神咒除障滅罪經亦出其名，謂能持彼佛名號，不生于諸惡趣中。又佛本行集經卷一記六萬諸佛皆同號燈明如來。大佛頂首楞嚴經卷五則謂彌勒往昔曾從日月燈明佛出家。﹝佛名經卷一（失譯）、法華經玄義卷一上、法華經文句卷二下、四明尊者教行錄卷四﹞


