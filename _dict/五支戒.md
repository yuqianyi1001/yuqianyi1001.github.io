---
title: 五支戒
source: deerpark.app
---
### 佛光大辭典

由大涅心一理之根本所開出之五種支末事戒。即根本業清淨戒、前後眷屬餘清淨戒、非諸惡覺覺清淨戒、護持正念念清淨戒、回向阿耨多羅三菩提戒。南本涅經卷十一聖行品說之。依淨影之涅義記卷五所釋：(一)根本業清淨，謂離其根本不善業道。(二)前後眷屬餘清淨，謂離其業道之前後方便。(三)非諸惡覺覺清淨，謂離八惡覺。(四)護持正念念清淨，謂修六念心，助成戒行。(五)回向阿耨多羅三菩提，謂用戒求佛。寶亮則將五支戒配之于大小乘諸戒，以小乘四重戒為根本業清淨戒，第二篇以下，即四重之餘為前後眷屬餘清淨戒，不起三毒與不犯菩薩戒為非諸惡覺覺清淨戒，不犯四十輕戒為護持正念念清淨戒，上四戒回向菩提為回向阿耨多羅三藐三菩提戒。天台智則以四重或十善性戒為根本業清淨戒，偷蘭遮等餘四篇為前後眷屬餘清淨戒，定共戒為非諸惡覺覺清淨戒，道共戒為護持正念念清淨戒，大乘戒為回向阿耨多羅三藐三菩提戒。﹝涅經集解卷二十七、四念處卷三、涅經會疏卷十一、止觀輔行傳弘決卷四之一﹞



### 丁福保佛學大辭典

【名數】五種支條之戒也。謂大涅槃心一理根本開出之支末事戒，有五種之別：一、根本業清淨戒，二、前後眷屬餘清淨戒，三、非諸惡覺覺清淨戒，四、護持正念念清淨戒，五、回向阿耨多羅三菩提戒，大涅槃經第十一聖行品之所說也。淨影之涅槃義記第五上釋之曰：「根本業清淨者，離其根本不善業道前後眷屬。餘清淨者，離其業道前後方便，非諸惡覺。覺清淨著，離八惡覺，護持正念。念清淨者，修六念心，助成戒行。回向阿耨三菩提者，用戒求佛也。此等分別，如雜心論。」寶亮配之於大小乘諸戒，小乘四重戒，為根本業清淨戒，第二篇以下，即四重之餘，為前後眷屬餘清淨戒，不起五毒等，不犯菩薩戒，為非諸惡覺覺清淨戒，不犯四十輕戒，為護持正念念清淨戒，上四戒回向菩提，為回向阿耨多羅三藐三菩提戒，天台以四重或十善性戒為根本業清淨戒，偷蘭遮等餘四篇為前後眷屬餘清淨戒，定共戒為非諸惡覺覺清淨戒，定共戒為護持正念念清淨戒，大乘戒為回向阿耨多羅三藐三菩提戒。章安配於三聚淨戒，前二者為攝律儀戒，次二者為攝善法戒，後一者為攝眾生戒。出於涅槃經集解，法華玄義，釋籤私記等。



