---
title: 六度滿相
source: deerpark.app
---
### 佛光大辭典

謂布施、持戒、忍辱、精進、禪定、智慧等六度修行完滿之相。如屍毗王代鴿割肉飼鷹，為布施之滿相；普明王持不妄語戒，七日屆滿而舍國就死，為持戒之滿相；羼提仙人受迦梨王截斷手、足、耳、鼻，其心不動不恨，為忍辱之滿相；大施太子為救國人而抒海水，雖斷壞筋骨，終不懈怠，為精進之滿相；尚^梨修第四禪定，于樹下兀然不動，鵲鳥于其頂上築巢，為禪定之滿相；劬濱大臣分閻浮提地為七分，以平息諍端，為智慧之滿相。﹝俱舍論卷十八、止觀輔行傳弘決卷三之二、觀音玄記卷下、天台四教儀﹞



### 丁福保佛學大辭典

【雜語】修六度各有滿時。尸毘王代鴿者，布施之滿也。普明王捨國者，戒之滿也。羼提仙人割肉無恨者，忍之滿也。大施太子抒海并讚佛者，精進之滿也。尚闍梨鵲巢頂上者，禪定之滿也。劬嬪大臣分地息諍者，智之滿也。見俱舍論十八，輔行三之二，觀音玄記下，四教儀。



