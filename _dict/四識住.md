---
title: 四識住
source: deerpark.app
---

### 陳義孝佛學常見辭彙

色識住、受識住、想識住、行識住。因上述四蘊為識所依所住，故名為識住。



### 法相辭典

★如識住差別中說。

★二解　瑜伽十四卷十頁雲：又有四種于生死中諸識流轉所依足蹟，謂于諸色見已趣向。由貪愛故，取為所緣、所依境界，俱有建立。如于諸色，于受想行，當知亦爾。

★三解　俱舍論八卷十頁雲：復有餘經說四識住，其四者何？頌曰：四識住當知，四蘊唯自地，說獨識非住，有漏四句攝。論曰：如契經言：識隨色住，識隨受住，識隨想住，識隨行住，是名四種。如是四種，其體雲何？謂隨次第有漏四蘊。又此唯在自地非餘。識所依著，名識住故，非于異地色等蘊中識隨愛力依著于彼。如何不說識為識住？由離能住，立所住故，非能住識，可名所住，如非即王，可名王座。或若有法，識所乘禦，如人船理，說名識住，非識即能乘禦自體，是故不說識為識住。毗婆沙師所說如是。若爾，何故餘契經言：于識食中有喜有染，有喜染故，識住其中，識所乘禦？又如何言：前七識住，五蘊為體？雖有是說，而于生處所攝蘊中不別分析，總生喜染故。識轉時，亦名識住。非獨說識。然色等蘊一一能生種種喜染，令識依著，獨識不然，故言非住。是故于此四識住中，識非識住，于餘可說。又佛意說：此四識住，猶如良田，總說一切有取諸識猶如種子，不可種子立為良田。仰測世尊，教意如是。又法與識，可俱時生，為識良田，可立識住。識蘊不爾，故非識住。

★四解　集異門論八卷十頁雲：四識住者，一、色識住，二、受識住，三、想識住，四、行識住。雲何色識住？答：若色有漏，隨順諸取。于彼諸色，若過去，若未來，若現在，或生起欲，或貪，或嗔，或癡，或隨一一心所隨煩惱，是名色識住。受、想、行、識住，廣說亦爾。

★五解　大毗婆沙論一百三十七卷三頁雲：四識住者，如契經說。一、色隨識住，二、受隨識住，三、想隨識住，四、行隨識住。色隨識住者，謂色有漏，隨順于取有情數攝；行隨識住亦爾。受隨識住者，謂受有漏，隨順于取想；隨識住亦爾。有餘師說：色隨識住者，謂色有漏隨順于取有情數、非有情數攝；行隨識住亦爾。受、想隨識住如前說。問：有情數蘊，說為識住，此事可爾。非有情數蘊，雲何名識住？答：有多種識住，謂相應識住、俱有識住、所依識住、所緣識住、所行識住，非有情數蘊，是識所緣，故名識住。已說自性，應說因緣。何因緣故，說名識住？答：識于此中住，等住近住，故名識住。如馬等所住，名馬等住。有說此中喜所潤識增長廣大，故名識住。有說此中愛所潤識攝受不離，故名識住。有說此中諸有漏識隨順取識生起執著，安住增長，故名識住。問：何故無漏法不立識住？答：諸無漏法，無識住相故。復次，若法能增益有，能攝受有，能住持有，立為識住。諸無漏法，能損減有，能違害有，能破壞有，故非識住。復次，若法乃至是身見事，乃至墮苦集諦，立為識住。諸無漏法，乃至非身見事，乃至不墮苦集諦，故非識住。有說若法喜所潤識，于中增長廣大，立為識住，諸無漏法與此相違，故非識住。有說若法愛所潤識，于中攝受不離，立為識住，諸無漏法則不如是，故非識住。有說若法諸有漏識，隨順取識于中，生起執著，安住增長，立為識住，諸無漏法與此相違，故非識住。問：何故識非識住？答：為識，故立識住。如為王，故立王座；如王座、王床、王路亦爾。如王非路，路非王。是王所行，故名王路。如是，識非住，住非識，是識所止，故名識住。是故識非識住。有說若法識所乘禦，如象馬船，人所乘禦，彼法立識住非識，乘禦于識故，識非識住。復次，若法與識，俱生、俱住、俱滅，于識有用，立為識住，識于識不爾。有說識住法爾，與識俱在現在，是識所住，非識與識得有此事。問：自識、他識，俱在現在，何不展轉立識住耶？答：自識于自識，非識住故；于他識，亦非無異相故。復次，于自識親，尚非識住，況于疏遠。有說若法與識，三和合生，互有作用，立為識住。非識與識三和合生，互有作用，故非識住。由自分識，于中住故，自分諸蘊得識住名。謂欲界蘊，欲界識所住；色界蘊，色界識所住；無色界蘊，無色界識所住；初靜慮蘊，初靜慮識所住；乃至非想非非想處蘊，非想非非想識所住。問：生欲界，起色無色界無漏心現在前，現在二蘊是識住不？答：應言是識住。問：無同分識于中止住，雲何名識住？答：得識住相故。謂同分識，餘緣故不生。非此不能生，故亦名識住。如泉池側，置象、馬、魚、師子等口，以為注道。水不行時，非此為障。水若行者，為作所依；雖水不行，亦名注道。彼亦如是。



### 三藏法數

﹝出寶積經﹞ 〔一、色識住〕，色即眼根所對之色。謂內意識緣於外色之時，識於色中，生喜住著，故名色識住。 〔二、受識住〕，受即領納之義。謂意識領納六塵之時，識於受中，生喜住著，故名受識住。（六塵者，色塵、聲塵、香塵、味塵、觸塵、法塵，以其能染，故名塵也。） 〔三、想識住〕，想即思想。謂意識想起六塵相貌之時，識於想中，生喜住著，故名想識住。 〔四、行識住〕，造作之心，名為行。謂意識起諸行時，識於行中，生喜住若（編者註：「若」字誤，應為「著」），故名行識住。



### 丁福保佛學大辭典

【名數】一，色識住。二，受識住。三，想識住。四，行識住。即以有漏自身中之四蘊為體。此四蘊是識所依也，是識所著也，彼四蘊為識之所依所著，而使識起，故名為識住。見俱舍論八。

【術語】見識住條。

參照：<a href="/dict/識住">識住</a>



### 佛光大辭典

梵語catasro vijñāna-sthitayaḥ，巴利語catasso viññāṇa-ṭṭhitiyo。又作四識處。謂‘識’攀緣于色、受、想、行等四蘊而依住之；分別稱為：色識住、受識住、想識住、行識住。亦即在五蘊之中，第五之識蘊依著于前四之色、受、想、行四蘊，攀緣愛著之，隨增喜貪，且以色、受、想、行等四蘊為其住處；如‘色識住’即心識依色蘊生愛著而依住，乃至‘行識住’為心識依行蘊生愛著而依住。此一‘識住’之情形僅限于有漏之五蘊；若于無漏法中，則無‘識住’之作用。又依大毗婆沙論之說，識住僅限于有情生命，而不通于非情之生命。﹝雜阿含經卷二、長阿含經卷八、集異門足論卷八、瑜伽師地論卷五十四、大毗婆沙論卷一三七、阿毗曇心論卷五、大乘義章卷八本﹞


