---
title: 三自性
source: deerpark.app
---
### 三藏法數

﹝出顯揚聖教論﹞ 〔一、遍計自性〕，謂眾生迷惑，不了諸法本空，妄於我身及一切法，周遍計度，一一執為實有，故名遍計自性。 〔二、依他自性〕，謂所有諸法，皆依眾緣相應而起，都無自性，唯是虛妄，故名依他自性。 〔三、圓成自性〕，謂真如自性，不遷不變，圓滿成就，故名圓成自性。



### 法相辭典

★顯揚六卷一頁雲：三法者：謂三自性。一、遍計所執自性。二、依他起自性。三、圓成實自性。遍計所執自性者：謂依名言，假立自性。為欲隨順世間言說故。依他起自性者：謂從緣所生法自性。圓成實自性者：謂諸法真如。聖智所行，聖智境界，聖智所緣。為欲證得極清淨故。為令一切相及粗重二縛，得解脫故。為欲引發諸功德故。

★二解　顯揚十六卷四頁雲：三自性者：謂遍計所執自性，依他起自性，圓成實自性。遍計所執者：所謂諸法依因言說所計自體。依他起者：所謂諸法依諸因緣所生自體。圓成實者：所謂諸法真如自體。



### 陳義孝佛學常見辭彙

依他起自性、計所執自性、圓成實性。諸法無自性，即諸法畢竟空，故三自性即三無性。三性本不可立，然為悟他故，設此三自性以說明之。見三性條。



### 丁福保佛學大辭典

【名數】一徧計自性。二依他自性。三圓成自性。見三性條附錄。

參照：<a href="/dict/三性">三性</a>



