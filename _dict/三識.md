---
title: 三識
source: deerpark.app
---
### 佛光大辭典

(一)類別八識為三種，是為三識。此系四卷楞伽經卷一所說。(一)真識，指自性清淨真淨之識，即淨分之第八阿賴耶識；此識能了別真實之自體。(二)現識，指所藏之種子變現根身與世界之識，即染分之第八阿賴耶識；然亦有以第七末那識能了別妄相，而別為妄識者。(三)分別事識，指起六塵等諸境分別之識，即六、七二識；然亦有以前六識能了別事相，而別為分別事識者。此外，十卷楞伽經卷二亦舉出轉相識、業相識、智相識等三識之說。﹝維摩經玄疏卷五、中觀論疏卷七本、大乘起信論義疏卷上之下、大乘義章卷三末、卷十三﹞（參閱‘八識’316）

(二)指天台宗所立九識之後三識，即第九清淨識之阿摩羅識、第八無沒識之阿賴耶識與第七分別識之末那識。金光明經玄義卷上（大三九·四上）：‘雲何三識？識名為覺了，是智慧之異名爾。庵摩羅識是第九不動識，若分別之，即是佛識；阿梨耶識即是第八無沒識，猶有隨眠煩惱與無明合，別而分之，是菩薩識；（中略）阿陀那識是第七分別識，訶惡生死，欣羨涅，別而分之，是二乘識。’又法華玄義卷五下以此三識類通真性、觀照、資成等三軌，且廣亙十種三法，亦即三識、三軌乃至三道，皆同體異名，同為三千三諦圓具之妙法，是故法法圓通融即。﹝法華玄義釋簽會本卷五下、止觀輔行傳弘決卷三之一、法華玄義私記卷五末﹞（參閱‘十種三法’483、‘三軌’591、‘阿摩羅識’3671）



### 三藏法數

﹝出楞伽經﹞ 識，即心識也。以心有真有妄，故有三識之不同焉。 〔一、真識〕，真識者，謂自性清淨心也。蓋第八阿賴耶識，通真通妄，妄即是染，真即是淨。今言淨分，故名真識也。（梵語阿賴耶，華言藏識，謂能含藏一切善惡種子故也。） 〔二、現識〕，現謂變現，即能生諸法之本也。此言第八識含藏一切善惡種子，變現根身世界，故名現識也。（根身者，眼等諸根也。） 〔三、分別識〕，分別識者，謂於六塵等種種諸境而起分別也。此言由第七末那識，傳送第六意識，能起分別，故名分別識也。（六塵者，色塵、聲塵、香塵、味塵、觸塵、法塵也。梵語末那，華言意，謂能分別思量也。）

﹝出翻譯名義﹞ 〔一、末那識〕，梵語末那，華言染汙意。染汙者，謂我癡、我見、我慢、我愛四惑常俱。意者，謂常思慮第八識，度量為我，即第七識也。 〔二、阿賴耶識〕，梵語阿賴耶，華言藏識。謂此識能含藏善惡諸法種子，即第八識也。 〔三、菴摩羅識〕，梵語菴摩羅，華言清淨。識，翻譯名義云：第八阿賴耶，若至我見永不起位，即捨賴耶之名，別受清淨之稱，即第九識也。（我見永不起者，謂諸惑淨盡也。）



### 陳義孝佛學常見辭彙

１．真識、現識、分別事識。真識就是我們的自性清淨心，也就是離生滅相的真心；現識就是能變現的識，也就是阿賴耶識，因它含藏一切的善惡種子，能變現根身世界；分別事識就是依阿賴耶識而生的眼耳等六識，在六塵境界中起種種的分別。２．指末那識、阿賴耶識、奄摩羅識。



### 丁福保佛學大辭典

【名數】楞伽經所說：一，真識，如來藏也，又自性清淨心也。離生滅相之真心也。起信論名之為心，亦名如來藏。性宗唯識不立此識。二，現識，又名藏識。真心與無明和合而生染淨法之識體也。起信論所謂阿梨耶識之業轉現三細也，唯識論所謂阿賴耶識也。但彼不立真妄和合之義。三，分別事識，名轉識。緣現識而生之眼等六識也。起信亦名分別事識。楞伽經一曰：「略說有三種識，廣說有八相，何等為三？謂真識、現識、分別事識。」

【術語】就心識之真妄而立三識之不同：一、真識，自性清淨心也。第八阿賴耶識，通真不通妄。妄者染，真者淨也。謂其淨分也。二、現識，變現之意也。第八識，含藏一切善惡種子，而變現根身世界。故名。三、分別識，於六塵等種種之諸境而起分別也。第七末那識由傳送第六意識而起分別，故名。見楞伽經。

末那識，阿賴耶識，奄摩羅識之稱。見翻譯名義集。



