---
title: 底沙佛
source: deerpark.app
---
### 佛光大辭典

底沙，梵名Tiṣya  ，巴利名Tissa  。釋尊于過去世修百劫相好業時所遇之佛。又作底砂佛、帝沙佛、提沙佛、補砂佛、弗沙佛。據俱舍論卷十八所載，釋尊于過去世三阿僧o劫修行成滿後，更勇猛精進修行百劫相好業之際，適逢底沙佛坐于寶龕中，入火界定，威光赫奕，特異于常，遂專誠瞻仰，翹足而立，經七日七夜而不倦怠，淨心以妙伽他贊彼佛（大二九·九五中）：‘天地此界多聞室，逝宮天處十方無，丈夫牛王大沙門，尋地山林遍無等。’由此，乃超越九劫，而以九十一劫成正覺。﹝佛本行集經卷四、大智度論卷四、金光明最勝王經疏卷九、玄應音義卷二十五﹞



### 丁福保佛學大辭典

【佛名】Tiṣya，又作弗沙Puṣya，佛名。原為星。以星為佛名。釋尊百劫之修相中，逢此佛，翹足讚偈，因超九劫。詳見底沙項。

參照：<a href="/dict/底沙">底沙</a>



