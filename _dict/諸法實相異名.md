---
title: 諸法實相異名
source: deerpark.app
---
### 佛光大辭典

于諸經論中，對一切諸法之真實體相，有各種不同之名稱。如涅經稱之為佛性，華嚴經稱之為法界，勝N經則稱為如來藏、自性清淨心，大品般若經稱為般若、法性，楞伽經稱為八識，首楞嚴經稱為首楞嚴三昧，法華經稱為一道、一乘，維摩經稱為無住、實際等；又有稱之為大菩提、大涅、畢竟空、中道，及真如、真諦、第一義諦、真善妙色、中實理心、微妙寂滅等。雖有如上之各種異名，然實相一理。﹝大智度論卷三十三、大乘玄論卷三、法華經玄義卷八下、卷九上﹞



### 丁福保佛學大辭典

【雜語】諸法實相，有種種之語。智度論三十三曰：「如法性實際，此三皆是諸法實相異名。」大乘玄論三曰：「大聖隨緣善巧於諸經中說名不同，故於涅槃經中名為佛性；則於華嚴名為法界；於勝鬘中名為如來藏、自性清淨心；楞伽名為八識；首楞嚴經名首楞嚴三昧；法華名為一道、一乘；大品名為般若、法性；維摩名為無住、實際；如是等名，皆是佛性之異名也。」日本慧心之自行略記曰：「此一實理名大菩提，亦名大涅槃，亦名畢竟空，亦名如來藏，亦名中道，亦名法身，亦名法性，亦名真如，亦名真諦，亦名第一義諦，雖有如是種種異名，但實相一理。」



