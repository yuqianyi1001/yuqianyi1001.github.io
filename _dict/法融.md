---
title: 法融
source: deerpark.app
---
### 佛光大辭典

(一)（594～657）唐代禪僧。為牛頭宗之開祖，世稱牛頭法融。潤州延陵（江蘇鎮江）人，俗姓韋。十九歲即盡通經史，偶閱般若經，遂皈信佛法。更入茅山依炅法師出家，二十年中，專精匪懈，入大妙門。貞觀十七年（643），于牛頭山幽棲寺北岩下別立禪室，潛修禪觀，淨侶四至，百有餘人。道信聞之，往付所受僧璨之頓教法門。此後，以此山為中心之法系稱為牛頭宗，至慧忠為止，稱牛頭六祖，其勢盛極一時，至宋代以後漸衰。

師嘗于貞觀二十一年講法華經于岩下，天雨寶花。永徽三年（652），邑宰請至建初寺講大品般若，地忽大動。講畢歸山。至顯慶元年（656），入建初寺振弘法道。二年正月，于講所入寂，世壽六十四。弟子道綦、道憑、智岩等，而由智岩承襲其衣缽。﹝續高僧傳卷二十六、景德傳燈錄卷四、佛祖統紀卷三十九、佛祖歷代通載卷十二﹞

(二)（747～835）唐代北宋禪僧。四川閬中人，俗姓嚴。十三歲出家，為長樂寺慧休之弟子。通曉經論，精嫻戒律，曾講說南山律鈔。其後雲水修行，見嵩岳普寂之弟子舉揚禪道，乃師事之，受付心法。居江西弋陽福寧寺，參學者甚眾。文宗太和九年示寂，世壽八十九。﹝宋高僧傳卷二十九、景德傳燈錄卷四﹞



### 丁福保佛學大辭典

【人名】牛頭山法融禪師，潤州韋氏子。年十九，投茅山落髮。後入牛頭山北巖之石室，靜坐觀心。適四祖踵至。問曰：觀是何人？心是何物？師無對。遂延祖入庵。祖見虎狼圍繞作怖畏勢，師曰猶有這個在。祖於師座上書一佛字，師竦然，不敢坐。祖曰：猶有這個在。師乃稽首請益。祖為說法要。且曰：吾受燦大師頓教法門，今付於汝。向後當有達者，紹汝元化。自爾法席大盛。後得上首智巖，付囑法印。明年正月十三日，不疾而化。



