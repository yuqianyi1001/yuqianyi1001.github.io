---
title: 三人婬女夢
source: deerpark.app
---
### 丁福保佛學大辭典

【傳說】佛在世有三人為伯仲季，聞毗耶離國有婬女，名菴羅婆利。舍婆提國有婬女，名須蔓那。王舍城有婬女，名優鉢羅槃那。三人各聞彼女端正無比，晝夜專念，染著於心，便於夢中與彼從事。覺已，心念彼不來，我亦不往，而婬事得辦，因此悟一切諸法皆如是耶。於是到颰陀婆羅菩薩所而問是事。颰陀婆羅答言諸法實爾，皆自念生。菩薩為其方便說法。三人即得不退地。見智度論七。



