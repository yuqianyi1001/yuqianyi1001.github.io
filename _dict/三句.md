---
title: 三句
source: deerpark.app
---
### 佛光大辭典

禪宗諸家為表現禪之宗旨而用以開示接引學人之語。可視為各家精粹代表：(一)雲門三句：指雲門文偃之‘函蓋乾坤、目機銖兩、不涉萬緣’。（參閱‘雲門三句’5334）

(二)德山三句：雲門文偃之法嗣德山緣密別于其師承而拈出‘函蓋乾坤、截斷眾流、隨波逐浪’三句，後用為雲門宗之三句。（參閱‘雲門三句’5334）

(三)巴陵三句：乃巴陵顥鑑之‘銀碗裡盛雪、珊瑚枝枝撐著月、雞寒上樹鴨寒下水’。此三句頗得雲門文偃之激賞，嘗謂（大四八·三一三上）：‘他日老僧忌辰，只舉此三轉語供養老僧足矣！’﹝人天眼目卷二﹞（參閱‘巴陵三轉語’1388）

(四)岩頭三句：乃岩頭全■用以接引學人之方法，即‘咬去咬住（執著于去住）、欲去不去欲住不住（欲了脫去住而仍執著于去住）、或時一向不去或時一向不住（完全了脫去住）’。﹝人天眼目卷六﹞

(五)汾陽三句：汾陽善昭為指導學人所立之‘著力句、轉身句、親切句’。所謂著力句，指學人之力量當有造成嘉州（四川）高三十六丈彌勒石像之大能耐；所謂轉身句，指學人之機用當求立足穩固，更甚于陝府鐵牛；所謂親切句，指契印佛道當如獅子攫人，迅疾而毫不放鬆。﹝人天眼目卷二﹞

(六)臨濟三句：乃臨濟義玄接眾所立者，即：(一)三要印開朱點側，未容擬議主賓分。 (二)妙解豈容無著問，漚和爭負截流機。(三)看取棚頭弄傀儡，抽牽都來裡有人。（參閱‘臨濟三句’6505）



### 丁福保佛學大辭典

【術語】雲門之三句：一截斷眾流。二函蓋乾坤。三隨波逐浪。祖庭事苑一曰：「立此三句，自德山圓明大師始也。今皆謂雲門三句者蓋參尋之不審也，然德山即雲門之嗣，有此三句爾。」見雲門條。

參照：<a href="/dict/雲門">雲門</a>



