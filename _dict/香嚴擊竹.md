---
title: 香嚴擊竹
source: deerpark.app
---
### 佛光大辭典

禪宗公案名。即香嚴智閒得悟之因緣。據景德傳燈錄卷十一載，智閒往依溈山靈v，v知其為法器，欲激發之，一日謂之曰（大五一·二八三下）：‘吾不問汝平生學解及經卷冊子上記得者，汝未出胞胎未辨東西時，本分事試道一句來！吾要記汝。’師進數語，皆不契機，復歸堂遍檢所集諸方語句，無一言可將酬對，于是盡焚之，泣辭溈山而去。抵南陽，睹忠國師遺蹟，遂憩止焉。一日，于山中芟除草木，以瓦礫擊竹作聲。俄失笑間，廓然省悟。遽歸沐浴，焚香遙禮溈山，贊雲：‘和尚大悲，恩逾父母。當時若為我說卻，何有今日事耶？’﹝五燈會元卷九、禪宗頌古聯珠通集卷二十五﹞



### 丁福保佛學大辭典

【公案】師出家，依溈山禪會。祐和尚知其法器，欲激發智光。一日謂之曰：吾不問汝平生學解及經卷冊子上記得者，汝未出胞胎未辨東西時之本分事，誠道一句來，吾要記汝。師瞢然無對，沈吟久之，進數語陳其所解。祐皆不許。師曰：卻請和尚為說。祐曰：吾說得吾見解，於汝眼目何益？師遂歸堂，徧檢所集諸方語句，無一言可將酬對。乃自題曰：畫瓶不能充飢。於是盡焚之。曰：此生，不學佛法，且作箇長行粥飯僧，免役心神。遂泣辭山去，到奉陽覩忠國師遺迹，遂憩止。一日因山中芟除草本以瓦礫擊竹作聲。俄失笑間，廓然省悟。遽歸沐浴，燒香遙禮溈山。贊云：和尚大悲，恩逾父母。當時若為我說卻，何有今日事？仍述一偈曰：「一擊忘所知，而不假修知。動容揚古路，不墮悄然機。處處無蹤迹，聲色忘威儀。諸方達道者，咸言上上機。」見傳燈錄十一，會元九等。



