---
title: 荼毘
source: deerpark.app
---

**來源：陳義孝佛學常見辭彙**

<p>華譯焚燒。</p>

**來源：丁福保佛學大辭典**

<p>【術語】Jhāpita，又曰闍毘，闍維闍鼻多，耶維，耶旬。譯為焚燒，猶言火葬，僧死而焚其尸也。玄應音義四曰：「耶維，或言闍鼻，或言闍維，或言闍鼻多，義是焚燒也。」同五曰：「耶旬，或云闍毘闍維同一義，正言闍鼻多，義是梵燒也。」慧琳音義二十五曰：「闍毘或言闍維，或荼毘。古云耶旬。此云焚燒也。」同四十三曰：「耶維，或言闍維，皆訛也。正言闍鼻多，義是焚燒。」西域記六曰：「涅疊般那（Nirdhāpana），唐言焚燒。舊雲闍維，訛也。」</p>
