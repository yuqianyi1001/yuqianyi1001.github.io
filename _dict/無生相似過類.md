---
title: 無生相似過類
source: deerpark.app
---
### 佛光大辭典

因明用語。古因明之祖足目所立因明‘似能破’十四過類之第十一。于因明對論中，立者（立論者）已提出宗（命題）與因（理由），敵者（問難者）欲駁斥之，強指于立者所說之‘因’未發生之前，其宗不能成立，如是則敵者自身招致此一過失。例如于‘聲是無常（宗），勤勇無間所發性故（因）’之論式中，敵者欲破斥之，遂發難謂：‘聲為所依，因是能依；未說所依之聲，不可言能依之因。如是汝犯無因之過失。又無常之宗既不可成立，聲則非勤勇無間所發，故應為常。’並另舉一論式：‘聲未發生前，即無如是之因，故聲非無常，此乃因無勤勇所發之因故，如空。’事實上，聲發生後固可成立宗，然未發生之時，其體亦無，故不得視為無常之過。此乃敵者妄自增益‘非勤勇’之因，而成立‘常住’之宗，以非難立者所招致之過誤。又此一過誤相當于世親如實論道理難品中之‘未生難’。﹝因明正理門論本、因明論疏瑞源記卷八、因明十四相似過類略釋（惟賢，現代佛教學術叢刊(21)﹞（參閱‘十四過類’415、‘因明’2276）



### 丁福保佛學大辭典

【術語】十四過之一。已生之因，雖成立宗，而就未生之因，謂不能成立宗之過也。例如對於所謂「聲無常」，謂聲發後固成立宗，而未發時，無其體故，不得云無常之過是也。



