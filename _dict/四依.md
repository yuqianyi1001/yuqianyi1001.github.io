---
title: 四依
source: deerpark.app
---

### 陳義孝佛學常見辭彙

１．指行四依，即冀掃衣、常乞食、樹下坐、腐爛藥。此四種法，是入道之緣，是上根利器之所依止，故名行四依。２．指法四依，即依法不依人、依了義經不依不了義經、依義不依語、依智不依識。



### 法相辭典

★瑜伽十一卷十四頁雲：世尊說依，略有四種：一、法是依，非數取趣。二、義是依，非文。三、了義經是依，非不了義經。四、智是依，非識。此四種依，因何建立？補特伽羅四種別故。謂因諂詐補特伽羅差別故。建立初依。因順世間補特伽羅差別故。建立第二。因住自見取補特伽羅差別故。建立第三。因聞為極補特伽羅差別故。建立第四。因其諂詐說法。是依非數取趣。要與彼論。分別抉擇方證正智。非唯由彼現威儀故。即于此中復有差別。謂佛宣說補特伽羅。及與諸法。唯法是依。非數取趣。世俗言辭。不應執故。法又二種。謂文及義。唯義是依非文。何以故。不應但聞即為究竟。要須于義思惟籌量審觀察故。佛所說經。或有了義或不了義。觀察義時。了義是依。非不了義。世尊或時宣說依趣福不動識。為往善趣故。或時宣說四聖諦智為向涅故。于修法隨法行時。唯智是依非識。略于四時。失不失故。建立四種補特伽羅。謂得法時。住持時。觀察義時。修法隨法行時。依四時故。建立四依。

★二解　瑜伽四十五卷一頁雲：雲何菩薩修正四依？謂諸菩薩為求義故，從他聽法；不為求世藻飾文詞。菩薩求義，不為求文。而聽法時雖遇常流言音說法，但依于義，恭敬聽受。又諸菩薩，如實了知說大說，如實知已，以理為依。不由耆長眾所知識補特伽羅。若佛若僧所說法故，即便信受，是故不依補特伽羅。如是菩薩以理為依，補特伽羅非所依故。于真實義，心不動搖。于正法中，他緣匪奪。又諸菩薩，于如來所，深殖正信，深殖清淨，一向澄清淨，唯依如來了義經典，非不了義，了義經典為所依故。于佛所說法毗奈耶，不可引奪。何以故？以佛所說不了義經，依種種門辯本性義，猶未決定，尚生疑惑，非了義故。若諸菩薩，于了義經不決定者，于佛所說法毗奈耶猶可引奪。又諸菩薩，于真證智，見為真實，非于聞思；但識法義，非真證智。是諸菩薩，如實了知修所成智所應知者，非唯聞思所成諸識所能了達；如實知已，聞如來說最極甚深所有法義，終不誹毀。是名菩薩修正四依。

★三解　顯揚二卷十八頁雲：所依者，謂四種依，廣說如經。一、依法不依眾生，謂若法是如來所說或弟子說十二分教，隨學隨轉；不隨眾生所行行學，亦不隨轉。二、依義不依文，謂若法非飾詞者，所造綺文字句，唯能顯了獨滿清淨鮮白梵行，于此法中恭敬信解；非于能顯顛倒梵行，及不顯了梵行，但飾詞者，所造綺文字句。三、依了義經不依不了義經，謂于如來所說相似甚深空性相應，隨順諸緣緣起法中，不妄執著，如言淺義，亦不住自內見取心，唯勤尋究顯了義經。四、依智不依識，謂不唯聽聞而生知足，便不進修法，隨法行，然為盡諸漏，勤求自內證真諦智。

★四解　此即衣服、飲食、臥具、病緣醫藥，供身什物，如依止處苦中說。

★五解　集異門論七卷四頁雲：四依者：一、思擇一法應遠避，二、思擇一法應受用，三、思擇一法應除遣，四、思擇一法應忍受。雲何思擇一法應遠避？答：如薄伽梵于防諸漏記別經中作如是說：汝等芻，應審思擇，惡象惡馬惡牛惡狗惡水牛等當遠避之。應審思擇，株杌毒刺坑塹崖谷井廁河等當遠避之。應審思擇，惡行惡威儀惡友惡伴侶惡行處惡臥具等當遠避之。惡臥具者，謂若受用如是臥具，為諸有智同梵行者，不應分別處而生分別，不應測量處而生測量，不應猜疑處而生猜疑。如是臥具，我說為惡，汝等芻。應當遠避。是名思擇一法應遠避。雲何思擇一法應受用？答：如薄伽梵于防諸漏記別經中作如是說：汝等芻，應審思擇，如法衣服當受用之。不為勇健，不為傲逸，不為顏貌，不為端嚴，但為遮防蛟虻、寒熱、蛇蠍等觸，及為覆蔽深可羞恥醜陋身形。應審思擇如法飲食當受用之，不為勇健，不為傲逸，不為顏貌，不為端嚴，但為此身暫住存濟，止息飢渴，攝受梵行，為斷故受，不起新受，無罪存濟力樂安住。應審思擇，如法臥具當受用之，不為勇健，不為傲逸，不為顏貌，不為端嚴，但為遮防寒熱風雨，及得最勝安隱寂靜。應審思擇，如法醫藥當受用之。不為勇健，不為傲逸，不為顏貌，不為端嚴，但為止息未起已起所有疾病，得修善業，是名思擇一法應受用。雲何思擇一法應除遣？答：如薄伽梵于防諸漏記別經中作如是說：汝等芻，已起欲尋恚尋害尋不應韞畜，應速斷滅變吐除遣，是名思擇一法應除遣。雲何思擇一法應忍受？答：如薄伽梵于防諸漏記別經中作如是說：汝等芻，應起精進，有勢有勤，勇悍堅猛，不舍善軛。假使我身，血肉枯竭，唯皮筋骨連拄而存，若本所求勝法未獲，終不止息所起精進。又精進時，身心疲常□詹揮傷苟生懈怠，應深忍受寒熱飢渴蛇蠍蚊虻風雨等觸，又應忍受他人所發能生身中猛利辛楚奪命苦受毀辱語言，是名思擇一法應忍受。



### 丁福保佛學大辭典

【名數】有四種：一行四依，二法四依，三人四依，四說四依也。



### 佛光大辭典

梵語catvāri pratisaraṇāni。指四種依止之項目。依，依止、依憑之義。于經論中約分五類，即法四依、行四依、人四依、說四依、身土四依。

(一)法四依：修道者所依止之四種正法。又稱四依四不依。包含四依與四不依，即： (一)依法不依人（梵dharma -pratisaraṇena bhavitavyaṃna pudgala-pratisaraṇena ），又作隨法不隨人、歸于法而不取人。謂修道者當以教法為依，不可以人為依。若其人雖為凡夫，或外道，而所說之理契合于正法，亦可信受奉行；反之，若其人雖現相好具足之佛身，而所說者不契合于正法，則自當舍離而不可以之為依止。(二)依了義經不依不了義經（梵nītārtha -sūtra-pratisaraṇena bhavitavyaṃ na neyārtha-sūtra-pratisaraṇena ），又作隨了義經不隨不了義經、歸于要經不迷惑。謂三藏中有了義經、不了義經，修道者當以明示中道實相義之決定了義經為依，不可以不了義經為依。(三)依義不依語（梵artha -pratisaraṇena bhavitavyaṃ na vyañjana-pratisaraṇena ），又作隨義不隨字、取義不取語。謂修道者當以中道第一義為依，不可以文字、語言之表現為依。(四)依智不依識（梵jñāna -pratisaraṇena bhavitavyaṃna vijñāna-pratisaraṇena ），又作隨智不隨識、歸慧不取所識。謂修道者當以真智慧為依，不可以人間情識為依。﹝南本大般涅經卷六、大方等大集經卷二十九、大方便佛報恩經卷七、大智度論卷九、瑜伽師地論卷四十五、大乘義章卷十一、釋門歸敬儀卷上﹞

(二)行四依：修行者所依止之四種行法。又稱四依法。此四種行法，是入道之緣，為上根利器所依止，故稱行四依。又以能生聖道，為聖道之種子，故稱四聖種。即：(一) 著糞掃衣。(二)常行乞食。(三)依樹下坐。(四)用陳腐藥。陳腐藥，又作腐尿藥，系指由排洩物制成之藥物，或將牛尿與大黃果埋入土中，待發酵後再食用，為比丘發病時所依用之藥物。或謂陳腐藥乃指人所舍棄不用之各類藥材。若依止此四者而修行，能令人安于不貪愛、無執著之生活。（參閱‘四聖種’1787、‘陳棄藥’4823）

(三)人四依：為眾生所信賴而堪于依止之四種人。又稱四依大士、四依菩薩。即：(一)出世凡夫，指具煩惱性之人（三賢四善根）。(二)須陀洹（預流果）、斯陀含（一來果）之人。(三)阿那含（不還果）之人。(四)阿羅漢之人。此四種人能利益世間、安樂人天，故能為眾生所依止。大乘諸師對四依菩薩與大乘修行階位之配列，有多種說法，如法華玄義卷五上載，五品、十信之人為初依，十住之人為二依，十行、十回向之人為三依，十地、等覺之人為四依。又據涅論載，初歡喜地為初依，六地為二依，八地為三依，第十法雲地為四依。﹝南本大般涅經卷六、四分律行事鈔資持記卷上一之一、大乘義章卷十一﹞（參閱‘四向四果’1683）

(四)說四依：佛說法之四依，即依于令入、相、對治、轉變等四種密意而說法。玄奘譯之攝大乘論本稱之為四秘密。（參閱‘四秘密’1752）

(五)身土四依：佛身之四依，即：(一)色身依色相土，(二)色身依法性土，(三)法身依法性土，(四)法身依色相土。﹝華嚴經疏卷十﹞（參閱‘身土四依’3016）


