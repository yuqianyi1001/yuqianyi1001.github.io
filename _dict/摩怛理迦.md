---
title: 摩怛理迦
source: deerpark.app
---

### 法相辭典

★瑜伽八十五卷三頁雲：從是已後，依此所說四種契經，當說契經摩怛理迦。為欲抉擇如來所說，如來所稱所贊所美先聖契經。譬如無本母字，義不明了；如是本母所不攝經，其義隱昧，義不明了。與此相違，義即明了。是故說名摩怛理迦。

★二解如論議中說。



### 三藏法數

梵語摩怛理迦，華言本母。謂反覆論議，則能出生一切義理故也。



### 丁福保佛學大辭典

【雜語】Mātṛkā，又作摩怛履迦，摩夷，摩得勒伽，摩德勒伽，摩侄梨迦，摩多羅迦。論藏之別名。譯曰本母，行母。本為理，論藏為生理之母，故曰本母，又為生行法之母，故曰行母。玄應音義一曰：「摩夷，正言摩怛理迦，此云本母。理為教本，故以名焉。」同十六曰：「摩得勒伽，或言摩侄梨迦，或言摩怛履迦，此譯云母，以生智故也。」顯揚論六行瑫音義曰：「摩怛履迦，此云行母。」慧琳音義十八曰：「摩怛理迦，唐云本母，亦云論也。」


