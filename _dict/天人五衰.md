---
title: 天人五衰
source: deerpark.app
---

### 丁福保佛學大辭典

【術語】見五衰條。

參照：<a href="/dict/五衰">五衰</a>



### 佛光大辭典

指欲界、色界、無色界之天人，于壽命將盡時所表現之五種異像。通常分大小二者。大五衰相為：(一)衣服垢穢，謂諸天眾銖衣妙服光潔常鮮，于福盡壽終之時，自生垢穢。(二)頭上華萎，謂諸天眾寶冠珠翠彩色鮮明，于福盡壽終之時，頭上冠華自然萎悴。(三)腋下汗流，謂諸天眾勝體微妙，輕清潔淨，于福盡壽終之時，兩腋自然流汗。(四)身體臭穢，謂諸天眾妙身殊異，香潔自然，于福盡壽終之時，忽生臭穢。(五)不樂本座，謂諸天眾最勝最樂，非世所有，于福盡壽終之時，自然厭居本座。以上五種大衰相顯現時，天人將死亡。

小五衰相為：(一)樂聲不起，謂諸天音樂不鼓自鳴，于衰相現時，其聲自然不起。(二)身光忽滅，謂諸天眾身光赫弈，晝夜昭然，于衰相現時，其光不現。(三)浴水著身，謂諸天眾肌膚香膩，妙若蓮花，不染于水，但衰相現時，浴水沾身，停住不幹。(四)著境不

舍，謂諸天眾欲境殊勝，自然無有耽戀，于衰相現時，取著不舍。(五)眼目數瞬，謂諸天眾天眼無礙，普觀大千，于衰相現時，其目數瞬。以上五種小衰相雖已顯現，如遇殊勝之善根，仍有轉機之可能。﹝增一阿含經卷二十四、北本大般涅經卷十九、大毗婆沙論卷七十、俱舍論卷十﹞


