---
title: 五十五善知識
source: deerpark.app
---
### 佛光大辭典

又作五十五聖。華嚴經入法界品、四十華嚴經等載，善財童子遍求法門要義，初參文殊，復遊行南方，次第參訪五十五位善知識。然華嚴經入法界品末會以第一位之文殊與第五十三位之彌勒菩薩同為文殊，又第五十一位之德生童子與次位之有德童女乃共于一會作問答，故去除文殊及有德童女，稱為五十三善知識，或稱五十三參。六十華嚴經則列舉四十六位，缺第四十三位天主光童女以下等九人。此外，華嚴經探玄記卷十八就五十五位善知識因果修證之次第配屬五相，稱為五相知識。而以前四十一人明寄位修行之相，摩耶夫人以下之九會十一人明會緣入實之相，彌勒明攝德成因之相，文殊明智照無二之相，普賢明顯因廣大之相；此五相亦即菩薩之高行、大行、勝行、深行、廣行五種行相。﹝華嚴經疏卷五十五、華嚴經行願品疏卷三、大明三藏法數卷四十九﹞（參閱‘五十三參’1048、‘善財童子’4888）



### 丁福保佛學大辭典

【名數】又名五十五聖。詳見五十三知識條。

參照：<a href="/dict/五十三知識">五十三知識</a>



