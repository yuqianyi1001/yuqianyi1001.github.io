---
title: 十六特勝
source: deerpark.app
---

**來源：陳義孝佛學常見辭彙**

<p>觀察四念處有十六種的特勝，即知息入、知息出、知息長短、知息身、除諸身行、受喜、受樂、受諸心行、心作喜、心作攝、心作解脫、觀無常、觀出散、觀離欲、觀滅、觀棄捨。</p>

**來源：三藏法數**

<p>﹝出法界次第﹞ 十六特勝者，勝於四念處等諸禪觀也。始從調心，終至非想。地地皆有觀照，能發無漏善業，而無猒惡、自害之失，故受特勝之名也。（四念處者，一觀身不淨、二觀受是苦、三觀心無常、四觀法無我也。無漏者，不漏落三界生死也。） 〔一、知息入特勝〕，息即鼻中氣息，謂數息調心之法。若闇心而數，則觀慧不明；今既覺知息入，則照息分明，故解慧易發，是為特勝。 〔二、知息出特勝〕，謂數息調心之法，若闇心而數，則觀慧不明，今既覺知息出，則照息分明，故解慧易發，是為特勝。 〔三、知息長短特勝〕，謂調心既靜，而照了漸明，即便覺息入出長短之相，是為特勝。 〔四、知息遍身特勝〕，謂從欲界定證未到地定時，即覺身及定法悉皆虛假，息之入出，遍身微微，如有如無，是為特勝。（未到地定者，謂於欲界修色界定，身雖未到於彼，而心已先證彼定也。） 〔五、除諸身行特勝〕，謂從未到地，若發初禪覺觀之法，則身心豁然開朗，所證境界，悉皆虛假，空無我人；既無我人，誰作諸事？誰受禪定？是則顛倒所起身業，皆悉壞滅，是為特勝。（覺觀者，謂初心在緣曰覺，細心分別禪味曰觀。） 〔六、受喜特勝〕，謂既與觀慧相應，若證初禪喜支，即能照了，而此喜支，則無過失，是為特勝。（支，分也。） 〔七、受樂特勝〕，謂既與觀慧相應，若證初禪得樂支時，即能覺了，便於樂支，不起見著，以無所受而受樂觸，是為特勝。 〔八、受諸心行特勝〕，謂既與觀慧相扶，若證初禪一心支時，即能照了一心，不起顛倒；於一心中，獲得正受，是為特勝。 〔九、心作喜特勝〕，謂離初禪，入二禪時，常自照了，若發二禪內淨之喜，則此心真喜，從觀慧而生，是為特勝。 〔十、心作攝特勝〕，謂既因觀慧得二禪一心支，即照了一心，攝諸亂想，顛倒不起，是為特勝。 〔十一、心作解脫特勝〕，謂離二禪，入三禪時，常有觀慧，即能照了；雖得妙樂，心不耽著，無累自在，是為特勝。 〔十二、觀無常特勝〕，謂離三禪，入四禪時，常修觀慧，發不動定，了達定中心識虛誑，念念生滅，是為特勝。 〔十三、觀出散特勝〕，謂從四禪入虛空處時，加修觀慧，內外照了，而證空定，能離色界緣空之識，自在消散，即能了達空定虛誑不實，心不愛著，是為特勝。 〔十四、觀離欲特勝〕，謂離虛空處定，入識處時，常以觀慧，內自推撿，離虛空處離欲之心，於是發識處定，即能了達識定虛誑不實，心不愛著，是為特勝。 〔十五、觀滅特勝〕，謂離識處，入無所有處時，常以觀慧，照了所修之境，能修之心，於是發無所有處定，即能了達無所有處虛誑不實，心不愛著，是為特勝。 〔十六、觀棄捨特勝〕，謂離無所有處，修非有想非無想定時，常以觀慧，觀察所修之法，能修之心，於是發非想處定，即能了達非想處猶有細想，虛誑不實，非是涅槃安樂之法，心不愛著，是為特勝。（梵語涅槃，華言滅度。）</p>

**來源：丁福保佛學大辭典**

<p>【名數】特勝於四念處等之觀，始自調心，終至悲想地，地地有觀照，能發無漏善業，厭惡自害之失，故名特勝。十六者：一、知息入，二、知息出，三、知息長短，四、知息徧身，五、除諸身行，六、受喜，七、受樂，八、受諸心行，九、心作喜，十、心作攝，十一、心作解脫，十二、觀無常，十三、觀出散，十四、觀離欲，十五、觀滅，十六、觀棄捨也。</p>

**來源：佛光大辭典**

<p>又作十六勝行。為數息觀中最為殊勝之十六種觀法。數息觀，即以數息來制馭散亂，使精神統一之法。有關其內容細目、順序、解釋，諸經論說法不同，據成實論卷十四所載，有下列十六種：(一)念息短，心若粗雜散亂，則呼吸短促，在此短促之呼吸中，集中心念，作意識分明之呼吸。(二)念息長，如(一)所述，觀心微細而呼吸亦長。(三)念息遍身，知肉身是空，而作氣息遍滿全身之觀想。(四)除身行，除去身體之行為，使心安靜，並消滅粗雜之氣息。(五)覺喜，即心得到歡喜。(六)覺樂，即身體得到安樂。(七)覺心行，知從喜心可能引起貪心之禍。(八)除心行，即滅貪心，除粗雜之受。(九)覺心，覺知心之不沉浮。(十)令心喜，心沈則令之振起生喜。(十一)令心攝，心浮則將之攝歸于靜。(十二)令心解脫，舍離心之浮沉而解脫。(十三)無常行，知心寂靜，一切無常。 (十四)斷行，知無常而斷煩惱。(十五)離行，斷煩惱，生厭離心。(十六)滅行，厭離而得一切之滅。</p><p>法界次第卷上則載知息入、知息出、知息長短、知息遍身、除諸身行、受喜、受樂、受諸心行、心作喜、心作攝、心作解脫、觀無常、觀出散、觀離欲、觀滅、觀棄舍等十六特勝。﹝大毗婆沙論卷二十六、瑜伽師地論卷二十七﹞</p>
