---
title: 無量壽經
source: deerpark.app
---

### 丁福保佛學大辭典

【經名】梵語Sukhāvativyṅha－sūtra，二卷，曹魏康僧鎧譯。淨土三部經之一。此經說無量壽佛之因地修行，果滿成佛，國土莊嚴，攝受十方念佛眾生往生彼國等事，該括無遺。無攝之機，通於聖凡。凡位具攝三輩。唯除五逆十惡，誹謗正法。此經前後有十二譯，中存五譯欠七譯。見五存七欠條。各家註述如下：無量壽經義疏二卷，隋慧遠撰。無量壽經義疏一卷，隋吉藏撰。無量壽經記二卷，上卷殘，下卷逸，唐玄一集。無量壽經連義述文贊三卷，唐璟興撰。無量壽經宗要一卷，新羅元曉撰。無量壽經起信論三卷，彭際清述。無量壽經會譯一卷，魏源會譯。

參照：<a href="/dict/五存七欠">五存七欠</a>



### 佛光大辭典

梵名Sukhāvatī -vyūha 。凡二卷。曹魏康僧鎧譯。又稱雙卷經、兩卷無量壽經、大無量壽經、大經。為淨土教三部根本要典之一。收于大正藏第十二冊。本經敘說于‘世自在王佛’時，有國王出家為僧，號法藏，誓願度化一切眾生至極樂世界，如四十八願中之第十八願所雲（大一二·三六八上）：‘十方眾生至心信樂，欲生我國，乃至十念；若不生者，不取正覺。’後成佛，號‘無量壽’，國土在西方，名為‘安樂’，或稱‘極樂’；經中並敘及淨土之莊嚴，又勸發諸天眾生精進修行，以求往生彼佛國土。

本經之漢譯本極多，古來即有‘五存七缺’等十二種譯本之說，即：(一)無量壽經，二卷，東漢安世高譯，今已不存。(二)無量清淨平等覺經，四卷，東漢支婁迦讖譯。(三)阿W陀經，二卷，三國吳之支謙譯。(四)即康僧鎧譯之本經。(五)無量清淨平等覺經，二卷，曹魏帛延譯，今已不存。(六)無量壽經，二卷，西晉竺法護譯，今已不存。(七)無量壽至真等正覺經，一卷，東晉竺法力譯，今已不存。(八)新無量壽經，二卷，東晉佛陀跋陀羅譯，今已不存。(九)新無量壽經，二卷，劉宋寶雲譯，今已不存。(十)新無量壽經，二卷，劉宋曇摩蜜多譯，今已不存。(十一)大寶積經無量壽如來會，二卷，唐代菩提流志譯。(十二)大乘無量壽莊嚴經，三卷，北宋法賢譯。

然近代學者，如日本常盤大定、望月信亨、中村元等人，根據歷代經錄之記載、敦煌本之新資料、梵文原本之對照研究，乃至教理史之發展觀點，而對古來十二譯之說提出質疑之看法，謂本經前後僅有五種之譯本而已，即上記十二譯本中之第三、第五、第十一、第十二譯，另加上西晉竺法護譯之無量壽經二卷，其餘多為重復訛偽之記錄。此外，日本野上俊靜更進一步主張本經系竺法護譯于西晉永嘉二年（308）之譯本，而非康僧鎧所譯。

又南宋紹興三十年（1160），龍舒人王日休所校輯之大阿彌陀經二卷，為各版無量壽經中流通極廣之版本，然該經僅系將現存四譯本（除去大寶積經無量壽如來會），互相參照，重新編纂而成，而非直接譯自梵文本。

本經之梵文原本亦有數種，一八八三年，英國學者麥克斯穆勒（Max Mu|ller）與日本南條文雄共同出版原文本，穆勒又將之英譯，題為 TheLarger Sukhāvatī-vyūha。一九○八年，南條文雄亦將此版譯為日文。一九一七年，日本荻原雲來又根據高楠順次郎、河口慧海兩人自尼泊爾所發現之梵本及藏譯本，重新改訂穆勒出版之梵文本，復譯為日譯本、英譯本。此外，寺本婉雅、青木文教兩人亦曾先後將西藏本譯為日文出版。

自本經各種語文版本陸續刊行後，學者乃逐漸採用異語版本之對照研究，其中研究效果最顯著者為漢譯諸本與梵文原本之對照比較，較值得注意者，如全經章段之出入、願文之多寡、與會之大比丘眾人數、菩薩眾之名稱數目、法藏菩薩所見佛剎土之數目，乃至經文中‘彌陀入滅，觀音補處’之說、‘五惡段’之文、過去佛及十二光佛之數、偈頌之有無、位置之差異等，各譯本與梵本均有所異。

本經既為淨土教之根本聖典，古來有關之注疏贊述自然不勝枚舉，較重要者，有印度世親之無量壽經優婆提舍願生偈一卷（此即著名之‘世親淨土論’）、北魏曇鸞之往生論注二卷、隋代慧遠之無量壽經義疏二卷、隋代吉藏之無量壽經義疏一卷、唐代圓測之無量壽經疏三卷、新羅元曉之無量壽經宗要一卷、新羅義寂之無量壽經述義記二卷、唐代玄一之無量壽經記三卷、唐代寂證之無量壽經述義三卷、新羅Z興之無量壽經連義述文贊三卷、清代彭際清之無量壽經起信論三卷等。﹝出三藏記集卷二、歷代三寶紀卷四、卷五、卷七、開元釋教錄卷一、卷十一、卷十四、樂邦文類卷一、至元法寶勘同總錄卷一、新編諸宗教藏總錄卷一、大無量壽經□教理史的研究（池本重臣）、無量壽經諸異本□研究（明石惠達）、梵文無量壽經批議（荻原雲來）﹞


