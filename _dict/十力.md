---
title: 十力
source: deerpark.app
---

**來源：陳義孝佛學常見辭彙**

<p>指如來所具有的十種力用；一、知覺處非處智力，即能知一切事物的道理和非道理的智力；二、知三世業報智力，即能知一切眾生三世因果業報的智力；三、知諸禪解脫三昧智力，即能知各種禪定及解脫三昧等的智力；四、知諸根勝劣智力，即能知眾生根性的勝劣與得果大小的智力；五、知種種解智力，即能知一切眾生種種知解的智力；六、知種種界智力，即能普知眾生種種境界不同的智力；七、知一切至所道智力，即能知一切眾生行道因果的智力；八、知天眼無礙智力，即能以天眼見眾生生死及善惡業緣而無障礙的智力；九、知宿命無漏智力，即知眾生宿命及知無漏涅槃的智力；十、知永斷習氣智力，於一切妄惑餘氣，永斷不生，能如實知之的智力。</p>

**來源：法相辭典**

<p>★瑜伽四十九卷十六頁雲：雲何如來十力？一者、處非處智力，二者、自業智力，三者、靜慮解脫等持等至智力，四者、根勝劣智力，五者、種種勝解智力，六者、種種界智力，七者、遍趣行智力，八者、宿住隨念智力，九者、死生智力，十者、漏盡智力。如是十種如來智力，當知廣如十力經說。</p><p>★二解　顯揚四卷八頁雲：謂如來十力。廣說如經。一、處非處智力。謂于一切相因果中，能如實問說，無礙智性，及彼相應等持諸心心法。二、自業智力。謂于一切相各別處所相續所起業，及所得報中，無礙智性。餘如前說。三、靜慮解脫三摩地三摩缽底智力。謂于攝受一切相世間清淨功德方便中，無礙智性。餘如前說。四、根上下智力。謂于出世間功德所依一切相所化有情根差別中，無礙智性。餘如前說。五、種種勝解智力。謂于一切相所化有情阿世耶差別中，無礙智性。餘如前說。六、種種界智力。謂于一切相所化有情隨眠差別中，無礙智性。餘如前說。七、遍趣行智力。謂于一切相乘出離差別中，無礙智性。餘如前說。八、宿住隨念智力。謂于一切相前際趣差別中，無礙智性。餘如前說。九、死生智力。謂于一切相後際趣差別中，無礙智性。餘如前說。十、漏盡智力。謂于一切相趣非趣出離方便差別中，無礙智性；及彼相應等持諸心心法。又諸力中，一切應說能如實問記。</p><p>★三解　雜集論十四卷四頁雲：力者：謂如來十力。一、處非處智力，二、自業智力，三、靜慮解脫三摩地三摩缽底智力，四、根上下智力，五、種種勝解智力，六、種種界智力。七、遍趣行智力，八、宿住隨念智力，九、死生智力，十、漏盡智力。處非處智力者：謂依止靜慮，于一切種處非處智具足中若定若慧，及彼相應諸心心法。一切種處非處智具足者：謂于一切種因非因智，無著無礙現行中，所有三摩地等。自業智力者：謂于一切種自業智具足中若定若慧。餘如前說。以于一切種自業智無著無礙現行中，所有三摩地等。如是餘力，隨其所應當正建立。雲何隨其所應？靜慮解脫三摩地三摩缽底智力者：謂于一切種靜慮解脫等持等至智具足中若定若慧。餘如前說。由于一切種靜慮解脫等持等至智無著無礙現行中所有三摩地等為體故。如是根上下智力者：謂于一切種根上下智無著無礙現行中。所有三摩地等。種種勝解智力者：謂于一切種差別勝解智無著無礙現行中所有三摩地等。種種界智力者：謂于一切種差別界智無著無礙現行中所有三摩地等。遍趣行智力者：謂于一切種遍趣行智無著無礙現行中所有三摩地等。宿住隨念智力者：謂于一切種宿住隨念智無著無礙現行中所有三摩地等。死生智力者：謂于一切種死生智無著無礙現行中所有三摩地等。漏盡智力者：謂于一切種漏盡智無著無礙現行中，所有三摩地等。又雲：力作何業？謂為除舍無因，惡因論，不作而得論，無倒宣說增上生道。悟入一切有情心行正說法器意樂隨眠境界資糧當能出離。隨其所應，宣說決定勝道。降伏諸魔。善能記別一切問論。此中顯初二力，能說增上生道。餘八力，能說決定勝道。如是二種，具足顯示諸佛所作。所以者何？世尊由處非處智力，折伏一切世間無因論者，惡因論者，宣說無倒增上生道。諸外道等，于增上生，或謂無因，或謂自性自在等為因故，名無因惡因論。由自業智力，折伏一切世間不作而得論者。無倒宣說善趣正道。諸外道等，謂不作業，自然得報故；名不作而得論。由靜慮解脫等持等至智力，悟入一切有情心行。心所修行，故名心行。由根上下智力，悟入一切正說法器。以信等根，若善成熟；能為法器故。由種種勝解智力，悟入一切勝劣意樂。由種種界智力，悟入一切可破隨眠諸煩惱性。由遍趣行智力，悟入一切大小乘教法所攝境界。由宿住隨念智力，悟入一切資糧前生所集聖道因緣，是名資糧。由死生智力，悟入一切當來功能性。由漏盡智力，悟入一切三界出離。由如是悟入已，隨其所應，宣說解脫出世聖道。此十名力者，善能降伏諸魔故。善能記別一切問論故。降伏諸魔者：由此十力，能降伏蘊魔、煩惱魔、天魔、死魔。為最勝故。雖斷所知障，亦不能為礙；故名最勝。記別一切問論者：謂于處非處乃至漏盡一切處，所有問論，記別無滯故。</p><p>★四解　俱舍論二十七卷一頁雲：且佛十力，相別雲何？頌曰：力處非處十。業八除滅道。定根解界九。遍趣九或十。宿住死生俗，盡六或十智。宿住死生智，依靜慮餘通。贍部男佛身，于境無礙故。論曰：佛十力者：一、處非處智力。具以如來十智為性。二、業異熟智力。八智為性。謂除滅道。三、靜慮解脫等持等至智力。四、根上下智力。五、種種勝解智力。六、種種界智力。如是四力，皆九智性。謂除滅智。七、遍趣行智力。或聲，顯此義有二途。若謂但緣能趣為境；九智。除滅。若謂亦緣所趣為境；十智為性。八、宿住隨念智力。九、死生智力。如是二力，皆俗智性。十、漏盡智力。或聲亦顯義有二途。若謂但緣漏盡為境；六智。除道苦集他心。若謂漏盡身中所得；十智為性。已辯自性。依地別者，第八第九，依四靜慮。餘八通依十一地起。欲四靜慮、未至、中間、並四無色，名十一地。已辯依地。依身別者。皆依贍部男子佛身。已辯依身；何故名力？以于一切所知境中，智無礙轉，故名為力。由此十力，唯依佛身。唯佛已除諸?十力不共	★瑜伽五十卷二頁雲：雲何如來十力不共？謂唯如來有此十力，不共一切聲聞獨覺。是名如來十力不共。</p>

**來源：丁福保佛學大辭典**

<p>【名數】佛及菩薩所具十種之力用也。說詳本條。</p><p>【術語】如來之十力也。一、知覺處非處智力，處者道理之義，知物之道理非道理之智力也。二、知三世業報智力，知一切眾生三世因果業報之智力也。三、知諸禪解脫三昧智力，知諸禪定及八解脫三三昧之智力也。四、知諸根勝劣智力，知眾生根性之勝劣與得果大小之智力。五、知種種解智力，知一切眾生種種知解之智力也。六、知種種界智力，於世間眾生種種境界不同而如實普知之智力也。七、知一切至所道智力，如五戒十善之行至人間天上八正道之無漏法至涅槃等，各知其行因所至也。八、知天眼無礙智力，以天眼見眾生生死及善惡業緣無障礙之智力也。九、知宿命無漏智力，知眾生宿命又知無漏涅槃之智力也。十、知永斷習氣智力，於一切妄惑餘氣，永斷不生能如實知之智力也。出智度論二十五，俱舍論二十九。</p>

**來源：佛光大辭典**

<p>梵語daśa balāni。即十種智力。(一)指如來十力，唯如來具足之十種智力，即佛十八不共法中之十種。又作十神力。謂如來證得實相之智，了達一切，無能壞，無能勝，故稱為力。十力即：(一)處非處智力，又作知是處非處智力、是處不是力、是處非處力。處，謂道理。謂如來于一切因緣果報審實能知，如作善業，即知定得樂報，稱為知是處；若作惡業，得受樂報無有是處，稱為知非處。如是種種，皆悉遍知。(二)業異熟智力，又作知業報智力、知三世業智力、業報集智力、業力。謂如來于一切眾生過去未來現在三世業緣果報生處，皆悉遍知。(三)靜慮解脫等持等至智力，又作靜慮解脫等持等至發起雜染清淨智力、知諸禪解脫三昧智力、禪定解脫三昧淨垢分別智力、定力。謂如來于諸禪定自在無礙，其淺深次第如實遍知。(四)根上下智力，又作知諸根勝劣智力、知眾生上下根智力、根力。謂如來于諸眾生根性勝劣、得果大小皆實遍知。(五)種種勝解智力，又作知種種解智力、知眾生種種欲智力、欲力。謂如來于諸眾生種種欲樂善惡不同，如實遍知。(六)種種界智力，又作是性力、知性智力、性力。謂如來于世間眾生種種界分不同，如實遍知。(七)遍趣行智力，又作知一切至處道智力、至處道力。謂如來于六道有漏行所至處、涅無漏行所至處如實遍知。(八)宿住隨念智力，又作知宿命無漏智力、宿命智力、宿命力。即如實了知過去世種種事之力；如來于種種宿命，一世乃至百千萬世，一劫乃至百千萬劫，死此生彼，死彼生此，姓名飲食、苦樂壽命，如實遍知。(九)死生智力，又作知天眼無礙智力、宿住生死智力、天眼力。謂如來藉天眼如實了知眾生死生之時與未來生之善惡趣，乃至美醜貧富等善惡業緣。(十)漏盡智力，又作知永斷習氣智力、結盡力、漏盡力。謂如來于一切惑餘習氣分永斷不生，如實遍知。﹝雜阿含經卷二十六、新譯華嚴經卷十七、菩薩地持經卷十建立品、俱舍論卷二十七、大毗婆沙論卷三十﹞</p><p>(二)菩薩之十力。指在十回向中，第九無縛無著解脫回向位之菩薩所具足之十種作用。十者即：深心力（直心力）、增上深心力（深心力）、方便力、智力（智慧力）、願力、行力、乘力、神變力（遊戲神通力）、菩提力、轉法輪力等。同時，首楞嚴三昧經、大智度論卷二十五等亦各曾列舉類似之十力。雜阿含經卷二十六舉出自在王者力、斷事大臣力、機關工巧力、刀劍賊盜力、怨恨女人力、啼泣嬰兒力、毀櫨奕肆Α□筅緒□哿Α□倘璩黽伊τ爰剖多聞力等世間十力。﹝新譯華嚴經卷五十六、大乘義章卷十四﹞</p>
