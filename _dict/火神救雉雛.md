---
title: 火神救雉雛
source: deerpark.app
---

**來源：丁福保佛學大辭典**

<p>【本生】有一阿練若處於野。野火將至。不知云何？以白佛。佛言汝往滅之。受教往滅，然不能使滅。還白佛。佛言可以我名語火神，可言世尊欲使汝滅。受教往語。火即滅。還白佛。佛言：此火神不但今世聞我名，火即滅，過去世時，海中有洲，七歲中常為火所燒。彼洲上叢草中有雉，生一雛。父母見火欲至，便捨去。其雛於後張舒翅腳，示火神，說偈曰：有腳未能行，有翅未能飛。父母見捨去，唯願活我命。火神即以偈答曰：卵生非所求，而今從吾乞。我今當施汝，四面各一尋。佛言爾時之雉雛，我身是也，火神今之火神是也。見五分律二十六。</p>
