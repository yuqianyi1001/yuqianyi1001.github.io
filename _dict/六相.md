---
title: 六相
source: deerpark.app
---

### 陳義孝佛學常見辭彙

一、總相，謂一塵含藏萬法，如綜合瓦磚木石等，而成一屋。二、別相，謂萬法有色心理事等差別，如一屋中的瓦磚木石等，體性各別。以上總別二相，是就體言。三、同相，謂萬法雖別，然能融即成為一體，如瓦磚木石等，能互相和合，成為一屋。四、異相，謂諸法雖能融即為一，但亦不失諸法差別的本質，如磚瓦木石，其形類功用，皆各不同。以上同異二相，是就相言。五、成相，謂諸法雖差別，因融即故，互相而成為一體，如瓦磚木石，有互相成就之性，才能建立為體。六、壞相，謂諸法雖可融即，成為一體，然若各住各位，則仍現諸法之相，而不成一屋，如瓦磚木石，各住本位而不合作，則房屋相壞。以上成壞二相，是就用言。凡夫所見事相各各差別，聖人則六相圓融，因諸法體性平等，沒有差別。茲列表說明如下：####　　　　　　　一##　　　　　　　切##　　　　　　　諸##　　　　　　　法####　　　用　　　相　　　體####　　壞　成　異　同　別　總##　　相　相　相　相　相　相####　　　　　差　　平##　　　　　別　　等##　　　　　門　　門##



### 法相辭典

★瑜伽七十二卷九頁雲：復有六相。一、有相相。二、無相相。三、狹小相。四、廣大相。五、無量相。六、無所有相。雲何有相相？謂解了事名分別所有相。雲何無相相？謂不解了事名分別所有相。雲何狹小相？謂欲界事分別所有相。雲何廣大相？謂色界事分別所有相。雲何無量相？謂空識無邊處無色界事分別所有相。雲何無所有相？謂無所有處無色界事分別所有相。



### 三藏法數

﹝出華嚴一乘教義分齊章﹞ 六相者，謂一真法界之體，而有六種名義之相也。然法界體同，本無異相，由法入於義，遂有六名；名雖有六，不離一體，交徹融通，一多無礙故也。 〔一、總相〕，一即具多為總。謂一法界之體，能具多種之義也。如人之身能具眼耳等諸根，而為一體，故云總相。 〔二、別相〕，多即非一為別，謂理體雖一，而有種種差別之義也。如身體雖一，而眼耳鼻舌諸根各各不同，故云別相。 〔三、同相〕，義不相違名同，謂義雖有種種差別，而同一法界緣起故也。如眼耳等諸根，雖各不同，而共一身，不相違背，故曰同相。 〔四、異相〕，多異相望為異，謂種種差別之義。雖同一體而各適其宜，不相混濫也。如眼耳等諸根，各得其用，而不雜亂，故云異相。 〔五、成相〕，一多緣起和合為成，謂種種緣起之義，共成法界總相之體也。如眼耳等諸根，共成一身之用，故云成相。 〔六、壞相〕，諸法各住本位為壞。謂諸法之義，各各自住本位，則總相不成也。如眼耳等諸根，各住自位，一體不成，故云壞相。



### 丁福保佛學大辭典

【名數】華嚴經十地品所說，依此而談法界緣起事事無礙之義。華嚴宗之至相，大發揮之。一總相，二別相，三同相，四異相，五成相，六壞相。一切緣起之法，必具此六相。不具六相，則不能為緣起。此六相為就體相用論平等差別之二義者。前二相為體上之平等差別，總相者示平等之體，別相者示差別之體。平等之體，謂一體具多體也，差別之體謂多體各別也。例如一舍，一舍中具許多之磚瓦等以磚瓦等多體總造一舍，是為平等之體即總相也，而一舍中，磚瓦等之多體各別，即為差別之體，是別相也。又同異之二相者，為相上之平等差別，如磚瓦等形相雖各別然有同造一舍之相，故云同相，諸相各別，故云異相。又成壞之二相者，為用上之平等差別如磚瓦等以各異之作用合成一舍，謂之成相，彼等各具一一之作用，謂之壞相。此六相互相融和，不離一味，謂之六相圓融。是一切緣起法之自性然也。

【名數】一總相，二別相，三同相，四異相，五成相，六壞相也。就凡夫所見之事相上言之，事相各各隔礙，不具六相，若就聖眼所見之諸法體性言之，則於一一事相中，見此六相圓融，以六相圓融之故，諸法即一真法界無盡緣起也。所謂法華之一真法界無盡者，依此六相之圓融而證之。是出於華嚴經初地十大願中第四願之文，華嚴宗第二祖至相大師所發明，一家之大法門也。晉經二十三曰：「諸地所淨生諸助道法，總相別相，有相無相，有成有壞。」唐經三十四曰：「願一切菩薩行，廣大無量攝諸波羅蜜，淨治諸地。總相別相，同相異相，成相壞相，所有菩薩行，皆如實說。」十地論一曰：「一切諸說十句中皆有六種差別相門，此言說解釋應知除事，事者謂陰界入等。六種相者，謂總相別相，同相異相，成相法相。」探玄記九曰：「除事者謂陰界入等者，此辨定其義，謂約道理說融通，非是陰等事相中辨故除簡之。」大乘義章三曰：「陰界入等使此相望事別隔礙不具斯六，所以除之，若攝事相以從體義陰界入等一一之中皆具無量六相門也。（中略）此六乃是大乘之淵綱，圓通之妙門。」華嚴傳三（至相傳）曰：「後遇異僧來謂曰：汝欲得解一乘之義，其十地中六相之義慎而勿輕，可一兩月間攝靜思之，當自知耳。言訖忽然不現，儼驚惕良久。因則陶研不盈累朔，于焉大啟。」一總相者，一含多德，如人身具眼耳等之諸根而成一體。二別相者，多德各各而非一，如身體雖為一，而眼耳等之諸根各各不同。此二相為一身與諸根相對之平等差別二門也。三同相者，多德不乖角，具各各成一總之義，如眼等諸根具各各成一身之義，而非他物。四異相者，多義相望，各異形類也。如眼等之相貌各異。此二相，諸根互相望，而辨平等差別之二義也。五成相者，多義正緣起而成一總也，如諸根緣起而成一身。六壞相者，多義各住自法而不移動也，如諸根住自位而各自為用，此二相依同異之二相而辨總別二相之果，平等差別二門也。大乘義章三曰：「考實論之，說前四門，辨義應足，為約同異，成前二門，故有六也。」又此六相，依體相用之三大，分平等差別之二門也。頌曰：「一即具多名總相，多即非一是別相。多同成於總，各體別異顯於同。一多緣起理妙成，壞住自法常不作。唯智境界非事識，以此方便會方便。」



### 佛光大辭典

指華嚴經、十地經所說萬有事物所具足之六種相。即：(一)總相，即一緣起之法具足多德；如人體具足眼、耳諸根而成為一體。(二)別相，于多德之中，彼此相依而合成一法；如體雖為一，但眼、耳等諸根各不相同。(三)同相，即多德相互和合成一法，而互不相違背；如眼、耳等各具其特性，而各有其不同之作用，但同心協力分別作用而互不妨礙。(四)異相，即是構成一法之多德互異；如構成人體之眼、耳等諸根各個相異。(五)成相，乃多德相依而合成一法；如諸根互相相依成為一體。(六)壞相，即諸根各自住于本法而不移動，則總相不成；如眼、耳等諸根各住自位而各自為用，則不成為一體。

上述之總、別二相系于相對關系之立場，表示平等、差別之二門。同、異二相乃是辨別平等、差別之二種意義。成、壞二相乃以同、異二相而辨總、別二相之結果，此稱為平等差別之二門。﹝新華嚴經卷三十四、十地經論卷一、華嚴經探玄記卷九、大乘義章卷三﹞（參閱‘六相圓融’1280）


