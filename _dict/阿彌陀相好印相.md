---
title: 阿彌陀相好印相
source: deerpark.app
---
### 丁福保佛學大辭典

【圖像】阿彌陀之相好印相，有顯密之別，密教有胎金之別，顯教有坐立之別。密教中四方之四佛，惟阿閦等三佛，胎金兩部，各改其方易其名，獨於西方之阿彌陀無所改易，是為表無量壽佛之滅度無期也。其相好，胎藏界為金色之螺髮形，結定印，目稍閉而視下，是乃法藏比丘出家成道之相。金剛界為金色之寶冠形，印相如前，是為在俗之當體，本有自然久遠實成之相。顯教之坐立相好，皆為螺髮之出家形。其坐像如密教之胎金兩部，結定印，是為照智而寂理體胎藏界之意，彌陀成道自利之相也。其立像分離此定印而分上下，舉右手以五指表聲聞，緣覺，菩薩，顯佛，密佛之五界，下左手以五指表人，天，鬼，畜，地獄之五界（此十界之配立者密教也），是為寂而照，金剛界之意，即觀無量壽經所說住立空中之彌陀，理智不二而分，真應不離而離，以來迎眾生引接淨土之化他相也（台宗網要）。其定印於臍前仰兩手交叉竪第二指而相背，以左右拇指捻其端（胎曼大鈔一圖印集一）。愚案其兩指之圓相為本有修生之兩覺，又為胎金兩界之圓圓。其分之為上右下左者即立像之來迎印也。



