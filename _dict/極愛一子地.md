---
title: 極愛一子地
source: deerpark.app
---

**來源：丁福保佛學大辭典**

<p>【術語】略云一子地。謂菩薩證化他之果，極憐愍眾生之位也。涅槃經十六梵行品所謂：「菩薩摩訶薩，修慈悲喜已，得住極愛一子地。善男子！云何是地名曰極愛？復名一子。善男子！譬如父母見子安隱，心大歡喜，菩薩摩訶薩，住是地中亦復如是。視諸眾生同一子，見修善，生大歡喜。是故此地名曰極愛。善男子！譬如父母見子遇患，心生苦惱，愍之愁毒，初不捨離，菩薩摩訶薩住是地中亦復如是。見諸眾生為煩惱病纏切，心生愁惱，憂念如子身諸毛孔，血皆流出，是故此地名為一子。」是也。然古來定其地位，各有異說。僧宗以之為七地，淨影以為初地，灌頂以為初地證化他之果者。涅槃經疏十七曰：「舊云是性地，二云八地已上，三云是初地。今明不然，先明聖行，即是自行，已云初地。此明梵行，即是化他，先自行已入初地。化他何但是性地？何至超八地已上？斯皆若過若不及，正是初地證化他之果。」即其意也。</p>

**來源：佛光大辭典**

<p>略稱一子地。即菩薩證化他之果、極憐愍眾生之階位。菩薩住此地，視眾生如同一子，若見彼等修善、安穩則生大歡喜，若見彼等愁惱憂患則憂念苦惱。其配菩薩之階位，古來頗有異說。僧宗配以第七地，淨影以為初地，灌頂則以為初地證化他之果者。﹝北本大般涅經卷十六、涅經疏卷十七、涅經三德指歸卷十二﹞</p>
