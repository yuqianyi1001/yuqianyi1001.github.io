---
title: 四熏習
source: deerpark.app
---

### 陳義孝佛學常見辭彙

無明熏習、妄心熏習、妄境界熏習、淨法熏習。



### 丁福保佛學大辭典

【名數】明真妄互為熏習，染淨之二法，相續不斷也。一無明熏習，眾生有無始之無明，熏習真如，以熏習故，生妄心也，妄心者業識也。二妄心熏習，以此妄心還熏於無明，使增不了之念，更轉而使現妄境界，妄境界者，轉識及現識是也。三妄境界熏習，此妄境界還熏動妄心以起諸浪，造種種之業，受身心之苦，分別事識是也，依已上三熏習之義而染法相續也。四淨法熏習，此有二：一真如熏習，二妄心熏習。真如熏習者以眾生具真如之法，能冥熏無明，以冥熏之因緣使妄心厭生死之苦，樂求涅槃，是名真如熏習。妄心熏習者，以此厭求之妄心還熏習於真如，增其勢力，起種種方便隨順之行而滅無明，無明滅故，心相皆盡，得涅槃而成自然之淨業，以此熏習而淨法不斷也。但染法者以自性差別，分為三種，淨去則以體用一明一種而巳。見起信論。


