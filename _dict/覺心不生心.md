---
title: 覺心不生心
source: deerpark.app
---
### 佛光大辭典

日本真言宗判教所立十住心之第七。即覺知自心本來清淨、不生不滅之位。指三論宗所立八不中道之境界。不生，即含有不生、不滅、不斷、不常、不一、不異、不去、不來等八不之意。在十住心中，第六他緣大乘心乃法相宗之意，即談心識之有，為境空心有之說。而覺心不生心之位，則更進一步，為心境俱空之說；即修八不之正觀，觀心識亦是緣生無性，不生、不滅、不斷、不常、不一、不異、不去、不來，了知生死涅、煩惱菩提畢竟是空，以畢竟空，故覺悟空宛然而有，有宛然是空。亦即用八不中道之正觀遮遣萬有，自覺心性之空寂，稱為覺心不生位。﹝十住心論卷七、秘藏寶鑰卷下﹞（參閱‘十住心’431）



### 丁福保佛學大辭典

【術語】日本弘法十住心論所立，十住心之第七，覺知自心本來不生也。是說三論宗之意，不生者舉彼宗所說不生不滅不去不來不一不異不斷不常八不中之第一不而略他之七不者，即覺一心不生乃至不常之道理而離一切戲論妄想之住心也。住於此位之行者心相，即當於三論宗。大日經住心品說：「心主自在，覺自心本不生。」此具略語也。秘藏寶鑰上曰：「不生覺心，獨空慮絕。則一心寂靜，不二無相。」



