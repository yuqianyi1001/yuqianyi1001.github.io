---
title: 善性
source: deerpark.app
---

**來源：三藏法數**

<p>謂第六識所起一切善法之性也。善有世間、出世間不同。世間善者，即五常、十戒等是也；出世間善者，即四弘、六度等是也。此眾善法，皆由意根所緣，生成法則，故名善性。（五常者，仁義禮智信也。十戒，即十善，謂不殺、不盜、不邪婬、不妄語、不兩舌、不惡口、不綺語、不貪欲、不瞋恚、不邪見也。四弘者，即四弘誓願也。謂眾生無邊誓願度，煩惱無盡誓願斷，法門無量誓願學，佛道無上誓願成。六度者，一布施、二持戒、三忍辱、四精進、五禪定、六智慧也。）</p>

**來源：丁福保佛學大辭典**

<p>【術語】三性之一。事物性質之善者。有四類：一勝義善，涅槃之體性畢竟安穩者，勝義為涅槃之異名。二自性善，慚愧及無貪無瞋無痴之五法，身性是善者。三相應善，心心所中與彼自性善相應而起，方成善性者。四等起善，自語二業及不相應法由彼自性善相應善引起而為善性者。俱舍論十三曰：「由四種因，成善性等：一由勝義，二由自性，三由相應，四由等起。」</p>

**來源：佛光大辭典**

<p>(一)為三性之一。又作善。指一切諸法性質之分類中，其性質為善者。據成唯識論卷五載，凡能順益此世及他世者，稱為善，至如人、天之樂果雖能順益此世，但不能順益他世，故不稱為善。于六轉識（眼、耳、鼻、舌、身、意六識）中，凡與信、慚、愧、無貪、無嗔、無癡、精進、輕安、不放逸、行舍、不害等相應者，均屬善性。俱舍論卷十三亦舉出善性有四類，其中，勝義善指擇滅涅，自性善指慚、愧及無貪、無嗔、無癡等三善根，相應善指與自性善相應而起乃成善性之心王、心所，等起善指由自性善及相應善所引起之善性。﹝大毗婆沙論卷五十一、成唯識論卷三、順正理論卷四、俱舍論光記卷十三﹞（參閱‘三性’563、‘善’4873）</p><p>(二)凡夫二種性質之一。為‘惡性’之對稱。即指性質善良，堪入于世間、出世間之道者。大智度論卷八十八謂，善惡二性之果報大別，惡性墮于地獄、餓鬼、畜生等三惡道，善性則得人、天、阿修羅、涅道之果報。善導于觀念法門一書中舉出善性人分為五種，即舍惡行善、舍邪行正、舍虛行實、舍非行是、舍偽行真，並謂此五種人設若歸依佛法，則能自利利他。</p>
