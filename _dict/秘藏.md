---
title: 秘藏
source: deerpark.app
---
### 佛光大辭典

隱而不傳于人，稱為秘；蘊蓄于內，稱作藏。秘藏者，謂諸佛之妙法，以諸佛善為守護，不妄宣說。﹝維摩經問疾品、大日經疏卷三﹞



### 丁福保佛學大辭典

【術語】隱而不傳於人曰秘。蘊蓄於內曰藏。秘藏者稱諸佛之妙法，以諸佛守護之不妄宣說故也。以非器而妄傳，便為破法故也。法華經信解品曰：「一切諸佛秘藏之法，但為菩薩演其實事。」同嘉祥疏九曰：「昔來隱而不傳，目之為秘，如人妙寶蘊在於內，故名為藏。」維摩經問疾品曰：「諸佛秘藏無不得入。」注「肇曰：秘藏，諸佛身口意秘密之藏。」涅槃經曰：「愚人不解，謂之秘藏。智者了達，則不名藏。」又真言總稱為秘藏。大日經疏三曰：「聲聞經中以毘尼為秘藏，要擇人簡眾方乃授之。若未發律儀不令聽聞修習，摩訶衍中亦以持明為秘藏，未入漫荼羅者，不令讀誦受持。」同七曰：「所謂甚深秘藏者，眾生自秘之耳，非佛有隱也。」



