---
title: 函蓋相應
source: deerpark.app
---
### 佛光大辭典

函即盒。以盒與蓋緊密相合，了無縫隙，引喻兩物一致、無礙。又作函蓋相稱、函蓋合。據大智度論卷二載，諸法無量，智慧亦無量，二者之相配無數又無邊，猶如函大則蓋亦大，函小則蓋亦小。又如能照之智與所照之境相契，或所說之法與眾生之機相合。此外，亦指師徒之機緣授受相合，或事理契合而不二之旨。﹝大智度論卷三十六、法華經玄義卷二、大日經疏卷三、參同契﹞



### 丁福保佛學大辭典

【術語】彼此之二物能吻合者，譬如函與蓋之相稱。智度論二曰：「如諸法無量，智慧亦無量，無數無邊。如函大蓋亦大，函小蓋亦小。」淨土論註上曰：「相應者，譬如函蓋相稱也。」大日經疏三曰：「須函蓋相稱，則授受皆得其宜。」玄義二上曰：「以法常故，諸佛亦常，函蓋相稱。」



