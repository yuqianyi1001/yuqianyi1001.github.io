---
title: 香姓
source: deerpark.app
---

**來源：丁福保佛學大辭典**

<p>【人名】Droṇa巴，Dona，婆羅門名。佛於拘尸那城沙羅雙樹間火葬訖，諸國王來，欲得其舍利，而開爭端，平分佛舍利止諸國之爭者。長阿含經卷四遊行經曰：「時遮羅波國Amalakapa（巴Allakappa），諸跋羅民眾（巴Bulaya），及羅摩迦國Rāmagrāma（巴Bāmagāma），拘利民眾Kaulya（巴Koliya），毘留提國（巴Veṭhadipa），婆羅門眾，迦維羅衛國Kapilavastu（巴Kapilavatthu），釋種民眾Śākya（巴Sakya），毘舍利國Vaiśāli（巴Vesāli），離車民眾，Licchavī，及摩竭陀Magadha王阿闍世Ajātaśatru（巴Ajātasattu）。聞如來於拘尸城Kuśinagara（巴Kusināra），雙樹間取滅度，皆自會言今我宜往求舍利之分。時諸國王阿闍世等，即於國中下令，嚴四種兵：象兵，馬兵，車兵，步兵，進渡恒河。先遣婆羅門香姓至拘尸城，求舍利。曰：不與則四兵在此，不惜身命，當以力取。拘尸城君臣不聽。曰：如來遺形不敢許，彼欲舉兵，則吾亦在此。時香姓婆羅門曉眾人曰：諸賢長夜受佛教誡，口誦法言，心服仁化。寧可諍佛舍利共相殘害耶。如來遺形，欲以廣益，舍利現在者，但當分取。眾咸稱善，命香姓分之。爾時香姓，以一瓶一石許之舍利，均為八分已，與八國，己請於眾人受其空瓶（取意），後分涅槃經曰：「姓煙婆羅門。」Droṇa者，量之義，非香姓之原語。香姓之名不詳。</p>
