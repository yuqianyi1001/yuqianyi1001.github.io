---
title: 二如來
source: deerpark.app
---
### 丁福保佛學大辭典

【名數】天台一家依成實論乘如實道來成正覺之語，解真應之二如來。如實者是如如之境，乘者是如如之智，道是因，覺是果，境智契合，而未窮滿之位（是因），謂之乘如實道，已窮滿之位（是果），謂之來成正覺，即真身如來也。又境智契合，謂之乘如實道，來至三界示現八相成道，謂之來成正覺。是應身如來也。前真身之釋，屬於乘如實道之四字因，今者全屬於果，欲果上之境智冥合，而來生於三界也。法華文句九曰：「道覺義成，即是乘如實道來成正覺，此真身如來也。以如實智乘如實道來至三界，示成正覺者，即應身如來也。」



