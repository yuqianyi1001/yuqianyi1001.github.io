---
title: 國師
source: deerpark.app
---

### 丁福保佛學大辭典

【職位】謂一國之師也。原非專封佛徒，如王莽以劉歆為國師，時稱國師公。後漢書，趙典篤學博聞，宜備國師，六朝時稱國子祭酒為國師，儒生亦得稱國師也。至北齊文宣帝始以高僧法常為國師，降及元明，佛徒封國師者尤多。僧史略中曰：「西域之法，推重其人，內外攸同正邪俱有。昔尼犍子信婆羅門法，國王封為國師。（中略）聲教東漸，唯北齊有高僧法常，初演毘尼有聲鄴下，後講涅槃并受禪教，齊王崇為國師。國師之號自常公始也。」

【人名】六祖慧能大師法嗣，西京光宅寺慧忠國師。既得心印，居南陽白崖山黨子谷四十餘歲，不下山門。唐肅宗聞其道行，勅令入京，以師禮待之，因稱國師。見傳燈錄五。



### 佛光大辭典

(一)為我國各朝代帝王對學德兼備而可為一國師表之高僧所加之封號。含有一國民眾之師、帝王之師等意。據出三藏記集卷十一、卷十四、大慈恩寺三藏法師傳卷四等載，鳩摩炎、勝軍曾受封為國師；蓋此號夙行于印度、西域。如訶梨跋摩于印度摩竭陀國折服外道論師，而受王封為國師。佛教東傳以後，西域亦有國師封號，如前秦建元十八年（382） 時，西域東師前部王彌第來訪長安，其國師鳩摩跋提同來。又如前記鳩摩羅什之父鳩摩炎舍相位出家，東渡蔥嶺，龜茲王聞名敬慕，請為國師。而漢地高僧亦有為西域國師者，如隴西高僧法愛。又我國國師名稱原非專封高僧，如王莽封劉歆為國師，以為太子之師；另或為太師、國子祭酒之異稱。

一般認為封高僧為國師，系于北齊文宣帝天保元年（550），敕高僧法常入宮宣講涅經，尊為國師，是為嚆矢。其後，唐代有法藏為康藏國師，澄觀為清涼國師，慧忠為南陽國師，無業為大達國師等。宋代是禪宗全盛期，禪僧獲賜號者甚多，然未見有國師之稱號。元、明、清各代對西藏佛教領袖人物亦有此封號，元、明兩代封之者甚多。元代國師兼有政教權力，由于朝廷過份寵信喇嘛，造成許多流弊。明代初時，朝廷為加強和西藏等民族聯系，雖仍沿用元制，封喇嘛為‘帝師’、‘國師’之號，然聲勢已不如元代。清代僅在康熙四十五年（1706）封章嘉呼圖克圖為國師，掌管內蒙古喇嘛教事務。又漢族僧人受元朝尊為國師者有九人，其中世祖時之海雲國師最為著名。

此外，韓國之義天號大覺國師亦甚著名。日本則以花園天皇賜封圓爾辨圓‘聖一國師’之謚號為始（1308），惟此異于前者，乃示寂後追謚之號，其後亦有生前賜號者。﹝梁高僧傳卷一、續高僧傳卷十六、大宋僧史略卷中、元亨釋書卷七、卷八、禪林象器箋稱呼門﹞

(二)日本駐于諸國（國分寺創立之後，即駐于國分寺），以監督寺院，檢校寺產，兼理誦經法務之官僧。始置于大寶二年（702）。（參閱‘國分寺’4432）


