---
title: 畜生道
source: deerpark.app
---

### 陳義孝佛學常見辭彙

六道之一。見六道條。



### 三藏法數

謂披毛戴角，鱗甲羽毛，四足多足，有足無足，水陸空行等。即造作惡業眾生，由愚癡故，生於此道，故名畜生道。

畜生亦名旁生。婆沙論云：畜謂畜養，謂其橫生，覆身而行，稟性愚癡，不能自立，為他畜養，故名畜生。又名旁生者，謂其形旁而行不正，遍在諸處，由昔惡業報生此道也。

畜生，亦云旁生。謂此道遍在諸處，披毛戴角，鱗甲羽毛，其類非一，互相吞噉，受苦無窮，是名畜生道。（旁生者，婆沙論云：形旁行旁。形旁者，謂身形橫生，不正也；行旁者，謂其宿世所行之行，偏邪不正也。）



### 丁福保佛學大辭典

【界名】六道之一。有畜生業因者死後所趣之道途。與畜生趣同。又道以名因，謂其業因也。

參照：<a href="/dict/畜生趣">畜生趣</a>



### 佛光大辭典

六道之一。又作畜生趣。即畜生之依止處。眾生以生前所造惡業，種畜生之業因，死後即趨往畜生界，稱為畜生道。（參閱‘六道’1298）


