---
title: 脅
source: deerpark.app
---
### 佛光大辭典

梵名Pārśva  。音譯作波栗濕縛。又作波奢。意譯為難生。為印度小乘說一切有部之論師，付法藏之第九祖，禪宗傳法之第十祖。精進修行，未曾脅臥，故時人稱之為脅尊者、脅比丘、脅羅漢、長老脅、勤比丘等。尊者初為梵志師，年八十舍家染衣，城中少年譏之，以為其年衰老耄，無所進取，託蹟清流，徒知飽食而已。脅尊者聞之，乃自誓必通三藏之理，斷三界之欲，以得六神通，具八解脫；終不以脅至席，經歷三載，果斷三界欲，得三明智。後又從佛陀蜜多習佛教深旨，並證得羅漢果。馬鳴初習婆羅門之學，才氣縱橫，智辯無礙，僧侶備受攻擊，致中天竺佛教大衰，脅尊者欲挽中天竺佛教之衰運，入中天竺華氏城與馬鳴對論，並折服之，馬鳴即入尊者門下，受具足戒。其後脅尊者歸北天竺，馬鳴留住中天竺宣揚佛教。後迦膩色迦王攻華氏城，攜馬鳴歸。脅尊者後奉迦膩色迦王之命，于迦濕彌羅國，與五百聖賢共編纂大毗婆沙論，得王崇敬。後于北天竺布教，高齡以歿，君臣哀悼，集

其舍利，起塔供養。﹝付法藏因緣傳卷五、大唐西域記卷二、卷三、翻譯名義集卷二﹞



### 丁福保佛學大辭典

【人名】即脅尊者。

參照：<a href="/dict/脅尊者">脅尊者</a>



