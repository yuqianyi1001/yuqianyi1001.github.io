---
title: 梨師達多富那羅
source: deerpark.app
---
### 佛光大辭典

梨師達多，巴利名Isidatta  ，意譯仙授、仙施、仙餘，意指從仙人處求得之子；富那羅，巴利名Purāṇa  ，又作布、富蘭那，意譯宿舊、舊，為梨師達多之兄。此兄弟二人，系佛世中印度波斯匿王之大臣，為拘薩羅國之首富，然能于佛及四部眾等共與受用，而不計我所。據雜阿含經卷三十五載，富蘭那專修梵行，離欲清淨，不著香華，遠諸凡鄙，故以持戒為勝；梨師達多不專精梵行，然其智足達四聖諦，故以智慧為勝。其後命終，佛記別二人一為持戒勝，一為智慧勝，于後世得斯陀含果，生于兜率天。又據具德經載，仙授與布同為佛之優婆塞弟子。﹝雜阿含經卷三十﹞



### 丁福保佛學大辭典

【人名】梨師達多，此云仙授，或翻仙施，又云仙餘。謂從仙人邊求得子故也。富那羅，又名富蘭那，此翻故舊，或云宿舊。是仙授之兄。此兄弟二人，是波斯匿王大臣，於拘薩羅國，錢財巨富，無與等者，而能於佛及四部眾等共受用，不計我所。雜阿含經曰：「富蘭羅耑修梵行，離欲清淨，不著香華，遠諸凡鄙，持戒為勝。梨師達不耑精梵行。然其智足達四聖諦，智慧為勝。後時二俱命終。佛記二人，一持戒勝，一智慧勝，二俱同生，一趣同，一受生同，於後世得斯陀含，生兜率天，一來世間，盡苦邊際。」具德經曰：「而於信心中能具大智慧，仙授烏波薩哥是。於信心中能持梵行，布囉拏烏波薩哥是。」烏波薩哥即優婆塞，布囉拏即富那羅。



