---
title: 二種邪見
source: deerpark.app
---

**來源：法相辭典**

<p>★如邪見中說。</p>

**來源：三藏法數**

<p>﹝出中論﹞ 〔一、破世間樂邪見〕，謂人若言無罪福報，亦無如來等賢聖，因起此邪見，捨善為惡，當墮苦趣，失人天樂，是名破世間樂邪見。 〔二、破涅槃道邪見〕，梵語涅槃，華言滅度。謂人貪著於我，分別有無，起善滅惡，因起善故，得世間之樂；因分別有無故，不得涅槃道，是名破涅槃道邪見。</p>

**來源：丁福保佛學大辭典**

<p>【名數】一、破世間樂邪見。謂無視因果之理而造惡，墮於苦趣不得人天之樂之邪見也。二、破涅槃道邪見。雖修善，而執著於我，雖得人天之樂，而不得涅槃之邪見也。中論四曰：「邪見有二種：一者破世間樂，二者破涅槃道。破世間樂者，是麤邪見，言無罪無福，無如來等賢聖。起是邪見，捨善為惡，則破世間樂。破涅槃道者，貪著於我，分別有無，起善滅惡。起善故得世間樂，分別有無故不得涅槃。是故若言無如來者，是深厚邪見，乃失世間樂，何況涅槃？若言有如來，亦是邪見。」</p>

**來源：佛光大辭典**

<p>即破世間樂邪見與破涅道邪見。(一)乃無視因果之理，離善為惡之邪見。以言無罪無福，無如來等賢聖，起此邪見，則墮于苦趣，不得世間之樂，故稱破世間樂邪見。(二)為貪著于我之邪見。雖修善而得世間樂，然以分別有無故，不得涅，故稱破涅道邪見。﹝中論卷四﹞</p>
