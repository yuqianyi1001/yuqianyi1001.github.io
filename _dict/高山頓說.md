---
title: 高山頓說
source: deerpark.app
---
### 佛光大辭典

天台宗智大師立五時判教，謂世尊初成道時，演說最上之華嚴實義，猶如日出之時，先照高山。高山喻指菩薩之機，頓說謂不歷次第階級，頓說大乘之妙法。新譯華嚴經卷五十如來出現品載，譬如日光東升時，先照高山，次照高原大地，而日未始有分別；善光如來亦如是，先化菩薩，次化緣覺，後照聲聞及眾生，而佛本無分別之念。﹝天台四教儀、法華玄義卷一﹞



### 丁福保佛學大辭典

【雜語】華嚴經乃世尊成道最初集高位菩薩最上之說法，猶如日出東天時，先照高山，是謂之高山頓說。高山譬菩薩之機，頓說謂不歷次第階級頓說大乘之法也。玄義一上曰：「雖高山頓說不動寂場，而遊化鹿苑。」八十華嚴經五十如來出現品曰：「譬如日光出現時，先照山王次餘山，後照高原及大地，而日未始有分別。善逝光明亦如是，先照菩薩次緣覺，後照聲聞及眾生，而佛本來無動念。」四教儀曰：「第一頓教者，即華嚴經也。（中略）此經中云：譬如日出先照高山。」



