---
title: 身毒
source: deerpark.app
---

### 丁福保佛學大辭典

【國名】即天竺也。山海經曰：「身毒之國，軒轅氏居之。郭註，天竺國也。」史記大宛傳曰：「大夏東南有身毒國。」索隱曰：身音乾，毒音篤。孟康曰：即天竺也。漢書西域傳作天篤，後漢書杜篤傳作天督。玄應一切經音義曰：「天竺或言身毒，或言賢豆，皆訛也。正言印度。印度名月，月有千名，斯一稱也。」

參照：<a href="/dict/天竺">天竺</a>


