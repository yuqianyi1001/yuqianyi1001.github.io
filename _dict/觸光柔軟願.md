---
title: 觸光柔軟願
source: deerpark.app
---

### 丁福保佛學大辭典

【術語】彌陀如來四十八願中之第三十二。觸於彌陀佛之光明者得身心之柔軟也。離身口之惡，為身之柔軟，離三毒之煩惱，為心之柔軟。無量壽經上曰：「設我得佛，十方無量不可思議諸佛世界眾生之類，蒙我光明觸其身者，身心柔軟超過人天，若不爾者，不取正覺。」



### 佛光大辭典

即願佛之光明照觸十方世界眾生，令得遠離罪惡、身心柔軟。為阿彌陀佛四十八願之第三十三願。又作光明攝益願、蒙光獲利願、光普益願、光明觸身得勝柔軟願、攝取不舍願、光觸滅罪願。阿彌陀佛之因位為法藏比丘，欲以光明攝化十方，故發此願，而得成就。

關于此願與第十二光明無量願之別，據了慧之無量壽經鈔卷四載，此願為攝眾生，光明無量願為攝佛身。若就佛光而別，第十二願為光之體，第十八願為光之名，此願則為光之用；十二願為緣，十八願為因，此願則為化益。由此可知，第十二願乃願光明之體無量，此願則願光明之用攝取眾生而不舍。﹝無量壽經卷上、極樂淨土九品往生義﹞


