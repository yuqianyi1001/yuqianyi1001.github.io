---
title: 我相
source: deerpark.app
---
### 佛光大辭典

(一)指我之相狀，即由妄想所變現似我之相。凡夫誤認為實我而執持之，此乃因我執而起。有世間所說之我相與聖教所說之我相二種，前者如有情、意生、生者、士夫、作者、受者、知者、見者等；後者如預流、一來、不還、無學、二十七賢聖、十三住等。

依唯識之意，由于凡夫之第六、第七之二識自無始以來即妄計分別我、法，燻習于第八識，故諸識生起時，第八識之見分與相分隨之變現遍計妄情之似實我、似實法等相，凡夫即執著此‘似我似法’以為‘實我實法’。故我、法之相本無實體，但隨分別妄計等緣，假設世間之我相；隨斷惡證道之施設等緣，假設聖教之我相。

又依成唯識論述記卷一本所載護法論師之說，由無始以來妄計我、法分別之心，燻習本識，遂產生見、相二分；愚夫不知此見、相二分實為內識，反依之而妄計有實在之我、法。雖實無我、法，但隨彼妄情所執著之相，稱之為我、法。安慧論師則謂見、相二分皆為遍計所執性（即遍計而有），亦皆虛妄而無實體，于此‘總無’之見、相二分上假說我、法，而以我、法為‘別無’。

(二)四相之一。謂于五蘊之中妄計有我、我所。（參閱‘四相’1732）



### 三藏法數

我相者，謂眾生於涅槃之理，心有所證，而其有所證取之心，執著不忘，認之為我，名為我相。經云：是故證取方現我體。是也。（梵語涅槃，華言滅度。）

謂眾生於五陰法中，若即若離，計我、我所之實，是名我相。（五陰者，色陰、受陰、想陰、行陰、識陰也。若即若離者，謂計即陰是我，離陰是我也。我、我所者，我即假名，我所即五陰也。）



### 陳義孝佛學常見辭彙

實我之相。四相之一。



### 丁福保佛學大辭典

【術語】實我之相。四相之一。金剛經曰：「若菩薩有我相人相眾生相壽者相，則非菩薩。」同刊定記四曰：「我者謂自五蘊總相為我。」



