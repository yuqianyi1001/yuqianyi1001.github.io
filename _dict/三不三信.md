---
title: 三不三信
source: deerpark.app
---
### 丁福保佛學大辭典

【名數】梁曇鸞就念佛者立三不三信：一信心不淳，二信心不一，三信心不相續。是曰三不。反之則曰三信。淨土論註下曰：「一者信心不淳，若存若亡故。二者信心不一，無決定故。三者信心不相續，餘念間故。此三句展轉相成。以信心不淳，故無決定。無決定故，念不相續。亦可念不相續，故不得決定信。不得決定信，故心不淳。」西河道綽承之，更闡明三信。安樂集上曰：「若能相續，則是一心。但能一心，即是淳心。具此三心，若不生者，無有是處。」文類聚鈔行卷曰：「三不三信誨慇懃，像末法滅同悲引。」



