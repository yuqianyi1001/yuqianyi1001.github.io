---
title: 丹霞
source: deerpark.app
---

### 丁福保佛學大辭典

【人名】鄧州丹霞山之天然禪師，嗣石頭。初至江西，見馬祖時，以兩手拓襆頭腳。馬祖視之曰：南岳之石頭是汝師也。遽抵石頭，亦以手拓襆頭腳。石頭曰：著槽廠去。霞禮謝而入行者房。隨執爨役凡三年。忽一日石頭告眾曰：來日欲割佛殿前草。及期。大眾童行各構鍬钁剗草。霞獨以盆水洗頭，而跪於石頭前。石頭笑而為之剃落說戒。霞遂掩耳趨去。再謁馬祖，入僧堂，坐於聖僧之頸。馬祖曰：我子天然也，即拜馬祖，謝師之賜法號。因名天然。長慶四年寂，壽八十六。勅謚智神禪師。見傳燈錄十四。又，鄧州丹霞山子淳禪師。青原下十二世之祖。芙蓉道楷禪師之法嗣。


