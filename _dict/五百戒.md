---
title: 五百戒
source: deerpark.app
---
### 佛光大辭典

比丘尼具足戒之大數。各律典所載戒條數目不一，如四分律中列有三四八戒、十誦比丘尼戒本凡三五○戒，其他律典亦無超過五百戒者。較諸比丘具足戒多之意，以二倍計，故稱五百戒。﹝大愛道比丘尼經卷上、毗尼母經卷八、四分律卷二十一、四分比丘尼鈔卷三、四分律行事鈔資持記卷中一之一﹞



### 陳義孝佛學常見辭彙

比丘尼的具足戒。本來只有三百四十八戒，以大數而稱為五百。



### 丁福保佛學大辭典

【術語】比丘尼之具足戒也。本律之說相，唯三百四十八戒，以大數而稱為五百。束為七聚：一，八波羅夷。二，十七僧殘。三，三十捨墮。四，百七十八單提。五，八提舍尼。六，百眾學。七，七滅諍。行事鈔中一曰：「律中尼有三百四十八戒。」比丘尼鈔中上曰：「世人妄傳五百戒者非也，亦有經律尼戒五百，此但有總數而無實名也。」參照具足戒條。

參照：<a href="/dict/具足戒">具足戒</a>

【名數】比丘尼具足戒之大數也。大愛道比丘尼經上曰：「佛告比丘尼裘曇彌：汝行十戒如法，則有大戒，名具足，真諦行之，疾得作佛。凡有五百要事。」毘尼母經八曰：「比丘二百五十法，比丘尼五百法。」藥師如來本願經曰：「比丘尼受持五百戒。」此外經論說五百者頗多。然檢諸律，未明示五百戒數也。參照戒條附錄。

參照：<a href="/dict/戒">戒</a>



