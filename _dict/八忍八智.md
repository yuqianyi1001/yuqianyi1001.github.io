---
title: 八忍八智
source: deerpark.app
---

**來源：陳義孝佛學常見辭彙**

<p>又名十六心，是修四聖諦初生無漏智照見真諦理之位。一、苦法忍，即斷欲界苦諦下見惑之智。二、苦法智，即斷苦惑已，而正證理之智；三、集法忍，即斷欲界集諦下見惑之智；四、集法智，即斷集惑已，而正證理之智；五、滅法忍，即斷欲界滅諦下見惑之智；六、滅法智，即斷滅惑已，而正證理之智；七、道法忍，即斷欲界滅諦下見惑之智；八、道法智，即斷道惑已，而正證理之智；九、苦類智忍，即斷上二界（色界和無色界）苦諦下見惑之智；十、苦類忍，即斷苦惑已，而正證理之智；十一、集類忍，即斷上二界集諦下見惑之智；十二、集類智，即斷集惑已，而正證理之智；十三、滅類忍，即斷上二界滅諦下見惑之智；十四、滅類智，即斷滅惑已，而正證理之智；十五、道類智忍，即斷上二界道諦下見惑之智；十六、道類智，即斷道惑已，而正證理之智。此十六心中，前十五心是見道，最後道類智一心，是攝於修道。信難信之理而不惑叫做忍，施於所觀之法而忍許叫法忍，依此忍許而離惑明理之智叫法智。</p>

**來源：丁福保佛學大辭典**

<p>【名數】此係入於見道觀四聖諦而生，無漏之法忍法智也。名曰十六心。唯識宗謂十六心悉為見道，俱舍宗謂前十五心為見道，後一心為修道，八忍八智者，苦法忍，苦法智，苦類忍，苦類智，集法忍，集法智，集類忍，集類智，滅法忍，滅法智，滅類忍，滅類智，道法忍，道法智，道類忍，道類智是也。</p>

**來源：佛光大辭典**

<p>謂于‘見道’觀四諦，而生無漏之忍、智，各有八種。亦即見道之十六心。又作八忍八觀。所謂八忍，其中前四者忍可印證欲界之四諦，即苦法忍、集法忍、滅法忍、道法忍等四法忍；後四者忍可印證色界、無色界之四諦，即苦類忍、集類忍、滅類忍、道類忍等四類忍。以此八忍正斷三界之見惑，故為無間道。見惑既斷，觀照分明，則為八智，即苦法智、集法智、滅法智、道法智、苦類智、集類智、滅類智、道類智等，是為解脫道。忍者智之因，智者忍之果。﹝雜阿毗曇心論卷五、俱舍論卷二十三、卷二十五、成唯識論卷九﹞（參閱‘十六心’385、‘見道’3000）</p>
