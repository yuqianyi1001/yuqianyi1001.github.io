---
title: 一月三舟
source: deerpark.app
---
### 佛光大辭典

以一月喻佛，三舟喻根機各異之眾生。謂一輪明月之下，乘南行之舟者，見明月隨之南行千裡；乘北行之舟者，見月亦隨之北往千裡；在靜止之舟船上者，則未見月之移動。然其月則一，並未有異。可見雖是同一月亮，靜止之舟，與南行、北往之舟，所見各有不同。此喻眾生因機感之不同，對佛身所見亦各異。如華嚴經卷十六（大一○·八○下）：‘爾時，如來威神力故，十方一切世界，一一四天下，閻浮提中，悉見如來坐于樹下，各有菩薩承佛神力而演說法，靡不自謂恆對于佛；爾時，世尊不離一切菩提樹下。’即謂如來證得菩提，其體無依、無住、無去、無來，隨眾生之機感而有不同應身之顯現。



### 丁福保佛學大辭典

【譬喻】以月譬佛，三舟喻眾生之機感不同。謂同一之月，依舟之動止，而所見各有異也。華嚴經疏鈔十六上曰：「譬猶朗月流影徧應，且澄江一月，三舟共觀。一舟停住，二舟南北。南者見月千里隨南，北者見月千里隨北，停住之者見月不移。設百千共觀，八方各去，則百千月各隨其去。」三藏法數四曰：「一月喻佛，三舟喻世間眾生見佛不同。」



