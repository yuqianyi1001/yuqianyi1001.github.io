---
title: 三無性
source: deerpark.app
---

**來源：陳義孝佛學常見辭彙**

<p>相無性、生無性、勝義無性。相無性是說一切計所執的事物，其相皆假而非實有；生無性是說一切法皆依因緣和合而生，因緣生則無有實性；勝義無性是說諸法勝義原無生滅，本不可說，故無有實性。</p>

**來源：法相辭典**

<p>★如一切諸法皆無自性中說。</p><p>★二解　顯揚十六卷四頁雲：論曰：如是三種自性，當知由三無自性。故說三無性。一、相無性。謂遍計所執自性。由此自性，體相無故。二、生無性。謂依他起自性。由此自性，緣力所生，非自然生故。三、勝義無性。謂圓成實自性。由此自性，體是勝義；又是諸法無性故。</p>

**來源：三藏法數**

<p>﹝出成唯識論﹞ 〔一、相無性〕，謂一切眾生，於世間之相，處處計著，執為實有。佛為除此妄執，說一切法皆無自性，故名相無性。 〔二、生無性〕，謂一切諸法，皆託因緣和合而生，本無自性，故名生無性。 〔三、勝義無性〕，謂前相無性、生無性，因破眾生妄執之情，假說無性；非性全無，是故佛說勝義無性者，謂真如勝義之性，遠離遍計妄執之性，故名勝義無性。</p>

**來源：丁福保佛學大辭典**

<p>【名數】唯識論九曰：「三種無性，謂即相生勝義無性。」詳見三字部三無性條。</p><p>【名數】楞伽經唯識論等所明。對徧等三性之有法而說相等三無性之空義：一、相無性，一切眾生以妄心向因緣生之事物，計度有我有法之我法相名為徧計所執性。此徧計所執性之法，如認繩而浮蛇之相。其相非實有。故名相無性。二、生無性，一切諸法，不關於本來妄心，由因緣相和而生者，謂之依他起性。此依他起性之法為因緣生，因緣生無實性，恰如繩之因緣生，無繩之實體，故名為生無性。三、勝義無性，真如為圓為常，為一切有為法之實性，故謂之圓成實性。離此圓成實性，一切有無之諸相，名為勝義無性。勝義者，名於圓成實性。圓成實性為絕待之法，故不帶何等之相，如麻中無蛇與繩之相。即空真如也。又名相無性，無自然性，法無性。唯識論九曰：「依此三性立彼三無性。（中略）稱三無性，謂即相生勝我無性。」</p>

**來源：佛光大辭典**

<p>梵語trividhā niḥsvabhāvatā。系針對遍計所執等三性之有法所說三種無性之空義。又作三種無自性性、三無自性、三種無性。即就遍、依、圓三性而論各無自性之義，分別有相無性、生無性、勝義無性等三種。(一)相無性（梵lakṣaṇa-niḥsvabhāvatā ），又稱相無自性性，乃針對遍計所執性而立。蓋遍計所執性為所謂‘情有理無’，迷情之上雖有，唯不過是當情所現之假相，譬如空華，于理而言，體、相俱無，故稱相無性。(二)生無性（梵utpatti -niḥsvabhāvatā ），又稱生無自性性，乃針對依他起性而立。蓋依他諸法乃託眾緣而生，無定實之性，譬如幻事，故稱生無性。(三)勝義無性（梵paramārtha -niḥsvabhāvatā ），又稱勝義無自性性、無真性、第一義諦無自體相。乃針對圓成實性而立。真如為殊勝之真理，亦為根本無分別智之對境，故稱勝義。謂由遠離前遍計所執‘我、法’性故，假說無性，非性全無。此即真如，亦即唯識實性。然此三無性被視為‘密意說’，而非‘了義’，因三自性中之後二自性，其性非無；今假說其無性者，是為否定世俗所執持之‘實性’。﹝解深密經卷二無自性相品、瑜伽師地論卷七十三、卷七十四、顯揚聖教論卷十六、辯中邊論卷上、三無性論﹞（參閱‘三性’563）</p>
