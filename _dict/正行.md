---
title: 正行
source: deerpark.app
---
### 佛光大辭典

梵語samyak-pratipatti，巴利語sammā-paṭipatti。指不邪曲之行。即以佛之教化為基準之正當行為，與‘邪行’相對；或對雜行、助行而言正行。又由直接原因而成之行稱為正行，由間接原因而成之行稱為助行。

據八正道經載，不諦見、不諦念、不諦語、不諦治、不諦求、不諦行、不諦意、不諦定等，稱為道八邪行；反之，諦見、諦念，乃至諦意、諦定等，則稱為道八正行。據中阿含卷三十八鸚鵡經及大智度論卷四十八等載，與外道凡夫之邪行相對的八正道等即屬正行。

諸家列有數種正行說。如瑜伽師地論卷六十四舉出三種正行即：于佛寶應修供養承事正行、于法寶所應修瑜伽方便正行、于僧寶所應修共受財法正行。大乘莊嚴經論卷十二以六波羅蜜為正行，即：布施、持戒、忍辱、精進、禪定、般若正行。辯中邊論卷下就十波羅蜜行之‘相’分別為六種正行，即：最勝、作意、隨法、離二邊、差別、無差別正行。中邊分別論卷下則就上述之作意正行分出十種正行，即：書寫、供養、施與他、若他讀誦一心聽聞、自讀、自如理取名句味及義、如道理及名句味顯說、正心聞誦、空處如理思量、已入意為不退失故修習。法華經玄贊卷八以法華經卷四法師品所謂之受持、讀、誦、解說、書寫、供養等，稱為正行六種法師。

淨土宗大德善導之觀經疏散善義中，謂修習五種往生阿彌陀佛淨土之行業為五正行。即：(一)讀誦，讀誦淨土之聖典。(二)觀察，觀想阿彌陀佛之相好。(三)禮拜，禮拜阿彌陀佛。(四)稱名，稱念阿彌陀佛之名號。(五)贊嘆供養，贊嘆阿彌陀佛之功德。反之，若以阿彌陀佛以外諸佛菩薩為禮拜、觀想等之對象者，則稱雜行。五正行中‘稱名’一項特別符合彌陀之本願，故稱正定業，其餘四項則稱助業、助行，二者因相對而作此稱。若在專修念佛（稱名）之外，兼修其他四行者，則稱助正兼行。又就往生淨土之‘正因’，而言正行。此外，密教中，則于加行之後所修之行業稱正行。﹝轉法輪經、般泥洹經卷下、大方等大集經卷三十、解深密經卷三、大智度論卷五十六、卷八十七、辯中邊論述記卷中、法苑珠林卷十七﹞（參閱‘正因正行’1985）



### 法相辭典

★瑜伽八卷十四頁雲：于諸有情，遠離邪行，行無倒行；故名正行。

★二解　如正行八相中說。

★三解　瑜伽八十九卷二十一頁雲：雲何正行？謂如有一，于正法中，成就多聞。于業雜染，及以清淨，正知雜染清淨相已；舍不善業，修習善業。彼于聞思如理作意，勤方便已；為證修故；住空閒處，淨修治心；令離諸蓋，及眾苦法。為欲斷除貪欲、嗔恚、掉舉、惡作，以九種行，安住其心；令心棄舍止所對治。為欲斷除賦了□嘸耙砸篩牽□治雋事，如理作意，修飾其心；令心棄舍觀所對治。從彼止觀所治出已；能正修學，消伏眾苦。彼既如是淨修其心，令離諸蓋眾苦法已；復于衣服飲食臥具受用儀則，淨修其心。若由習近如是衣服乃至臥具，不善法增，善法退減；即便遠離。寧可受用粗弊衣等，範自存；忍受眾苦，進修正行。又由二緣，受用勝妙衣服等因，能令生長惡不善法。謂諸妄想，不正尋思。何等二緣？一、于諸善未能長時，串修習故；心不調柔。二、于衣服飲食等事，欲貪堅著。由是因緣，修正行者，調柔其心，令堪所作，于衣服等欲貪堅著，及諸無常眾緣生法，恆常系念，深見過患。爾時雖復受用勝妙衣服等事；而于其中，無所雜染。如是行者，亦受安樂，亦無有罪。由奢摩他毗缽舍那修習力故淨修其心離諸蓋已；由思擇力，于衣服等，邪受用故；雖于爾時，暫少成就心一境性；欲貪隨眠仍未斷故；于當來世，復為雜染。彼以妙慧通達是已；便修加行。為畢竟斷，受用如法邊際臥具。離諸貪著，先善修治正定資糧；漸次乃至能入清淨第四靜慮。以此為依，證諦現觀；隨得漏盡心善解脫。于一切苦，得離系故；究竟寂靜所攝受故；微妙清淨一切身心，無間滿故；一切煩惱，永離系故；普能領納諸無漏受。是名正行。



### 陳義孝佛學常見辭彙

做主要的功夫叫做正行，若做幫助的功夫則叫做助行。



### 丁福保佛學大辭典

【術語】真正之行業也，或對邪行而言。或對雜行而言。見五正行條。

參照：<a href="/dict/五正行">五正行</a>



