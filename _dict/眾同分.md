---
title: 眾同分
source: deerpark.app
---

**來源：法相辭典**

<p>★瑜伽十二卷十一頁雲：復次雲何眾同分？謂若略說、于彼彼處受生有情、同界，同趣，同生，同類位性形等；由彼彼分互相似性，是名眾同分。亦名有情同分。此中或有有情、由界同分，說名同分。謂同生一界。或有有情、由趣同分，說名同分。謂同生一趣。或有有情、由生同分，說名同分。謂同生一生。或有有情、由類同分，說名同分。謂同一種類。或有有情、由分位體性容色形貌音聲覆蔽養命同分，說名同分。或有有情、由過失功德同分，說名同分。如殺生者、望殺生者；廣說乃至諸邪見者、望邪見者；離殺生者、望離殺生者；乃至正見者、望正見者；從預流者乃至阿羅漢獨覺、望預流等；菩薩望菩薩；如來望如來；如是更互說名同分。</p><p>★二解瑜伽五十六卷二頁雲：問：依何分位，建立眾同分？此復幾種？答：依諸有情相似分位，立眾同分。此復三種。所謂種類同分，自性同分，工巧業處養命同分。</p><p>★三解顯揚一卷十五頁雲：眾同分者：謂諸有情互相似性。</p><p>★四解雜集論二卷二頁雲：　眾同分者：謂如是如是有情、于種種類自體相似，假立眾同分。于種種類者：于人天等種類差別。于自體相似者：于一種類性。</p><p>★五解五蘊論六頁雲：雲何眾同分？謂諸有情、自類相似為性。</p><p>★六解廣五蘊論十三頁雲：雲何眾同分？謂諸群生、各各自類相似為性。</p><p>★七解俱舍論五卷一頁雲：論曰：有別實物、名為同分。謂諸有情、展轉類等；本論說此，名眾同分。此復二種。一、無差別，二、有差別。無差別者：謂諸有情、有情同分。一切有情、各等有故。有差別者：謂諸有情、界地趣生種姓男女近事芻學無學等、各別同分。一類有情、各等有故。</p><p>★八解大毗婆沙論二十七卷四頁雲：雲何眾同分？謂有情同分。猶如命根，體是一物；遍與一切身份為依。是不相應行蘊所攝。唯無覆無記性。唯有漏。通三界。問：此眾同分、為長養？為等流？為異熟？答：是異熟、及等流。非長養。非色法故。異熟者：謂趣同分等。如地獄趣、有情展轉相似；乃至天趣等有情亦然。等流者：謂界同分等。如欲界有情、展轉相似；乃至無色界等有情亦然。有說：異熟者：謂初生時得。如與父母等、展轉相似。等流者：謂後時方得。如與沙門婆羅門等、展轉相似。洲渚方土及族姓等有情同分、如理應知。有餘師說：有情同分、通善不善無記性攝。謂四向四果有情同分、是善性攝。造五無間業有情同分、不善性攝。諸餘同分、無記性攝。評曰：彼不應作是說。法、雖有三種；而有情同分、唯無記攝。由此應知前說為善。問：若得眾同分；彼舍眾同分耶？答：應作順前句。謂若得眾同分；彼定舍眾同分。有舍眾同分，而不得眾同分。謂阿羅漢般涅時。問：若死此生彼時，定舍眾同分，得眾同分耶？答：應作四句。有死此生彼，而不舍眾同分，不得眾同分。如地獄死，還生地獄；乃至天死，還生天等。有舍眾同分，得眾同分，而非死此生彼。謂入正性離生等位。有死此生彼，亦舍眾同分，亦得眾同分。謂地獄等死、生異趣等。有不死此生彼，亦不舍眾同分，不得眾同分。謂除前相。</p><p>★九解品類足論一卷七頁雲：眾同分雲何？謂有情同類性。</p><p>★十解入阿毗達磨論下十頁雲：諸有情類、同作事業，同樂欲因，名眾同分。此復二種。一、無差別，二、有差別。無差別者：謂諸有情、皆有我愛，同資于食，樂欲相似。此平等因、名眾同分。一一身內、各別有一。有差別者：謂諸有情界地趣生種姓男女近事芻學無學等種類差別，一一身內、有同事業樂欲定因、名眾同分。此若無者；聖非聖等，世俗言說，應皆雜亂。諸異生性、異生同分，有何差別？同樂欲等因，說名彼同分。異生性者、能為一切無義利因。如契經說：芻當知；我說愚夫無聞異生，無有少分惡不善樂，彼不能造。又世尊說：若來人中、得人同分。非異生性、于死生時，有舍得義。故異生性、與同分別。</p>

**來源：丁福保佛學大辭典**

<p>【術語】使有情得同等類似果報之因，名為眾同分。俱舍論十五曰：「棄捨眾同分。」謂人之死也。見同分條。</p><p>參照：<a href="/dict/同分">同分</a></p>

**來源：佛光大辭典**

<p>梵語nikāya-sabhāga。略稱同分（梵sabhāga  ）。俱舍七十五法之一，唯識百法之一。唯識、俱舍宗以其為心不相應行法之一。指眾生的共性或共因。即眾多有情具有同類之性，或使有情眾生得同等類似果報之因。分，即因之義。</p><p>同分可分為有情同分（梵sattva -sabhāga ）與法同分（梵dharma -sabhāga ）二種。(一)有情同分，又作眾生同分，可分為二：(1)使一切有情眾生同等類似之同分，稱為無差別（梵abhinna  ）同分。(2)有情眾生隨著三界、九地、男、女、畜生等之分別，而各成一類，然于自類當中，卻具有共同之性質。此種各別之同分，稱為有差別（梵bhinna  ）同分。(二)法同分，指有情所依之五蘊、十二處、十八界等法，自類之法相似。如色法相互類似，左右眼相互類似之同分。又于說一切有部，主張同分具有實體；經部及大乘則以為同分乃假法。﹝大毗婆沙論卷二十七、順正理論卷十二、俱舍論卷四、卷五、成唯識論卷一、俱舍論光記卷四、卷五﹞（參閱‘心不相應行’1396）</p>
