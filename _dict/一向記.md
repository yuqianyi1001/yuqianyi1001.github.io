---
title: 一向記
source: deerpark.app
---
### 佛光大辭典

梵語ekāṃśa-vyākaraṇa。四種記答之一。即以肯定之言語答人所問而無躊躇。又作一定答、定答、決了答、必定論、一向論、決定記論。俱舍論卷十九（大二九·一○三中）：‘若作是問：“一切有情，皆當死不？”應一向記：“一切有情，皆定當死。”’﹝長阿含卷八眾集經、解深密經卷五、佛地經論卷六﹞



### 法相辭典

★瑜伽八十一卷十五頁雲：一者、一向記。謂為如理來請問者，無倒建立諸法性相。

★二解　如四種記中說。

★三解　佛地經論六卷十五頁雲：一向記者：如有問言：一切生者，決定滅耶？佛法僧寶，良福田耶？如是等問，應一向記。此義決定。

★四解　大毗婆沙論十五卷十四頁雲：雲何名應一向記問？此問應以一向記故。謂有問言：如來、應正等覺耶？法、善說耶？僧、妙行耶？一切行、無常耶？一切法、無我耶？涅、寂靜耶？應一向記。此皆如是。問：何故此問應一向記？答：此問能引義利，能引善法，隨順梵行，能發覺慧，能得涅；是故此問，應一向記。

★五解　集異門論八卷十三頁雲：雲何應一向記問？答：若有問言：世尊是如來阿羅漢正等覺明行圓滿善逝世間解無上丈夫調禦士天人師佛薄伽梵耶？佛所說法，是善說現見無熱應時引導近觀智者內證耶？佛弟子眾，具足妙行質直行如理行法隨法行和敬行隨法行耶？苦集滅道，是聖諦耶？一切行無常耶？一切法無我耶？涅寂靜耶？如是等問，有無量門，應一向記：世尊是如來阿羅漢廣說乃至涅是寂靜等。是名應一向記。問：何故此問應一向記？答：以于此問，若一向記；能引義利，能引善法，能引梵行，能發通慧，能正等覺，能證涅。故于此問，應一向記。



### 丁福保佛學大辭典

【術語】向人問與以決定之答也。俱舍論十九曰：「若作是問，一切有情，皆當死不，應一向記，一切有情，皆定當死。」



