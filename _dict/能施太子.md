---
title: 能施太子
source: deerpark.app
---
### 佛光大辭典

釋尊在因位修菩薩行時之名。又作大施太子、普施太子。為佛陀本生譚之一。此說散見諸經，其族姓等于諸說中亦略有異同。據大智度論卷十二所述，過去無量阿僧o劫有大醫王，欲療一切之病，病者甚多，力不逮，憂惱而死，生于忉利天，自思惟；我今生于天，雖享福報，然于人無益。遂自以方便舍天壽，生于娑伽陀龍王宮中，為龍王太子。既長，又方便而死，生于閻浮提中為大國太子，名為能施，生而好施。年既長，盡施所有，乃告父母言：龍王頭上有如意寶珠，能生一切財物，我欲得之，以濟一切貧窮。父母許之，太子遂入大海，至龍王之所。龍王具有神通力，知為其子。太子亦知宿命，識其父母。龍王大喜，與其所欲。太子請于龍王，得如意珠，歸返閻浮提，如意珠出一切財物，隨施于人，閻浮提一切人民珍寶衣食皆得盈滿。﹝賢愚經卷八、經律異相卷三十二、止觀輔行傳弘決卷一﹞



### 丁福保佛學大辭典

【本生】釋迦牟尼佛在因位時為大醫王，療一切之病，病者甚多，力不足，懊惱而死，生於忉利天。自思惟我今生於天，享福報，然於人無益，自以方便捨天壽，生於娑伽陀龍王宮中，為龍之太子。身已長，又方便而死，生於閻浮提中為大國太子，名曰能施，生而好施，年長大，自身所有皆盡。乃告父母言：龍王頭上有如意寶珠，能雨一切財物。我欲得之，以賑一切貧窮，父母許之。太子乃入大海，至龍王所，龍王有神通力，知為其子。太子亦知宿命，識其父母。龍王大喜，與其所欲。太子請於龍王，得其頭上如意珠，還閻浮提，如意出一切財物，隨人所須。見智度論十二，止觀輔行一。



