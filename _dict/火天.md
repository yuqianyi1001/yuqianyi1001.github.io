---
title: 火天
source: deerpark.app
---

**來源：丁福保佛學大辭典**

<p>【天名】胎藏界曼陀羅第十二外金剛院之一眾。大日如來為引攝事火梵志示現火神之形者。其形與梵天王同。大日經一曰：「行者於東南隅，而作火仙像，住於熾焰中，三點灰為標，身色皆深赤，心置三角印，而在圓焰中，持珠及澡瓶。」大日經疏五曰：「東南隅布，列諸火天眾，住火焰中，額及兩臂，各有三灰畫，即婆羅門用三指取灰自塗身象也。一切深赤色，當心有三角印，在焰火圓中，左手持數珠，右手持澡瓶，此是普門之一身，為引攝火祠韋陀梵志，方便開示佛圍陀法，故示此大慧火壇，淨修梵行之標幟也。」此為二臂。青龍軌下曰：「行者於東隅，而作火仙像，住於熾焰中，三點灰為標，身色皆深赤，心置三角印，慧珠定澡瓶，掌仰定持杖，青羊以為座。」瑜伽護摩儀軌曰：「火天四臂，右手無畏，第二手持珠，左手仙仗，第二手執軍持。」此二軌之文為四臂。數珠與澡瓶，比大日經疏異其左右，然同軌次文曰：「東南方火天，乘青羊，赤肉色，徧身火焰，右二手，一持青竹，一持軍持，左二手，一揚掌，一持念珠。」依此則與大日經疏同。</p><p>參照：<a href="/dict/梵天王">梵天王</a></p><p>參照：<a href="/dict/大日經疏">大日經疏</a></p>

**來源：佛光大辭典**

<p>梵名Agni  ，巴利名Aggi  。音譯阿耆尼、阿哦那、惡祁尼。又作火仙、火神、火光尊。為密教十二天之一，八方天之一。為東南方之守護神。于密教為重要護法神之一。密號護法金剛。有各種形像，在胎藏現圖曼荼羅中，火天位于外院東南隅，為仙人形，具有四臂，右二手分別持三角印、念珠，左二手分別執澡瓶、仙杖，住于火燄中。在金剛界曼荼羅外金剛部中，火天位于西方，身呈肉色，右手持三角印，左手執仙杖。又據十二天供儀軌所載，火天乘青羊，遍身火燄，具四臂，右二手分別持青竹、軍持，左二手分別為揚掌、持念珠，有二天女手持天花，左右並置苦行仙。此外，密教修護摩法時，先設火天壇供養火天，而後供養諸尊。﹝大日經卷一具緣品、略本瑜伽護摩軌、藥師七佛供養儀軌如意王經、陀羅尼集經卷十一、不空I索神變真言經卷七護摩增益品、大日經疏卷五、卷二十﹞（參閱‘八方天’278）、‘十二天’331）</p>
