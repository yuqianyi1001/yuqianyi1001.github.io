---
title: 觀音經
source: deerpark.app
---
### 丁福保佛學大辭典

【經名】法華經卷第八觀世音菩薩普門品第二十五一品別行者，稱為觀音經。法華傳記一曰：「唯有什公普門品，於西海而別行。所以者何？曇摩羅懺，此云法豐，中印人，婆羅門種，亦稱伊波勒菩薩。弘化為志，遊化蔥嶺，來至河西。河西王沮渠蒙，歸命正法，兼有疾患，以語菩薩。即云：觀世音此土有緣，乃令誦念，病苦即除。因是別傳一品，流通部外也。」案河西沮渠蒙遜與姚秦並立為王，是本經譯出（姚秦弘始八年羅什翻譯），不久即別行也。各家疏註如下：觀音玄義二卷，隋智顗說，灌頂記。觀音玄義記四卷，宋知禮述記。觀音義疏二卷，隋智顗說，灌頂記。觀音義疏記四卷，宋知禮記。觀音經玄義記會本科一卷，觀音經玄義記會本四卷，隋智顗說，宋知禮述，日本實乘分會。觀音經義疏記會本科文一卷，觀音經義疏高會本四卷，隋智顗說，宋知禮述，日本實乘分會。釋普門品重頌一卷，宋遵式述。觀世音菩薩普門品膚說一卷，靈耀說。觀世音經箋注，丁福保註。觀音經持驗記二卷，周克復集。



