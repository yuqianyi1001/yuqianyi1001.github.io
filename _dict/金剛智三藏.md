---
title: 金剛智三藏
source: deerpark.app
---

### 丁福保佛學大辭典

【人名】金剛智，名。梵名跋曰羅菩提Vajrabodhi，三藏者尊稱。南印度摩賴耶國人。婆羅門姓。年甫十歲，於那爛陀寺依寂靜智出家，三十一歲往南天竺，時龍智（龍樹菩薩之弟子），年七百歲猶在，就之，七年承事供養，受學一切密教。尋遊師子國登楞伽山。聞支那佛法盛，唐玄宗開元七年達廣州，翌年至東都。勅迎於慈恩寺，尋徙薦福寺。於所住立大曼荼羅壇以度四眾。一行禪師，不空三藏，皆其弟子也。同二十年八月十五日於洛陽廣福寺入寂，壽七十一，諡曰灌頂國師。師為真言宗八祖之第五，於東夏則謂之始祖。見貞元釋教錄，宋高僧傳一。


