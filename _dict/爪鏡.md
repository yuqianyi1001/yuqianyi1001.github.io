---
title: 爪鏡
source: deerpark.app
---
### 佛光大辭典

俗稱圓光法。即塗藥于指上，誦咒而掌上光明如鏡，能現種種相，預卜人之吉兇禍福，乃佛制所禁卜筮法之一。﹝梵網經心地戒品第十卷下、梵網經合注卷六﹞



### 丁福保佛學大辭典

【雜名】梵網經心地品曰：「不得樗蒲。（中略）爪鏡，蓍艸，楊枝，鉢盂，髑髏，而作卜筮。」明蕅益梵網經合註六曰：「爪鏡即圓光法。」或曰：「爪鏡者，以藥塗指上，咒之，光明如鏡，見人吉凶。」



