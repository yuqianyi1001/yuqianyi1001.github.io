---
title: 香嚴上樹
source: deerpark.app
---

### 丁福保佛學大辭典

【公案】「禪師云：如人上樹，口啣樹枝，手不攀枝，腳不踏樹。樹下有人，問西來意。不對即違他所問，若對又喪身失命。正與麼時，作麼生對？有虎頭上座云：上樹即不問，未上樹，請和尚道。師呵呵大笑。雪竇云：樹下道即易，樹上道即難。老僧上樹，致將一問來。」見傳燈錄十一，會元九。



### 佛光大辭典

禪宗公案名。依無門關第五則（大四八·二九三下）：‘香嚴和尚雲：“如人上樹，口銜樹枝，手不攀枝，腳不踏樹。樹下有人，問西來意。不對即違他所問，若對又喪身失命。正恁麼時，作麼生對？”’此為譬喻之公案。言人上樹，口銜樹枝，樹下人問其‘何謂祖師西來意’，此時樹上人雖有手腳，卻全無用處。以此比喻自己本來之姿態，即無說之說，無作之作。故無門曰：‘縱有懸河之辨，總用不著。說得一大藏教，亦用不著。若向者裡對得著，活卻從前死路頭，死卻從前活路頭。’﹝景德傳燈錄卷十一、五燈會元卷九﹞


