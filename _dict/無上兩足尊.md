---
title: 無上兩足尊
source: deerpark.app
---

**來源：丁福保佛學大辭典**

<p>【術語】佛之尊號。兩足謂如人類有兩腳者，以佛於兩腳眾生中無上尊勝故也。法華經方便品曰：「無上兩足尊，願說第一法。」</p>

**來源：佛光大辭典**

<p>為佛之尊號。略稱兩足尊。如金光明經卷一（大一六·三三七上）：‘十方諸佛，現在世雄，兩足之尊。’法華經方便品（大九·六下）：‘無上兩足尊，願說第一法。’此尊號有二義，即：(一)兩足，謂如人類之有雙足。佛于兩足眾生中，乃最尊勝無上者，故稱無上兩足尊。(二)以兩足喻指權實、戒定、福慧、解行等，佛即具足此兩足，而遊行法界，無障無礙。依華嚴經、金光明文句記之意，謂諸佛平等，皆具一切行滿，本願滿，福慧具足，方成正覺。﹝大乘本生心地觀經卷二、瑜伽師地論卷八十三、法華玄贊卷三﹞（參閱‘兩足尊’3070）</p>
