---
title: 位不退
source: deerpark.app
---

**來源：陳義孝佛學常見辭彙**

<p>三不退或四不退之一，菩薩修到十住位以上，便不再墮落退失其地位。</p>

**來源：三藏法數**

<p>謂別教菩薩從初住位中斷見惑，二住至七住位中斷思惑，則永不退失超凡之位，故名位不退。（初住即十住，發心住、治地住、修行住、生貴住、方便具足住、正心住、不退住、童真住、法王子住、灌頂住也。）</p><p>謂菩薩十信滿足，入十住位，乃至十行、十回向位，即得分見法身，住正定位，而不退轉也。（十住者，發心住、治地住、修行住、生貴住、方便具足住、正心住、不退住、童真住、法王子住、灌頂住。十行者，歡喜行、饒益行、無瞋恨行、無盡行、離癡亂行、善現行、無著行、尊重行、善法行、真實行也。十回向者，救一切眾生離眾生相回向、不壞回向、等一切佛回向、至一切處回向、無盡功德藏回向、隨順平等善根回向、隨順等觀一切眾生回向、真如相回向、無縛解脫回向、法界無量回向也。）</p>

**來源：丁福保佛學大辭典**

<p>【術語】三不退，又四不退之一。菩薩十住以上無再退墮於下凡而流轉於惡道也。</p>
