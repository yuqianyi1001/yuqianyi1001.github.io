---
title: 法輪
source: deerpark.app
---
### 佛光大辭典

梵語dharmacakra，巴利語 dhammacakka。為對于佛法之喻稱。以輪比喻佛法，其義有三：(一)催破之義，因佛法能摧破眾生之罪惡，猶如轉輪聖王之輪寶，能輾摧山岳岩石，故喻之為法輪。(二)輾轉之義，因佛之說法不停滯于一人一處，猶如車輪輾轉不停，故稱法輪。(三)圓滿之義，因佛所說之教法圓滿無缺，故以輪之圓滿喻之，而稱法輪。大智度論卷二十五（大二五·二四五上）：‘佛轉法輪，一切世間天及人中無礙無遮。（中略）遇佛法輪，一切煩惱毒皆滅。（中略）一切邪見、疑悔、災害皆悉消滅。’

法輪又作梵輪，諸經論對于此一異稱舉出各種理由，賅括之，有下列數種說法：(一)梵，即清淨之義，而佛之說法清淨。(二)謂佛是大梵，以梵音演說法。(三)謂佛陀初成道時，梵天來勸請轉法輪。(四)謂佛以慈、悲、喜、舍四梵行心（四無量心）宣說大法。(五)古代印度世人貴梵天，為隨順世人，故而稱梵輪。然亦有謂法輪、梵輪二者相異，以梵輪為教示慈、悲、喜、舍四無量心及四禪定法之禪定聖道；法輪為教示苦、集、滅、道四聖諦及修持三十七道品之智慧聖道。

關于法輪之自性，諸部說法各異。其中，說一切有部、多聞部、經量部等十部，主張以八正道為法輪之體；而大眾部、法藏部、飲光部等十部，則以佛語為法輪之體。其說見于大毗婆沙論卷一八二、卷一八三、俱舍論卷二十四、大乘法苑義林章卷一本總料簡章、北本大般涅經卷十四等。華嚴經探玄記卷三復依五教說法之淺深，而論法輪之體性不同，謂小乘教以八正道為法輪之體，初教以無分別智為法輪之體，終教以真理為法輪之體，頓教以理智俱泯、言亡慮絕為法輪之體，圓教則以無盡法門為法輪之?體

此外，法輪一詞，古來每用于判教之時，而有三法輪、三轉法輪等名稱。﹝大智度論卷八、雜阿毗曇心論卷十﹞（參閱‘象征’5273、‘轉法輪’6619）



### 法相辭典

★大毗婆沙論一百八十二卷一頁雲：雲何法輪？乃至廣說。問：何故作此論？答：為欲分別契經義故。如契經說：世尊轉法輪。諸餘世間沙門婆羅門天魔梵等，皆無有能如法轉者。契經雖作是說；而不分別。雲何法輪？齊何當言轉法輪？契經是此論所依根本。彼所不說者，今應說之。故作斯論。雲何法輪？答：八支聖道。若兼相應隨轉；則五蘊性。此是法輪自性是我是物是相是性是本性。已說自性；所以今當說。問：何故名法輪？答：此輪、是法所成，法為自性；故名法輪。如世間輪，金等所成，金等為性；名金等輪。此亦如是。有說：此輪、于諸法性，能揀擇，極揀擇；能覺悟，極覺悟；現觀，作證；故名法輪。有說：此輪、能淨聖慧法眼；故名法輪。有說：此輪、能治非法輪，故名法輪。非法輪者：謂布刺等六師所轉八邪支輪。問：何故名輪？輪是何義？答：動轉不住義，是輪義。舍此趣彼義，是輪義。能伏怨敵義，是輪義。由斯等義，故名為輪。又雲：問：何故惟說見道名法輪；非餘耶？答：前說動轉不住義是輪義。見道、是速疾道，不起期心道。于動轉不住，最為隨順。故獨名法輪。有說：前說舍此趣彼義是輪義。見道中、舍苦現觀，趣集現觀。乃至舍滅現觀，趣道現觀。是故見道，獨名法輪。有說：以四事故，名輪。一、舍此，二、趣彼，三、未降伏者、降伏，四、已降伏者、守護。見道中亦爾。舍此者、舍苦現觀。趣彼者、趣集現觀。未降伏者降伏、即集現觀。已降伏者守護，即苦現觀。乃至滅道，說亦如是。故名法輪。有說：回轉義是輪義。猶如車輪，週旋回轉；如是見道，忍智循環。謂忍後、智現前；智後、忍復現前。法品、類品、循環亦爾。故名法輪。有說：上下義、是輪義。猶如車輪，或上或下；如是見道緣境上下。謂緣欲界已；即緣有頂。緣有頂已；復緣欲界。對治上下，說亦如是。故名法輪。有說：見道猶如輻轂輞法，故說為輪。猶如車輪，轂最居中，輻依轂住，輞攝于輻；如是見道，苦集忍智如輻。滅忍滅智如轂。道忍道智如輞。遍緣道故。或有說者，苦集滅忍智、如輻。三諦如轂。道諦如輞。或有說者，三諦忍智、如輻。道忍、道智、如輞。四諦如轂。或有說者，正見、正思惟、正勤、如輻。正語業命、如轂。正念、正定、如輞。或有說者，正思惟、正勤、正念、正定、如輻。正語業命、如轂。正見、如輞。或有說者，惟正定如輞。餘如前說。有說：降伏四方義、是輪義。如轉輪王所有輪寶，降伏四洲所有怨敵；如是行者，以見道輪、降伏四諦所有煩惱。故名法輪。有說：見所斷煩惱，名非法輪。能起八邪支故。見道是彼近對治故；說名法輪。尊者妙音說曰：學八支道，展轉和合，一時至他相續中轉；故名法輪。此八支道，見道位勝。是故見道獨名法輪。

★二解　如沙門性異名中說。



### 陳義孝佛學常見辭彙

１．（喻）佛所說之法，能夠輾碎眾生的一切煩惱，好像巨輪能夠輾碎一切的巖石和沙礫一樣。２．佛所說之法，輾轉傳人，好像車輪的旋轉，無遠弗屆。



### 丁福保佛學大辭典

【術語】佛之說法，能摧破眾生之惡，猶如輪王之輪寶，能輾摧山岳巖石。故謂之法輪。又佛之說法，不停滯於一人一處。展轉傳人，如車輪然。故譬為法輪。行宗記一上曰：「法輪者，摧業惑故。」維摩經佛國品曰：「三轉法輪於大千，其輪本來常清淨。」智度論八曰：「佛轉法輪，或名法輪，或名梵輪。」同二十五曰：「佛轉法輪，如轉輪聖王轉寶輪。（中略）轉輪聖王手轉寶輪，空中無礙。佛轉法輪，一切世間天及人中無礙無遮，其見寶輪者諸災惡害皆滅。遇佛法輪，一切邪見疑悔災害皆悉消滅。王以是輪治四天下，佛以法輪治一切世間天及人。」嘉祥法華疏二曰：「無生正觀，體可楷模，故名為法。流演圓通不繫於一人，故稱為輪。又無生正觀無累不摧，亦是輪義。」維摩經慧遠疏曰：「名四諦以為法輪，從喻名之。如轉輪王所有輪寶能摧剛強，轉下眾生上昇虛空。四諦如是，能摧眾生惡不善法，轉下眾生上入聖道，故以為輪。」



