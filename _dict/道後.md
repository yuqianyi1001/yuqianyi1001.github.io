---
title: 道後
source: deerpark.app
---
### 佛光大辭典

指證悟實道以後之階位。未契實道為道前，正證實理為道中，自證以後為道後。據梁譯攝大乘論釋卷十四之說，道前指地前；道中指初地以上、十地之中，修習無分別智者；道後則指金剛心以上。法華玄義釋簽卷九（大三三·八八一上）：‘道，謂自行真實之道。未契實道，真如在纏，故名為理，故以地前名為道前。初地已上已證實理，復由此理成于後行，初證已後，究竟已前，並名道中。由此地行，理究竟顯，已顯之理，名為道後；自行證後，故名道後。’金光明玄義卷上（大三九·二中）：‘當知道前圓性德，道中圓分德，道後圓究竟德。’﹝大智度論卷二十六、卷二十七、大毗婆沙論卷一四一、梁譯攝大乘論釋卷十五﹞（參閱‘道’5620）



### 陳義孝佛學常見辭彙

已經見道之後。



### 丁福保佛學大辭典

【術語】道為自行真實之道。未契實道，為道前，正證實理，為道中，自證以後為道後。每地各分此三者。釋籤四曰：「道者，謂自行真實之道。未契實理，真理在纏，故名為理。故以地前名為道前。初地已上已證實理。復由此理成後行。初證已後，究竟已前，並名道中。由此地行，理究竟顯。以顯之理，名為道後。自行證後，故名道後。」法華文句記三曰：「此中須以十地為道前，妙覺為道中，證後為道後。」金光明玄義上曰：「當知道前圓性德，道中圓分德，道後圓究竟德。」



