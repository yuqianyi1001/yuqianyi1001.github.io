---
title: 四縛
source: deerpark.app
---
### 佛光大辭典

又作四結、四身系、四身縛。指系縛眾生身心，使其流轉于生死之四種煩惱。據三藏法數卷十八載，四縛即：(一)欲愛身縛，又作貪欲身縛、貪身系。謂欲界眾生對于五欲順情等境，心生貪愛，起諸惑業，束縛于身而不得解脫。(二)嗔恚身縛，又作嗔身縛。謂欲界眾生對于五欲違情等境，起嗔恚煩惱而不得解脫。(三)戒盜身縛，又作戒取身系。謂計非因為因，持守雞戒、狗戒等邪戒，而增長惑業，束縛于身。(四)我見身縛，又作實執取身系。我見，即我執，于非我之法妄計為我。由此我見而增長諸惑業，束縛于身。﹝長阿含卷八眾集經、@婆沙論卷二、大毗婆沙論卷四十八、集異門足論卷八、華嚴經孔目章卷三、大藏法數卷二十﹞



### 三藏法數

﹝亦名四結，出鞞婆沙論﹞ 縛者，束縛也，又連續也。謂眾生由欲愛等業束縛，流轉生死，連續不斷，故名四縛。 〔一、欲愛身縛〕，謂欲界眾生，於五欲順情等境，心生貪愛，起諸惑業，束縛於身，不得解脫，故名欲愛身縛。（五欲者，色欲、聲欲、香欲、味欲、觸欲也。） 〔二、瞋恚身縛〕，謂欲界眾生，於五欲違情等境，心生瞋恚，起諸惑業，束縛於身，不得解脫，故名瞋恚身縛。 〔三、戒盜身縛〕，戒盜亦名戒取。本非是戒，強以為戒，名為戒盜。又取以進行，復名戒取。如外道諸戒是也。由此邪戒，增長惑業，束縛於身，不得解脫，故名戒盜身縛。 〔四、我見身縛〕，我見，即見取也。謂於非涅槃法中，妄自分別，以為涅槃，生心取著，名為見取。由此我見，增長惑業，束縛於身，不得解脫，故名我見身縛。（梵語涅槃，華言滅度。）



### 丁福保佛學大辭典

【名數】又云四結：一欲愛身縛，欲界貪欲之縛身者。二瞋恚身縛，瞋恚之縛身者。三戒盜身縛，邪戒之縛身者。戒盜又名取戒。是本非戒，強以名戒，故曰戒盜。又以取進行，故名戒取。是外道之邪戒也。四我見身縛，我見之縛身者。見鞞婆沙論二。

一欲縛，欲界諸惑中除無明與見惑者。二有縛。_二界一切惑中除無明與見惑者。三無明縛，三界之無明也。四見縛，三界之惡見也。見大經淨影疏。



