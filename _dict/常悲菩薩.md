---
title: 常悲菩薩
source: deerpark.app
---
### 丁福保佛學大辭典

【本生】世尊昔為菩薩，曰常悲，見世穢濁，背正向邪，常愁憂悲慟。其時有佛名京法無穢，滅度未久，經法都盡。常悲夢聞其佛說法消除心垢，而入清淨定，即捨妻子入山苦行，自慟哭我不遇佛，不見法僧，何由修佛道？天神下教之，使東行。常悲隨教東行，數日即止。上方有佛飛來其前，菩薩見佛，且喜且悲，稽首曰：願佛垂哀為我說經。佛告之曰：三界皆空，夫有必無，萬物若幻，一生一滅，猶若水泡。且教之東行二萬里逢健陀羅越國法來菩薩使聽度無極之法。見度無極經七。



