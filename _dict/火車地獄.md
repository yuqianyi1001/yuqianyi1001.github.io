---
title: 火車地獄
source: deerpark.app
---
### 佛光大辭典

車身發火，專為運載罪人至地獄之車，或作為懲罰罪人之工具，稱為火車。以火車迎載並轢殺罪人之地獄，則稱火車地獄。大智度論卷十四載，提婆達多既犯三逆罪，復欲以毒爪害佛，王舍城大地破裂，火車迎之入地獄。觀佛三昧海經卷五謂此獄有銅鑊，縱廣四十由旬，其中

蓄火，下有十二輪，上有九十四火輪，邪命作惡者命終後在火車上，肢節燃火，身體魃□□鴣甸鏨恚□槿緋就粒□□撲型□□槿髕涮澹□諞蝗找怪惺芫攀□詿沃□死。﹝大方便佛報恩經卷二、經律異相卷五十﹞



### 丁福保佛學大辭典

【界名】地獄名。此地獄有銅鑊，縱廣四十由旬，中滿盛火。下有十二輪，上有九十四火輪。誑惑邪命，諂曲作惡者，於命終時，身冷如冰。欲熱時，獄卒羅剎，化作火車乘其上，現童男形，鼓舞至前。罪人見之，心生愛著，氣絕命終，在火車上。支節燃火，身體燋散。獄卒唱活，應聲還活。火車轢身十八返，身碎如塵。時天雨沸銅，徧洒身體，其人即還活。如是往返，上至湯際，下墮鑊中，為火車所轢，一日一夜有九十億生死。說見觀佛三昧經五。



