---
title: 壽量四土偈
source: deerpark.app
---

**來源：丁福保佛學大辭典**

<p>【術語】法華經壽量品偈曰：「常在靈鷲山，及餘諸住處。眾生見劫盡，大火所燒時。我此土安隱，天人常充滿。」此六句為法界道場偈，亦曰壽量四土偈。以此六句中自具四土也。文句言常在靈鷲山，是實報土，為三世常住之淨土，故謂為他受用報身所居之實報土，為證實相之理者所得之果報，故謂為實報。別教初地以上，圓教初住已上之菩薩住處也。又言常在二字，含常寂光土，謂常寂光土者，實相之理，即三諦之理也，蓋常者常住之理，故為中諦，寂者空之義，即為空諦，光者照三千諸法之義，即為假諦。此常寂光之理，即為自他受用報身所證，即所住所在之處，故常在二字得以顯之也。其次餘諸住處之言中有方便同居之二土。故稱之為四土偈。</p>

**來源：佛光大辭典**

<p>法華經壽量品（大九·四三下）：‘常在靈鷲山，及餘諸住處，眾生見劫盡，大火所燒時，我此土安隱，天人常充滿。’此六句為法界道場偈，以此六句中自具四土，故又稱壽量四土偈。法華經文句卷九下釋之謂，‘常在靈鷲山’是實報土，為三世常住之淨土，故稱為他受用報身所居之實報土，為證實相之理所得之果報，故稱為實報，乃別教初地以上、圓教初住以上之菩薩住處。又‘常在’二字，含常寂光土，所謂常寂光土，指實相之理（三諦之理）。其中，常為常住之義，故為中諦；寂為空之義，故為空諦；光為照三千諸法之義，故為假諦。此常寂光之理，即為自他受用報身所證，即所住所在之處，故‘常在’二字得以顯之。其次‘餘諸住處’一詞中有方便、同居二土；總為四土，故稱四土偈。</p>
