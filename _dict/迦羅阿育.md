---
title: 迦羅阿育
source: deerpark.app
---
### 丁福保佛學大辭典

【人名】Kālāśoka，佛滅百年頃君臨摩訶陀國之王，而難陀王朝（Nanda）之始祖也。此王歷史古來頗有議論。為未決之問題。此以北方所傳無此王之記事故也。排之者以為迦羅者時之義，為補某時代缺陷故作虛構之人物云，或謂迦羅者黑色之義，為欲大達磨阿育王歸佛後之光彩，故指歸佛前兇暴之時代。然近時希臘印度年代比較研究之結果，達磨阿育王之出世年代，在紀元前四世紀，即佛滅二百十八年，較善見律之所傳確實，是可增王為歷史的人物矣。



