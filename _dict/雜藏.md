---
title: 雜藏
source: deerpark.app
---

**來源：三藏法數**

雜藏者，謂佛所說大、小乘經，共明聲聞、緣覺、菩薩及諸天、人修因證果等法。是也。



### 丁福保佛學大辭典

【術語】佛滅後，經典之結集。有二藏三藏四藏五藏等之別。經量部為經律二藏之結集。薩婆多部為三藏之結集。大眾部為四藏或五藏之結集。四藏者三藏與雜藏也。此中攝一切菩薩之教行。增一阿含經序品曰：「方等大乘總玄邃，及諸契經為雜藏。」分別功德論一曰：「雜藏者，非一人說。或佛所說，或弟子說，或諸天頌，或說宿緣三阿僧祇菩薩所生。文義非一，多於三藏，故曰雜藏。」集藏傳曰：「雜藏之法，讚菩薩生，此中諸義多於三藏，都合諸法結在一處。」此雜藏為大乘教。智度論四十九曰：「四藏所謂阿含、阿毘曇、毘尼、雜藏。摩訶般若波羅蜜等諸摩訶衍經，皆名為法。」摩訶衍經亦解為雜藏。分別功德論一曰：「諸方等正經皆是菩薩藏中事，先佛在時已名大士藏。阿難所撰，即今四藏是也。合而言之為五藏。」



### 佛光大辭典

四種攝藏之一。佛教聖典總攝為經藏、律藏、論藏、雜藏四種。其中，雜藏攝一切菩薩之教行。依增一阿含經序品載，方等大乘，及諸契經，是名雜藏。摩訶僧o律卷三十二謂，闢支佛、阿羅漢所自說之本行因緣等之偈誦為雜藏。分別功德論卷一，則以此藏總有佛說、弟子說、諸天贊誦，或說宿緣三阿僧o菩薩所生，文義非一，尤超于三藏，故稱雜藏。依上述可知，雜藏者系以說佛及阿羅漢等之本行因緣為主，且說三阿僧只菩薩之本生；因其文義廣于三藏，故稱雜藏。


