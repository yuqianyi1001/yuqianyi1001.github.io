---
title: 自家寶藏
source: deerpark.app
---
### 丁福保佛學大辭典

【術語】頓悟入道要門論下曰：「師初至江西參馬祖，祖問從何處來？曰：越州大雲寺來。祖曰：來此擬須何事？曰：來求佛法。祖曰：自家寶藏不願，拋家散走作什麼？我這裏一物也無，求什麼佛法？師遂禮拜。問曰：阿那個是慧海自家寶藏？祖曰：即今問我者是汝寶藏，一切具足，更無欠少，使用自在，何假向外求覓？師於言下大悟。」



