---
title: 四波羅夷
source: deerpark.app
---

### 丁福保佛學大辭典

【名數】又曰四重，四棄，四極重感墮罪，比丘犯四戒之罪也：一婬戒，梵云非梵行Abrahmacarya。向人，畜生，鬼神等而行婬事也，男者大便處及口之二道，女者大小便處及口之三道是婬處。二盜戒，梵云不與取Adattādāna。盜取人，畜生及三寶等之五錢及直五錢之雜物（限於五錢者，因彼王法滿五則至死，故佛制之）也。三殺人戒Vadha（Ahiṅsā），殺害人命也，殺畜生者，名殺畜生戒，是九十單提中之第六十一。四大妄語戒，梵云妄說上人法Uttaramanuṣyadharma。貪利養自言得聖法我是聖人也，他妄語名之為小妄語戒，是九十單提中之第一。已上四重罪，為五篇中之第一，故云初篇。見行事鈔中之一。

【名數】見波羅夷條。

參照：<a href="/dict/波羅夷">波羅夷</a>



### 佛光大辭典

梵語catvāraḥ pārājikā dharmāḥ，巴利語cattāropārājikā dhammā。又作四波羅夷法、四波羅市迦法、四極惡法、四他勝法、四波羅夷戒。略稱四夷、四夷戒。有二種說法：

(一)指比丘應遠離之四種根本重罪。又稱四波羅夷罪、四種根本罪。略稱淫盜殺妄。即比丘所受持之具足戒中屬波羅夷一類之四戒：(一)大淫戒（梵a -brahma-carya ，巴a-brahma-carya  ），又作非梵行戒、不淨行戒、淫戒、不淨行學處。淫，指耽溺于女色；不淨行，指自愛著染污之心所作之行業；非梵行，指染污淨戒而退失聖道之不清淨行。故禁止比丘與人或畜行淫。(二)大盜戒（梵adattādāna  ，巴adinnādāna  ），又作不與取戒、偷盜戒、盜戒、取學處。即禁止以盜心取得非給與之物。所盜之物可分三類：(1)三寶物，指佛物、法物、僧物。(2)人物，指世間人之所有物。(3)非畜物，指天神、鬼神之物。(三)大殺戒（梵vadha，badha  ，巴同），又作殺人戒、殺戒、斷人命學處。即禁止殺人，或教唆殺人。殺畜牲則稱小殺戒，或殺畜牲戒。(四)大妄語戒（梵mṛṣā -vāda uttara-manuṣya-dharma ，巴musā-vāda uttari-manussa-dhamma  ），又作大妄戒、妄說過人法戒、妄說自得上人法學處、上人法、過人法、妄說上人法。即禁止于未體得上人法時，妄說證悟之語。

上記之四罪為極重罪，觸犯者不得與比丘眾共住。﹝四分律卷一、卷四、五分律卷一、卷二、十誦律卷一、卷二、摩訶僧o律卷一至卷四、薩婆多毗尼毗婆沙卷二、卷三、四分律比丘戒本﹞（參閱‘波羅夷’3442）

(二)指密教行者所受持之四種重禁。又作四重戒。即：(一)不應舍正法戒，禁止舍離正法而起邪行。如來之一切正教皆當修行，並受持、誦讀，無厭足之心，猶如大海吞納百川；若分別諸乘之了義與不了義，而產生棄舍任何一法之心，及造作邪行，即觸犯第一波羅夷罪。(二)不應舍離菩提心戒，菩提心為菩薩六度萬行之標幟，猶如世間大將之旌旗；旌旗喪失則三軍敗北，墮于他勝處，菩薩若舍離菩提心則萬行敗壞，即觸犯第二波羅夷罪。(三)于一切法不應慳吝戒，諸勝法皆如來于因位舍棄僮僕床座乃至身命，勤苦修行所得，為一切眾生父母之遺產，而非屬某一人所有。若行者不舍正法，不離菩提心，卻慳吝于正法，不願見機惠施，其罪如同盜取三寶物，即觸犯第三波羅夷罪。(四)勿于一切眾生作不饒益行戒，菩薩發菩提心修萬行，願普遍攝化一切眾生；若造作不利于眾生之行，即生起障道之因緣，違犯菩薩之四攝法，乃觸犯第四波羅夷罪。

或以四重禁戒配于三聚淨戒及三種菩提心，即不應舍正法戒相當于攝律儀戒、三摩地菩提心，不應舍離菩提心戒相當于攝善法戒、勝義菩提心，于一切法不應慳吝戒及勿于一切眾生作不饒益行戒相當于攝眾生戒、行願菩提心。﹝大日經卷二具緣品、大日經疏卷九、大日經義釋卷六、大日經義釋演密鈔卷五﹞


