---
title: 跋渠
source: deerpark.app
---

### 丁福保佛學大辭典

【雜語】Varga，譯曰部，品。經論中之篇章也。玄應音義十五曰：「跋渠，此言訛也。正言伐伽。譯云部，謂部類也，或言群，同其義也。」同十七曰：「跋渠亦言伐伽，此譯云部，亦品之別名也。」法華文句一曰：「跋渠，此為品也。品是義類義。此中文句氣類相從。節之為跋渠。例如律中有篇聚，毘曇有犍度爾。」


