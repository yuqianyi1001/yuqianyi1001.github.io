---
title: 四大弟子
source: deerpark.app
---

**來源：陳義孝佛學常見辭彙**

<p>佛弟子中以舍利弗、目犍連、須菩提、摩訶迦葉等為四大弟子。</p>

**來源：丁福保佛學大辭典**

<p>【名數】佛弟子中以舍利弗，目連，須菩提，摩訶迦葉為四大弟子。智度論謂舍利弗目連為佛左右弟子。須菩提修無諍定，為行空第一，摩訶迦葉行十二頭陀，為頭陀第一。佛在世時，有人欲求今世之果者，供養此四人。輒得如願。</p><p>迦葉，賓頭盧，羅云，君屠盋歎之四人也。法護譯之彌勒下生經曰：「爾時世尊告迦葉曰：吾今年已衰耗，向八十歲，然今如來有四大聲聞，堪任遊化，智慧無盡，眾德具足。云何為四？所謂大迦葉比丘，屠鉢歎比丘，賓頭盧比丘，羅云比丘。汝等四大聲聞，要不般涅槃，須吾法沒盡，然後乃當般涅槃。」法華文句記一曰：「四大弟子者：迦葉，賓頭盧，羅云，君屠盋歎。」</p>

**來源：佛光大辭典**

<p>佛弟子中一般以舍利弗、目犍連、須菩提、摩訶迦葉為四大弟子。大智度論卷五十三謂，舍利弗、目犍連為佛之左右弟子；須菩提修無諍定，為解空第一；摩訶迦葉行十二頭陀，為頭陀第一。然于法華文句記卷一中，另以迦葉、賓頭盧、羅雲、君屠缽嘆等四大聲聞為四大弟子。又于法華經卷二信解品、卷三授記品中，以摩訶迦葉、須菩提、目犍連、迦旃延等四大聲聞為四大弟子。（參閱‘四大聲聞’1657）</p>
