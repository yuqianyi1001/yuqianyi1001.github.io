---
title: 八圓
source: deerpark.app
---

**來源：丁福保佛學大辭典**

<p>【名數】四教儀一出圓教之法，列八種：一教圓，教煩惱即菩提，生死即涅槃。或說惑業苦三道，即法身般若解脫三德秘藏之妙理，或談諸法實相，凡聖一如，生佛不二等。是教圓之相也。二理圓，三諦之妙理，中道不偏。是理圓之相也。三智圓，照一切種智之中道。是智圓也。四斷圓，一斷一切斷，斷一惑，則斷一切惑。是斷圓也。又不斷之斷。是斷圓也。五行圓，一心三觀，一念三千之觀行，為一行一切行之修行故。是行圓也。六位圓，先後相即，一位具諸位之功德，即六即位之相。是位圓也。七因圓，雙照二諦，自然流入果地。是因圓也。八果圓，妙覺不思議三德之果，不縱不橫。是果圓也。</p><p>【名數】教理智斷行位因果之八種圓融也。見圓教條。</p><p>參照：<a href="/dict/圓教">圓教</a></p>

**來源：佛光大辭典**

<p>天台宗謂圓教之法有教、理、智、斷、行、位、因、果等八種圓融。即： (一)教圓，教煩惱即菩提、生死即涅，或說惑、業、苦三道即法身、般若、解脫三德秘藏之妙理，或談諸法實相、凡聖一如、生佛不二等，是為教圓之相。(二)理圓，三諦之妙理，中道不偏，為理圓之相。(三)智圓，照一切種智之中道，為智圓。(四)斷圓，一斷一切斷，斷一惑則斷一切惑，又不斷之斷，為斷圓。(五)行圓，一心三觀、一念三千之觀行，為一行一切行之修行，為行圓。(六)位圓，先後相即，一位即具諸位之功德，為位圓。(七)因圓，雙照二諦，自然流入果地，為因圓。(八)果圓，妙覺不思議三德之果，不縱不橫，為果圓。﹝四教義卷一﹞</p>
