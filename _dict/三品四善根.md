---
title: 三品四善根
source: deerpark.app
---

### 丁福保佛學大辭典

【名數】聲聞，獨覺，佛三乘之善根也。此中聲聞與部行獨覺之二者，轉於煗，頂，二善根已生之位，而得無上正覺也。彼若得忍，則無成佛之理，何則，彼已超脫惡趣故不能為利物化生往於惡趣也。煗頂忍之三者，轉得為獨覺，以彼不須利生之化用故也。其次麟角獨覺與佛，於煗等四善，無移轉之理，蓋以彼由煗等善根乃至成菩提，而成一座故也。俱舍二十三曰：「轉聲聞種性，二成佛三餘。麟角佛無轉，一坐成覺故。」


