---
title: 天眼
source: deerpark.app
---

### 陳義孝佛學常見辭彙

天上人的眼，能夠看得很遠，為五眼之一。天眼有兩種，一種是從福報得來，如天人；一種則是從苦修得來，如阿那律所得的天眼是。



### 法相辭典

★如修定能證殊勝智見中說。

★二解　如三眼中說。

★三解　大毗婆沙論一百四十九卷十三頁雲：問：天眼、以何為自性？答：非諸筋骨血肉所成色界大種所造淨色，能無礙視，體不可見，眼界眼處眼根所攝。是謂天眼。顯自性已；當釋其名。問：此何因緣，說為天眼？答：此眼殊勝，故名為天。世于勝法，有天言故。如說天衣，天莊嚴具，天飲食等，此中皆以殊勝名天。彼亦如是。界者、色界系。地者、在四靜慮地；非近分、無色。所以者何？若地、有通所依勝定；此地有天眼。非近分無色有通所依勝定，故彼地無天眼。問：何故近分、無色、無通所依勝定耶？答：奢摩他、毗缽舍那、不平等故。非五支四支所成故。非樂道所攝故。問：若生欲界，修得天眼、現在前時，于何處起？答：即于生得眼根處起。問：若生得眼壞；彼何處起？答：即于曾有眼根處起。問：若彼處所，合為一段，不可知者；復何處起？答：即于應有眼根處起。問：諸起天眼、現在前者；為有左起、右不起耶？右起、左不起耶？左劣、右中耶？左中、右上耶？右劣、左中耶？右中、左上耶？答：不如是起。謂起天眼者、必二處眼俱起。等劣，等中，等上。一切天眼，無瞎，無闕，亦無眩亂；及彼同分。問：若生欲界，化作色究竟萬六千逾繕那身；天眼現前，觀彼色時；人身長三肘半或四肘。尚不遍彼足指；為住何處、觀彼色耶？為上？為下？有說：以神境通，住上而見。如營舍人，處上觀下；如是居上，觀下眾色。有說：住下而見。如行像者、處下觀上；如是居下，觀上眾色。有說：彼時以神境智證通，延廣此身，令遍所化萬六千逾繕那身量，而觀眾色。有說：欲界亦有萬六千逾繕那身，應與所化色究竟身俱生。若時、化作色究竟身；爾時欲界三肘半或四肘身便滅；彼萬六千逾繕那身、續起。即依常眼處所而觀眾色。如是說者，如彼生處異熟身量，化身亦爾。如從色界，來欲界時，化作化身，還如欲界異熟身量。此作彼身，當知亦爾。隨彼所住，觀見眾色。如彼廣說。

★四解　集異門論五卷十五頁雲：天眼雲何？答：不雜骨肉血，極淨四大種所造眼界眼處眼根；是名天眼。



### 三藏法數

天眼者，謂諸天因修禪定而得也。此眼遠近前後內外晝夜上下皆悉能見，以無色質障礙故也。



### 丁福保佛學大辭典

【術語】五眼之一。為天趣之眼，故名天眼。以色界四大所造清淨之眼根前知麤細遠近一切之諸色，及眾生未來生死之相者。此有修得生得之二種，在人中依禪定於肉眼上彼修得淨眼者，謂為修得之天眼，生於色界諸天自得此淨眼者，謂為生得或報得之天眼。智度論五曰：「於眼得色界四大造清淨色，是名天眼。天眼所見自地及下地六道中眾生諸物，若近若遠若麤若細諸色莫不能照。是天眼有二種：一者從報得，二者從修得。」大乘義章二十本曰：「天趣之眼，故名天眼。」觀無量壽經曰：「未得天眼，不能遠觀。」無量壽經下曰：「天眼通達，無量無限。」


