---
title: 眾寮
source: deerpark.app
---
### 佛光大辭典

即禪剎于僧堂外所設眾僧依止之寮舍。眾寮內設內外板，外板又作前板、大板，大眾問訊、坐禪坐參、歸堂、點茶湯時擊之；內板又作小板，掛搭歸寮、行茶湯盞、小座湯時擊之。寮中有寮元、寮主、副寮、望寮、眾寮行者諸職務；又巡回僧堂之職務，稱為‘巡堂’；巡視眾寮，稱為‘巡案’。據永平清規卷下眾寮十二板圖樣凡例載，堂眾飯後看讀，平日齋後吃茶，晚間藥石，或臨時行茶湯等皆于眾寮行之。

眾寮之大小視僧堂之大小而定。僧堂若為十二板，眾寮亦必為十二板，僧堂若為十六板，則眾寮亦為十六板。其中央多安置觀音像，四壁皆設明窗，以取光線。每床各當設板頭，床縱六尺。明窗下各設經櫃。櫃高一尺二寸。櫃上表面為經案，以備看讀之用，裡面即為經櫃，眾僧各自鎖之，容藏看讀之用具。﹝敕修百丈清規卷下大眾章大掛搭歸堂條、叢林校定清規卷上、禪林象器箋殿堂門﹞



### 丁福保佛學大辭典

【雜語】禪林，眾僧依止之寮舍也。



