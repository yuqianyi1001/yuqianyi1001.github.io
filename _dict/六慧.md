---
title: 六慧
source: deerpark.app
---
### 佛光大辭典

(一)六種智慧。依別教菩薩六階位所作之分類，即：(一)聞慧，屬十住位之智慧，謂菩薩于十住位中，聞中道之理，了知一切法，遠離二邊之相之智慧。(二)思慧，屬十行位之智慧，謂菩薩于十行位中思惟中道之理所生之智慧。(三)修慧，屬十回向位之智慧，謂菩薩于十回向位中修習中道之理所生之智慧。(四)無相慧，屬十地位之智慧，謂菩薩于十地位中證知中道之理，遠離二邊之相之智慧。(五)照寂慧，照即中道之用，寂即中道之體。屬等覺位之智慧，謂等覺位之菩薩以中道之觀慧，照中道理體之智慧。(六)寂照慧，屬妙覺位之智慧，即菩薩于佛果位即中道之體而起中道之用，體用不二，定慧平等之智慧。﹝菩薩瓔珞本業經卷上﹞

(二)六種性之異名。即指習種性、性種性、道種性、聖種性、等覺性、妙覺性。（參閱‘六種性’1302）



### 陳義孝佛學常見辭彙

聞慧、思慧、修慧、無相慧、照寂慧、寂照慧。



### 丁福保佛學大辭典

【名數】瓔珞本業經上說六種之智慧，即別教菩薩六位之分也。一聞慧，於十住位中聞中道之理，知一切法離二邊之相也。二思慧，於十行位中思惟中道之理發生之智慧也。三修慧，於十迴向位中修習中道之理發生之智慧也。四無相慧，於十地位中，證知中道之理，離二邊之相之智慧也。五照寂慧，照為中道之用，寂為中道之體，等覺位之菩薩，以中道之觀慧照中道理體之智慧也。六寂照慧，於佛果位即中道之體而起中道之用之智慧也。

瓔珞經所說六種性之異名。見六種性條。

參照：<a href="/dict/六種性">六種性</a>



