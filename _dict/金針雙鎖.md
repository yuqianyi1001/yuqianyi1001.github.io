---
title: 金針雙鎖
source: deerpark.app
---
### 佛光大辭典

(一)又作金針雙鎖。指密教現圖胎藏曼荼羅中之金剛針（梵Vajra -sūci ）與金剛鎖（梵Vajra -śṛṅkhalā ）（鎖）二菩薩。大日經中以此二菩薩為一對。大日經疏卷五（大三九·六三三上）：‘次于部母之右置大力金剛針。（中略）是一相一緣堅利之慧，用此貫徹諸法無所不通，故名金剛針也。（中略）次于執金剛之左，置金剛商羯羅，譯雲金剛鎖。其印持連鎖，兩頭皆作拔折羅形。（中略）以此智印，攝持一切剛強難化眾生，使不退于無上菩提，故以為名也。’（參閱‘金剛針菩薩’3556、‘金剛鎖菩薩’3578）

(二)又作金針雙鎖。比喻事與理、差別與平等乃相即為一。針，系用于縫合兩片布，亦即表、裡融通無礙之義。瑞州洞山良價禪師語錄（大四七·五二六上）：‘金針雙鎖備，挾路隱全該。’



### 丁福保佛學大辭典

【雜名】曼陀羅中之金剛針與金剛鏁二菩薩也。鎖與鏁同。大日經中以此二菩薩為一對。大日經疏五曰：「次於部母右置大力金剛針，（中略）是一相一緣堅利之慧，用之貫徹諸法無所不通，故名金剛針也。（中略）次於執金剛左置金剛商竭羅，譯云金剛鏁。其印持連鏁，兩頭皆作拔折羅形。（中略）以此智印攝持一切強剛難化眾生，使不退於無上菩提，故以為名也。」



