---
title: 菩薩十地
source: deerpark.app
---

### 陳義孝佛學常見辭彙

一、歡喜地，菩薩既滿初阿僧祇劫之行，初窺心性，破見惑，證二空理，成就檀波羅蜜，生大歡喜。二、離垢地，菩薩斷思惑，除毀犯之非，使身清淨，成就戒波羅蜜，離一切垢。三、發光地，菩薩滅無明闇，而得三明，成就忍波羅蜜，心光開發。四、焰慧地，菩薩於三十七道品，圓滿具足，進而修習力無畏，不共佛法，遠離懈怠，成就精進波羅蜜，使慧焰熾盛。五、極難勝地，菩薩為利益眾生，外習諸技藝，內成就禪波羅蜜，極難制勝。六、現前地，菩薩住解脫法門，修空無相無願三昧，成就般若波羅蜜，使現前差別盡泯。七、遠行地，菩薩斷諸業果細現行相，起殊勝行，廣化眾生，成就方便波羅蜜，備遠行資糧。八、不動地，菩薩住無生忍，斷諸功用，身心寂滅，猶如虛空，成就願波羅蜜，於涅槃心，湛然不動。九、善慧地，菩薩滅心相，證智自在，具大神通，善護諸佛法藏，成就力波羅蜜，善運慧解。十、法雲地，菩薩廣集無量道法，增長無邊福智，悉知一切眾生心行，依上中下根，為說三乘，成就智波羅蜜，有如大雲，雨大法雨。



### 丁福保佛學大辭典

【名數】菩薩見諦已上之修行，分為十地。見十地條。

參照：<a href="/dict/十地">十地</a>


