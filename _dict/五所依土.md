---
title: 五所依土
source: deerpark.app
---

**來源：陳義孝佛學常見辭彙**

<p>法性土、實報土、色相土、他受用土、變化土。法性土是如來清淨法身所依之土；實報土是如來圓滿報身所依之土；色相土是如來微塵相海身所依之土；他受用土是如來他受用身所依之土；變化土是如來變化身所依之土。</p>

**來源：三藏法數**

<p>﹝出圓覺經略疏鈔﹞ 〔一、法性土〕，謂如來清淨法身所依之土，以真如為體。然此身、土、體無差別，不變不遷，離相寂滅，是名法性土。 〔二、實報土〕，謂如來圓滿報身所依之土，以無漏五蘊為體。此由往昔修習十力、四無所畏等功德，成就無礙莊嚴境智，融泯稱實，感報之所招感，是名實報土。（無漏者，不漏落生死也。五蘊者，色蘊、受蘊、想蘊、行蘊、識蘊也。十力者，知是處非處智力、知過現未來業報智力、知諸禪解脫三昧智力、知諸根勝劣智力、知種種解智力、知種種界智力、知一切至處道智力、知天眼無礙智力、知宿命無漏智力、知永斷習氣智力也。四無所畏者，一切智無所畏、漏盡無所畏、說障道無所畏、說盡苦道無所畏也。） 〔三、色相土〕，謂如來微塵相海身所依之土，以自行後得智為體。此由萬德成就眾寶莊嚴，周圓無際，是名色相土。（自行後得智者，謂如來自行滿足，覺體圓明，後起妙用之智也。） 〔四、他受用土〕，他受用者，他機感見而受用也。謂如來他受用身所依之土，以利他後得智為體。此由修德成就，隨住十地菩薩所宜變現，以大慈悲力而現大小勝劣種種淨土，是名他受用土。（十地者，歡喜地、離垢地、發光地、燄慧地、難勝地、現前地、遠行地、不動地、善慧地、法雲地也。菩薩，梵語具云菩提薩埵，華言覺有情。） 〔五、變化土〕，改易不常為變，無而忽有為化。謂如來變化身所依之土，以利他成事智為體。此由往昔修習利他之行，故能隨眾生心變現淨穢種種國土，是名變化土。</p>

**來源：丁福保佛學大辭典**

<p>【名數】一、法性土，如來清淨法身所依之土也。以真如為體，然此身與土無差別，不變不遷離相寂滅也。二、實報土，如來圓滿報身所依之土也。以無漏之五蘊為體，往昔修功德，成就無礙之莊嚴，境智融泯，稱實感報之土也。三、色相土，如來微塵相海身所依之土也。以自行之後得智為體，萬德成就，眾寶莊嚴，故名。四、他受用土，如來他受用身所依之土也。以利他之後得智為體，由所宜之變現，以大悲力現大小勝劣種種之淨土也。五、變化土，變化身所依之土也。以利他成事智為體，修利他之行，故隨眾生之心，變現淨穢種種之國土也。</p>

**來源：佛光大辭典**

<p>如來所依之五淨土。即：(一)法性土，如來清淨法身所依之土。雖以真如為體，然此身與土無差別，不變不遷，離相寂滅。(二)實報土，如來圓滿報身所依之土。以無漏之五蘊為體，此由往昔所修功德，成就無礙莊嚴，境智融泯。(三)色相土，如來微塵相海身所依之土。以自行之後得智為體，萬德成就，眾寶莊嚴。(四)他受用土，如來他受用身所依之土。以利他之後得智為體，由所宜之變現，以大悲力現大小勝劣之種種淨土。(五)變化土，如來變化身所依之土。以利他成事智為體，修利他之行，故隨眾生之心，變現淨穢種種之國土。</p>
