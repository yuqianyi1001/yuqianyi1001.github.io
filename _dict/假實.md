---
title: 假實
source: deerpark.app
---

**來源：丁福保佛學大辭典**

<p>【術語】假與實也。順正理論三十二曰：「然許極微略有二種：一實二假。其相云何？實謂極成色等自相，於和集位現量所得，假由分析，比量所知，謂聚色中，以慧漸析，至最極位。然後於中辨色聲等極微差別，此析所至，名假極微。」成唯識論八曰：「依他起性有實有假，聚集相續分位性故，說為假有，心心所色從緣生，故說為實有。若無實法假法亦無，假依實因而施設故。」</p>

**來源：佛光大辭典**

<p>‘假’與‘實’之並稱。又稱虛假真實。如阿毗達磨順正理論卷三十二就‘極微’舉出實、假二種極微，實極微，系指極微所形成色等之自相，于和集之位為現量所得者；假極微，乃依分析而為比量所知者。于各種色法中，以智慧漸次分析而至最極之位，然後于此中辨別色聲等極微之差別；此系經由分析而得最極之位，故稱為假極微。此外，據成唯識論卷八載，依他起性亦有實有假，所謂假，以其聚集、相性、分位等之性，故謂之假有；所謂實，如心、心所、色等，從緣而生，故謂之實有。就實、假二者之關系而言，若無實法，則亦無假法；蓋假系依實之因而施設者。﹝觀無量壽經疏卷四﹞</p>
