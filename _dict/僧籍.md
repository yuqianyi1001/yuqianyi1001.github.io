---
title: 僧籍
source: deerpark.app
---
### 佛光大辭典

又稱僧帳、供帳。即記僧尼名稱及出家得度等事之簿冊。羅什譯之仁王經囑累品（大八·八三三下）：‘立統官攝僧，典主僧籍，大小僧統共相攝縛，如獄囚法、兵奴之法，當爾之時，佛法不久。’我國至魏晉時，僧籍之制已嚴，由朝廷設僧正或昭玄曹統管，隋代時沿北朝舊制，唐代時由尚書省之祠部與左右街僧錄司管理。依唐會要所載，舊制僧尼簿，三年一造其籍。一份送祠部，一份留州縣。唐文宗太和四年（830）正月，祠部令天下僧尼，具名上申，以憑給牒；翌年敕天下之州郡造僧尼之籍。至宋代由僧錄司掌僧籍之事。﹝佛祖統紀卷四十、魏書釋老志第二十、唐書百官志第三十八、宋史職官志第一一八鴻臚寺條﹞（參閱‘度牒’3779）



### 丁福保佛學大辭典

【術語】僧尼之名籍，置之於官，以防濫非。僧史略中置僧籍弛張二科，論曰：「周隋之世無得知。（中略）文宗大和四年正月祠部請天下僧尼冒名而非正度者，具名申省，各省給牒，以憑入籍，時入申名者七十萬，造帳入籍自大和五年始。」仁王經囑累品曰：「國王大臣太子王子，自恃高貴滅破吾法，明作制法。（中略）立統官制眾，安籍記僧。（中略）當知爾時正法將滅不久。」



