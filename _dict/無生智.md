---
title: 無生智
source: deerpark.app
---
### 佛光大辭典

梵語anutpādajñāna，巴利語anuppāda-ññāṇa。二智之一，十智之一。指了知一切法無生之智。亦即滅盡一切煩惱，遠離生滅變化之究極智慧；于四諦已自知苦、斷集、修道、證滅，復更遍知無‘知、斷、修、證’之無漏智。又已遍知斷盡欲、有、無明之三漏及結縛、隨眠等不再生起，故稱無生智。阿毗達磨集異門足論卷三（大二六·三七六上）：‘無生智雲何？謂如實知我已知苦，不復當知；我已斷集，不復當斷；我已證滅，不復當證；我已修道，不復當修。此所從生智、見、明、覺、解、慧、光、觀，是名無生智。’

蓋此智于無學位圓滿完成，獲得‘盡智’後，更以一切之聖道為因，圓滿無學果，故為與非擇滅之‘得’俱生之無漏正智，此唯利根之聖者能成就。除欲界及有頂地之外，以其他之四根本定、未至定、中間定、下三無色定等九地為依地。﹝摩訶般若波羅蜜經卷五廣乘品、大毗婆沙論卷二十九、俱舍論卷二十四、卷二十六、辯中邊論辯無上乘品、異部宗輪論、大乘阿毗達磨雜集論卷十五、品類足論卷一、顯揚聖教論卷二﹞（參閱‘二智’215、‘十智’472）



### 三藏法數

謂阿羅漢斷三界見、思煩惱已盡，知諸縛解，更不三界受生，是名無生智。（三界者，欲界、色界、無色界也。）

謂我見苦已，不復更見；我斷集已，不復更斷；我證滅已，不復更證；我修道已，不復更修。如是想時，得無漏智，故名無生智。



### 法相辭典

★雜集論十卷十五頁雲：無生智者：謂由果斷所得智，或緣果不生為境。所以者何？由有無生故所得智，名無生智。或緣無生為境，名無生智。此義意言：由有當來一切苦果畢竟不生法性故，而得此智。雖緣餘諦為境；亦名無生智。或緣苦諦無生為境，故名無生智。

★二解　俱舍論二十六卷三頁雲：雲何無生智？謂正自知我已知苦，不應更知；廣說乃至我已修道，不應更修；由此所有，廣說乃至是名無生智。

★三解　入阿毗達磨論下四頁雲：有無漏智，作是思惟：苦、我已知，不復更知；乃至道，我已修，不復更修，無生行相轉；名無生智。

★四解　如盡智中說。

★五解　顯揚二卷十六頁雲：十、無生智。謂苦已知，不復當知；集已斷，不復當斷；滅已證，不復當證；道已修，不復當修；或緣無生境，或為無生，若智若見。餘如前說。

★六解　集異門論三卷四頁雲：無生智雲何？答：謂如實知我已知苦，不復當知；我已斷集，不復當斷；我已證滅，不復當證；我已修道，不復當修。此所從生智、見、明、覺、解、慧、光、觀，是名無生智。又雲：如實知所盡三漏，不復當生，是無生智。又雲：若如實知所盡一切結縛隨眠隨煩惱纏，不復當起；是名無生智。

★七解　品類足論一卷六頁雲：無生智雲何？謂自遍知我已知苦，不復當知，我已斷集，不復當斷，我已證滅，不復當證，我已修道，不復當修；由此而起智見明覺解慧光觀；皆名無生智。



### 陳義孝佛學常見辭彙

１．阿羅漢果的智。２．菩薩證悟無生真理的智慧。



### 丁福保佛學大辭典

【術語】聲聞果十智之第十。阿羅漢之最極智也，已斷三界之煩惱，證知我身更不受生於三界，阿羅漢果之智也。

大乘菩薩證無生之理之智也。往生論註下曰：「豈不能轉生見為無生智乎？」



