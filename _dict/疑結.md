---
title: 疑結
source: deerpark.app
---

### 陳義孝佛學常見辭彙

九結之一。見九結條。



### 法相辭典

★雜集論六卷十七頁雲：疑結者：謂于諦猶豫。疑結所系故；于佛法僧，妄生疑惑。以疑惑故；于三寶所，不修正行。以于三寶所不修正行故；廣行不善，不行諸善。由此能招未來世苦，與苦相應。

★二解大毗婆沙論五十卷六頁雲：雲何疑結？謂于諦猶豫。問：何故說此于諦猶豫？答：欲令疑者，得決定故。謂如有人，遠見豎物，便生猶豫：杌耶，人耶。設彼是人；為男，為女。或見二道，便生猶豫：是所往路，為復非耶。見二衣缽，亦生猶豫。是我所有，他所有耶。或疑此等是實疑結。欲令彼疑，得決定故，今顯此疑，但是欲界無覆無記邪智為體；非真疑結。真疑結者，謂于苦等四諦猶豫。

★三解品類足論一卷四頁雲：疑結雲何？謂于諦猶豫。

★四解入阿毗達磨論上十一頁雲：疑結者：謂于四聖諦，令心猶豫。如臨岐路，見結草人，躊躇不決。如是于苦，心生猶豫，為是為非；乃至廣說。疑即是結，故名疑結。



### 三藏法數

謂迷心背理，而於正法猶豫不決，不能深信，是名疑結。

疑者，迷心乖理，狐疑不決也。謂欲界眾生，由此疑惑，迷真逐妄，背覺合塵，由此疑惑，繫縛三界，無有出期，故名結也。

謂諸眾生於佛法僧寶，妄生疑惑，不修正行，廣行不善，由此遂招未來生死之苦，流轉三界，不能出離，是名疑結。



### 丁福保佛學大辭典

【術語】由疑真諦之理，作種種之妄業，為三界所繫縛，不能出離，名之為疑結。九結之一。結為結縛不出之義。大乘義章五末曰：「煩惱闇惑，結縛行人，故名為結。亦能縛心，亦名為結。亦能結集一切生死，故稱為結。」三藏法數三十五曰：「疑結，謂諸眾生，於佛法僧寶，妄生疑惑，不修正行，廣行眾善，由此遂招未來生死苦，流轉三界，不能出離，是名疑結。」



### 佛光大辭典

梵語vicikitsā-saṃyojana，巴利語vicikicchā-samyojana。三結之一，九結之一。疑，迷心乖理，狐疑不決之意；結，結縛之意。諸眾生于佛、法、僧三寶妄生疑惑，不修正行，而廣行殺、盜、淫、妄等諸不善，由此遂招感未來生死之苦，流轉三界而不能出離，稱為疑結。﹝大毗婆沙論卷四十六、大乘義章卷五末、大明三藏法數卷三十五﹞（參閱‘九結’148、‘三結’631）


