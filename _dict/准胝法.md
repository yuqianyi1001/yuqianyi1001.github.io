---
title: 准胝法
source: deerpark.app
---
### 丁福保佛學大辭典

【修法】此道場觀，先觀想地結上金剛墻內有大海，大海中有大寶山，山上有樓閣，閣中有八葉蓮華臺，蓮華上有月輪，輪中有嚩字，其字變成未敷蓮華，蓮華變成七俱胝佛母尊。白黃色。有十八臂。持種種三昧耶形（出本頂），著白輕羅綿，坐赤蓮花。額有眼（即三眼），眷屬圍繞。其印契以二小指二無名指相叉入掌，二中指直竪頭相著，二頭指頭附二中指上節側，二大指各附二頭指側即成。其真言為唵。折隸。主隸。准提莎訶。准提經百二十尊法，佛部經七俱胝佛母准提大明陀羅尼經中說布此真言九字於身上之法。



