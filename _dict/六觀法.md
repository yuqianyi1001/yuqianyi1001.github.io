---
title: 六觀法
source: deerpark.app
---

### 陳義孝佛學常見辭彙

本業經所說，即住觀、行觀、向觀、地觀、無相觀、一切種智。



### 三藏法數

﹝出菩薩瓔珞本業經﹞ 〔一、住觀〕，心會於理為住。謂別教菩薩，於十住位中，修習空觀，故名住觀。（十住者，發心住、治地住、修行住、生貴住、方便具足住、正心住、不退住、童真住、法王子住、灌頂住也。空觀者，謂觀一切法，性相皆空也。） 〔二、行觀〕，行即進趣之義。謂別教菩薩，於十行位中，修習假觀，故名行觀。（十行者，歡喜行、饒益行、無瞋恨行、無盡行、離癡亂行、善現行、無著行、尊重行、善法行、真實行也。假觀者，謂觀一切法，無不具足也。） 〔三、向觀〕，向即回因向果之義。謂別教菩薩，於十回向位中，修習中觀，故名向觀。（十回向者，救一切眾生離眾生相回向、不壞回向、等一切佛回向、至一切處回向、無盡功德藏回向、隨順平等善根回向、隨順等觀一切眾生回向、真如相回向、無縛解脫回向、法界無量回向也。中觀者，謂觀一切法非空非假，即中道也。） 〔四、地觀〕，地即能生佛智，住持不動之義。謂別教菩薩，於十地位中，修習中觀，能生佛智，故名地觀。（十地者，歡喜地、離垢地、發光地、焰慧地、難勝地、現前地、遠行地、不動地、善慧地、法雲地也。） 〔五、無相觀〕，謂別教菩薩，於等覺位中，修習中觀，了知惑染性相本空，故名無相觀。（等覺者，謂去後妙覺佛位猶有一等，勝前諸位，得稱為覺也。） 〔六、一切種智觀〕，種即能生之義。謂別教妙覺、果佛，中道觀成，能知一切道種差別，故名一切種智觀。（妙覺佛者，謂自覺覺他，覺行圓滿，不可思議也。）



### 丁福保佛學大辭典

【名數】出於本業經上。一、住觀。別教之菩薩於十住位中修習一切法性皆空之空觀也。二、行觀。別教之菩薩於十行位中修習一切法無不具足之假觀也。三、向觀。別教之菩薩於十迴向位中修習一切法非空非假即中道之觀也。四、地觀。別教之菩薩於十地位中修習中觀，住持而不動也。五、無相觀。別教之菩薩於等覺位中修習中觀了知惑染之性相本空也。六、一切種智。別教妙覺之果佛，成中道之觀，知一切道種差別之觀也。

【名數】見觀法條。

參照：<a href="/dict/觀法">觀法</a>



### 佛光大辭典

即別教菩薩之六種觀法。(一)住觀，心會于理為住。謂別教菩薩于十住位中修習空觀，故稱為住觀。(二)行觀，行，即進趣之義。謂別教菩薩于十行位中修習假觀，故稱為行觀。(三)向觀，向，即回因向果之義。謂別教菩薩于十回向位中修習中觀，故稱為向觀。(四)地觀，地，即能生佛智、住持不動之義。謂別教菩薩于十地位中修習中觀，能生佛智，故稱為地觀。(五)無相觀，謂別教菩薩于等覺位中修習中觀，了知惑染性相本空，故稱為無相觀。(六)一切種智觀，種，即能生之義。謂別教妙覺果佛中道觀成，能知一切道種差別，故稱為一切種智觀。﹝菩薩瓔珞本業經卷上﹞


