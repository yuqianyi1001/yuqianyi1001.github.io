---
title: 鹽官犀牛扇子
source: deerpark.app
---
### 丁福保佛學大辭典

【公案】鹽官一日喚侍者。與我將犀牛扇子來。侍者云：扇子破矣。官云：扇子既破。還我犀牛兒來。侍者無對。投子云：不辭將出。恐頭角不全。雪竇拈云：我要不全底頭角。石霜云：若還和尚即無也。雪竇拈云：犀牛兒猶在。資福畫一圓相。於中書一牛字。雪竇拈云：適來為什麼不得出。保福云：和尚年尊。別請人好。雪竇拈云：可惜勞而無功。」見碧巖九十一則，種電鈔十，從容錄二十五則。



