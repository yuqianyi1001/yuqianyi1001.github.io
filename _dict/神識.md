---
title: 神識
source: deerpark.app
---

### 陳義孝佛學常見辭彙

指有情靈妙不可思議的心識，與現代所說的靈魂同義。



### 丁福保佛學大辭典

【術語】有情之心識靈妙不可思議，故曰神識，猶言靈魂。寶積經百九曰：「譬如風吹動諸樹木，發起山壁水涯，觸已作聲。以冷熱因緣所生，是故能受，然彼風體不可得見。（中略）此神識界亦復如是，不可以色得見，亦不至色體，但以所入行作體現色。」增一阿含經七曰：「吾是神識也，吾是形體之具也。」藥師經曰：「彼自身臥在本處，具琰魔使，引其神識至於琰魔法王之前。」楞嚴經八曰：「臨終時，先見猛火滿十方界，亡者神識飛墜，乘煙入無間地獄。」



### 佛光大辭典

猶言靈魂。有情之心識靈妙不可思議，故稱神識。神識界不可以色得見，亦不至色體，但以所入行作而體現色。楞嚴經卷八（大一九·一四四中）：‘臨終時先見猛火滿十方界，亡者神識飛墮，乘煙入無間獄。’﹝增一阿含經卷七、大寶積經卷一○九﹞


