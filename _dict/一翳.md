---
title: 一翳
source: deerpark.app
---

### 丁福保佛學大辭典

【雜語】言為他所障蔽也。傳燈錄十曰：「福州芙蓉山靈訓禪師，初參歸宗。問：如何是佛？宗曰：我向汝道，汝還信否？師曰：和尚發誠實言，何敢不信？宗曰：即汝便是。師曰：如何保任？宗曰：一翳在眼，空華亂墜。」此言一障蔽物在眼，則見空華之亂墮，不得認虛空之實性也。空華為空中之花。視為有而無實體者。宗鏡錄一曰：「先德云：一翳在目，千華亂空。一妄在心，恒沙生滅。」


