---
title: 九有情居
source: deerpark.app
---

**來源：陳義孝佛學常見辭彙**

<p>三界中有情樂住的地方共有九所，叫做九有情居，或九眾生居，簡稱九有，或九居，即欲界之人與六天、初禪天、二禪天、三禪天、四禪天中之無想天、空處、識處、無所有處、非想非非想處。</p>

**來源：法相辭典**

<p>★瑜伽十五卷三頁雲：又有九種生處，受生有情，于彼彼處同所居止。謂三界中，除諸惡趣可厭處故。如前已說。</p><p>★二解　俱舍論八卷九頁雲：如是分別七識住已；因茲復說九有情居。其九者何？頌曰：應知兼有頂，及無想有情，是九有情居。餘非不樂住。論曰：前七識住，及第一有，無想有情，是名為九。諸有情類，唯于此九欣樂住故；立有情居。餘處皆非。不樂住故。言餘處者，謂諸惡處。非有情類，自樂居中。惡業羅剎，逼之令住故。彼如牢獄，不立有情居。第四靜慮，除無想天，餘非有情居。如識住中識。</p><p>★三解　品類足論六卷一頁雲：有九有情居。謂有色有情，身異想異；如人及一分天。是初有情居。有色有情，身異想一；如梵眾天劫初時。是第二有情居。有色有情，身一想異；如極光淨天。是第三有情居。有色有情，身一想一；如遍淨天。是第四有情居。有色有情，無想無異想；如無想有情天。是第五有情居。無色有情，超一切色想，滅有對想，不思惟種種想，入無邊空，空無邊處具足住；如空無邊處天。是第六有情居。無色有情，超一切空無邊處，入無邊識，識無邊處具足住；如識無邊處天。是第七有情居。無色有情，超一切識無邊處，入無所有無所有處具足住；如無所有處天。是第八有情居。無色有情，超一切無所有處，入非想非非想處具足住；如非想非非想處天。是第九有情居。</p><p>★四解　品類足論八卷二頁雲：初有情居雲何？謂有色有情，身異想異；如人一分天。是初有情居。此中初者：謂隨算數漸次順次相續次第，此最在初。有情居者：謂諸有情，于此居止，各別居止。由此顯彼受生處故；名有情居。第二有情居雲何？謂有色有情，身異想一；如梵眾天劫初時。是第二有情居。此中第二者：謂隨算數漸次順次相續次第，此居第二。有情居者：義如前說。第三有情居雲何？謂有色有情，身一想異；如極光淨天。是第三有情居。此中第三者：謂隨算數漸次順次相續次第，此居第三。有情居者：義如前說。第四有情居雲何？謂有色有情，身一想一；如遍淨天。是第四有情居。此中第四者：謂隨算數漸次順次相續次第，此居第四。有情居者：義如前說。第五有情居雲何？謂有色有情，無想無異想；如無想有情天。是第五有情居。此中第五者：謂隨算數漸次順次相續次第，此居第五。有情居者：義如前說。第六有情居雲何？謂無色有情，超一切色想，滅有對想，不思惟種種想，入無邊空，空無邊處具足住；如空無邊處天。是第六有情居。此中第六者：謂隨算數漸次順次相續次第，此居第六。有情居者：義如前說。第七有情居雲何？謂無色有情，超一切空無邊處，入無邊識，識無邊處具足住；如識無邊處天。是第七有情居。此中第七者：謂隨算數漸次順次相續次第，此居第七。有情居者：義如前說。第八有情居雲何？謂無色有情，超一切識無邊處，入無所有，無所有處具足住；如無所有處天。是第八有情居。此中第八者：謂隨算數漸次順次相續次第，此居第八。有情居者：義如前說。第九有情居雲何？謂無色有情，超一切無所有處，入非想非非想處具足住；如非想非非想處天。是第九有情居。此中第九者：謂隨算數漸次順次相續次第，此居第九。有情居者：義如前說。</p><p>★五解　集異門論十九卷四頁雲：九有情居者：雲何為九？答：有色有情，有種種身，有種種想；如人及一分天。是第一有情居。有色有情，有種種身，有一種想；如梵眾天劫初起位。是第二有情居。有色有情，有一種身，有種種想；如光音天。是第三有情居。有色有情，有一種身，有一種想；如遍淨天。是第四有情居。有色有情，無想無別想；如無想有情天。是第五有情居。無色有情，超一切色想，滅有對想，不思惟種種想，入無邊空，空無邊處具足住；如空無邊處天。是第六有情居。無色有情，超一切空無邊處，入無邊識，識無邊處具足住；如識無邊處天。是第七有情居。無色有情，超一切識無邊處，入無所有，無所有處具足住；如無所有處天。是第八有情居。無色有情，超一切無所有處，入非想非非想處具足住；如非想非非想處天。是第九有情居。此中有色者：謂彼有情，有色施設，有色身，有有色處，有有色界，有色蘊故；名有色。有情者：謂諦義、勝義，雖諸有情，不可獲，不可得，無所有，非現有；而依蘊界處假立有情，諸想等想，施設言說轉。謂有情、人意生、儒童、命者、生者、養者、士夫、補特伽羅。故名有情。種種身者：謂彼有情，有種種顯色身，種種相，種種形；非一顯色，非一相，非一形；故名種種身。種種想者：謂彼有情、有樂想、苦想、不苦不樂想；故名種種想。如人及一分天者：謂總顯示人及欲界天，故名如人及一分天。是第一者：漸次順次相續次第數為第一。有情居者：謂諸有情、所居、所住、所依、所止、所樂生處。即總顯示此中所有有漏色受想行識蘊，名有情居。有色有情種種身者：義如前說。一種想者：謂諸有情，有時有分，于此世界劫將壞時，多往生上光音等天眾同分中。于彼具足意成色身，根無缺減，支分圓滿，形顯清淨，長壽久住。有時有分，于此世界劫初成時，于下空中，有空宮殿，H然而起。有一有情，壽業福盡，從彼處沒，生下梵世空宮殿中。獨一無侶，長壽久住。時彼有情，長時住已；H然生愛及生不?九有情由三因緣立	★瑜伽六十五卷五頁雲：復次此中假立一切有情，所謂無足、二足、四足、多足、有色、無色、有想、無想、非想非非想處有情。當知如是九種有情，略由三種因緣建立。總攝一切有情之類。謂依往來身動差別，建立無足乃至多足有情。依身差別，建立有色無色有情。依心差別，建立有想無想非想非非想處有情。</p>

**來源：丁福保佛學大辭典**

<p>【名數】有情樂住之處有九種也。又曰九眾生居，亦曰九居：一欲界之人天，二梵眾天，三極光淨天，四徧淨天，五無想天，六空無邊處，七識無邊處，八無所有處，九非想非非想處。長阿含經九曰：「云何九覺法？謂九眾生居。或有眾生若干種身，若干種想，天及人是，是初眾生居。或有眾生若干種身而一想者，梵光音天，最初生時是，是二眾生居。或有眾生一身若干種想，光音天是，是三眾生居。或有眾生一身一想，徧淨天是，是四眾生居。或有眾生無想無所覺知，無想天是，是五眾生居。復有眾生空處住，是六眾生居。復有眾生識處住，是七眾生居。復有眾生不用處住，是八眾生居。復有眾生有想無想處住，是九眾生居。」此於七識住，加無想天與非想非非想處也。俱舍論八曰：「諸有情類唯於此九欣樂住故，立有情居。餘處皆非，不樂住故。言餘處者，謂諸惡處，非有情類自樂居中。惡業羅剎，逼之令住故。彼如牢獄，不立有情居。第四靜慮，除無想天，餘非有情居。」又大乘義章八末，謂「九眾生居如經中所說。何故說之？則以破外道之總計故也。有諸外道，總計以眾生為神我，擇善而居。佛為破之，故說斯九。是眾生之居，非我之居也。」諸經說此者甚多。</p>

**來源：佛光大辭典**

<p>指有情（眾生）之身心，即有情所住之處所，共有九處。又稱九居、九眾生居、九門、九有。即：欲界之人天、梵眾天、極光淨天、遍淨天、無想天，及四無色天等。其中，除無想天與四無色天之第四非想非非想處天二者以外，餘七住處特稱七識住。﹝長阿含經卷九、俱舍論卷八、大乘義章卷八﹞（參閱‘九地’132）</p>
