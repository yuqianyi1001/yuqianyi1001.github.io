---
title: 康居
source: deerpark.app
---
### 丁福保佛學大辭典

【地名】西域國名。史記大宛列傳曰：「月氏在大宛西，可二三千里，其南則大夏，西則安息，北則康居也（大宛去長安萬二千五百五十里，月氏在天竺北可七千里）。」西域記一曰：「從此西北，入大沙磧，絕無水草，途路彌漫，疆境難測，望大山尋遺骨，以知所指，以紀經途。行五百餘里，至颯秣建國Samarkand，唐言康國，颯秣建國。周千六七百里，東西長，南北狹，國大都城，周二十餘里，極堅固，多居人。異方寶貨，多聚此國。（中略）凡諸胡國，此為其中。」



