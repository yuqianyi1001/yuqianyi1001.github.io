---
title: 三昧耶戒
source: deerpark.app
---

### 丁福保佛學大辭典

【術語】授傳法灌頂以前所授之作法也。三昧耶有不違越之義，故於通戒，初上座，次驚覺鈴作法，歸命，運心懺悔，歸依，發心遮難，請師，羯磨及楊枝打，塗香，花鬘，燒香燈明，齒木，金剛線，金剛水是也。諸儀軌訣影一曰：「密教修行，先三摩耶戒，初門也。今修四度加行終，傳法灌頂之時，初受三摩耶戒者，末世也。何則？所謂三摩耶戒者，以三種之菩提心為戒也。住於根本三摩地之心，而非三平等則之心，則行法不成就故也。」



### 佛光大辭典

又作三摩耶戒、秘密三昧耶戒、佛性三昧耶戒、秘密戒、三世無障礙智戒、無為戒。略稱三戒，即住于三三平等之理，以本有之淨菩提心為戒體，法界無量萬德為行相之秘密真言戒。此戒能成就如來清淨之智，三世諸佛由此證得菩提。故又稱三世無障礙智戒。其戒相為不應舍正法、不舍離菩提心、不吝慳一切法、莫不利眾生行等四重禁。此戒系密教修行之指針，真言行者必須受持，入壇行灌頂之前先受此戒，方得入壇。

三昧耶本具平等、本誓、除障、驚覺四義，故此戒亦有四義：(一)平等，行者初發心時，知三三平等之理，安住于佛地三昧道，照見心、佛、眾生三無差別。(二)本誓，以三平等之理為緣，起大誓願，修大悲，行四無量、四攝等，能利益眾生永不止。(三)除障，由本誓發得三三平等之戒體時，能除滅過去、現在、未來之惡業罪障。Ḅ驚覺，自驚察身心，制止放逸懈怠。又授此戒之作法，稱為三昧耶戒儀、三昧耶戒作法；道場則稱為三昧耶戒場、三昧耶戒壇。﹝守護國界主陀羅尼經卷九、不空I索神變真言經卷十五、大日經疏卷九、卷十一、卷十六﹞


