---
title: 可見有對色
source: deerpark.app
---
### 佛光大辭典

可見，指肉眼可見者；有對，指由極微細物質組成而具有障礙之性者。可見有對色，即指色境。又作有見有對色。蓋色法有眼等五根、色等五境及無表色等十一種，其中，色境為可見有對色，眼等五根與聲等四境為不可見有對色，無表色為不可見無對色。如山河大地、草木器物等，具有色彩、形體，而能障礙其他物質者，皆為可見有對色。大智度論卷二十（大二五·二一二上）：‘佛說三種色，（中略）有色不可見無對過色相者，是可見有對色；滅有對相者，是不可見有對色；不念異相者，是不可見無對色。’



### 三藏法數

可見有對色者，即一切色塵也。謂世間之色，眼則可見，有對於眼故也。



### 丁福保佛學大辭典

【術語】又曰有見有對色。色法有眼等五根，色等五境及無表色之十一種，此中色境之一為可見有對色，眼等五根與聲等四境為不可見有對色。無表色為不可見無對色。眼可見者曰可見，由極微組織而有障礙者曰有對。智度論二十曰：「佛說三種色：有色可見有對，有色不可見有對，有色不可見無對。」



