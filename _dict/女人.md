---
title: 女人
source: deerpark.app
---

### 丁福保佛學大辭典

【雜語】欲使初心之行人厭女色，故經論中常毀斥女人。密教以女人為三昧之標幟。涅槃經九曰：「一切女人皆是眾惡之所住處。」智度論十四曰：「大火燒人，是猶可近。清風無形，是亦可捉。蚖蛇含毒，猶亦可觸。女人之心，不可得實。」文句八曰：「阿難問佛：如來滅後見女人云何？佛言：勿與相見；設見勿共語；設共語，當專心念佛。」大日經疏五曰：「女人是三昧像，男子是智慧像。」同十五曰：「男是智慧故為首。女是三昧，為次之也。」


