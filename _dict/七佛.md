---
title: 七佛
source: deerpark.app
---
### 佛光大辭典

又稱過去七佛。指釋迦佛及其出世前所出現之佛，共有七位。即：毗婆屍佛、屍棄佛、毗舍浮佛、拘留孫佛、拘那含牟尼佛、迦葉佛與釋迦牟尼佛。據景德傳燈錄卷一載，此過去七佛各舉之得法偈，稱七佛說偈。﹝長阿含大本經、增一阿含十不善品﹞



### 三藏法數

﹝出翻譯名義﹞ 七佛者，謂過去莊嚴劫中三佛，現在賢劫中四佛也。（劫，梵語具云劫波，華言分別時節。莊嚴劫者，謂此劫中，多所莊嚴也。賢劫者，謂此劫中，多賢人也。） 〔一、毗婆尸佛〕，梵語毗婆尸，華言有四。以其如月圓智滿，則云遍見。魄盡惑亡，則云淨觀。既圓且淨，則云勝觀、勝見，是為七佛之首也。 〔二、尸棄佛〕，梵語尸棄，華言火，又云持髻。謂無分別智最為尊上，處於心頂也。過毗婆尸佛三十劫後，而成正覺。（無分別智者，即根本智，謂為眾智之本也。） 〔三、毗舍浮佛〕，梵語毗舍浮，華言遍一切自在。謂煩惱斷盡，於一切處無不自在，而為莊嚴劫中千佛之最後一佛也。（煩惱者，無明也。） 〔四、拘留孫佛〕，梵語拘留孫，華言所應斷。謂斷一切煩惱，永盡無餘。於賢劫中第九減劫，人壽減至六萬歲時，出世成佛，為千佛首。 〔五、俱那含牟尼佛〕，梵語俱那含牟尼，華言金寂，謂金則明現，寂則無礙也。大智度論，又名迦那迦牟尼，華言金仙人。謂身金色故也。人壽減至四萬歲時，於閻浮提出世成佛。（梵語閻浮提，華言勝金洲。） 〔六、迦葉佛〕，迦葉，梵語具云迦葉波，華言飲光。謂身光顯赫，能飲蔽一切光明故也。人壽減至二萬歲時，出世成佛。 〔七、釋迦牟尼佛〕，梵語釋迦牟尼，華言能仁寂默。能仁是姓，寂默是字。以寂默故，不住生死。以能仁故，不住涅槃。悲智雙運，利物無窮，故立此號也。人壽減至一百歲時，出世，為賢劫中第四佛。



### 陳義孝佛學常見辭彙

指過去的七佛，即毗婆尸佛、尸棄佛、毗舍浮佛、拘留孫佛、拘那含牟尼佛、迦葉佛、釋迦牟尼佛。



### 丁福保佛學大辭典

【名數】過去之七佛也。其七佛出世教化之相。說於長阿含一之大本經及增一阿含四十四之十不善品。其他有七佛父母姓字經，七佛經之別譯，七佛名號少異，同一梵語之轉訛也。長阿含大本經曰：「過去九十一劫時，時世有佛名毘婆尸如來Vipaśyin。復次，過去三十一劫有佛名尸棄如來Śikhin。復次，即彼三十一劫中有佛名毘舍婆如來Viśvabhū。復次，此賢劫中有佛名拘樓孫Krakucchanda。又名拘那含Kanakamuni。又名迦葉Kāśyapa。我亦今於賢劫中成最正覺。」增一阿含十不善品曰：「毘婆尸如來、式詰如來、毘舍羅婆如來、拘那含牟尼如來、迦葉如來。及我也。」藥王經曰：「毘婆尸佛、尸棄佛、毘舍浮佛、拘留孫佛、拘那含牟尼佛、迦葉佛、釋迦牟尼佛。」七佛八菩薩神咒經一曰：「維衛佛、式佛、隨棄佛、拘留秦佛、拘那含牟尼佛、迦葉佛、釋迦牟尼佛。」大悲經三曰：「阿難！我滅度後此賢劫中當有九百九十六佛出興於世，拘留孫如來為首，我為第四，次後彌勒當補我處，乃至最後盧遮如來，如是次第汝應當知。」四分律比丘戒本曰：「毘婆尸如來，尸棄如來，毘葉羅如來，拘樓孫如來，拘那含牟尼如來，迦葉如來，釋迦牟尼如來。」智度論九曰：「賢劫之前九十一劫，初有佛名鞞婆尸（秦言種種見）。第三十一劫，中有二佛，一名尸棄（秦言火），二名鞞恕婆附（秦言一切勝）。是賢劫中有四佛，一名迦羅鳩飧陀，二名迦那伽牟尼（秦言金仙人也），三名迦葉，四名釋迦牟尼。」此中前三佛為過去莊嚴劫之最後三佛，次四佛為現在賢劫之出世者。法天譯之七佛經一卷，說七佛教化之本末最詳悉。行宗記四下曰：「欲順世諦以七為祖。」Buddhavaṁsaxxl。

藥師之七佛也。見七佛藥師條。

參照：<a href="/dict/七佛藥師">七佛藥師</a>



