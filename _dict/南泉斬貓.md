---
title: 南泉斬貓
source: deerpark.app
---

**來源：丁福保佛學大辭典**

<p>【公案】「一日東西兩堂爭貓兒，南泉見之，提起貓兒曰：道得，即救取貓兒，道不得即斬。眾無對，泉斬貓兒為兩斷。」見傳燈錄南泉章，碧嚴六十三則，無門關第十四則，從容錄第九則。</p>

**來源：佛光大辭典**

<p>禪宗公案名。即南泉普願斬貓兒，以示截斷有、無相對之執見。景德傳燈錄卷八（大五一·二五八上）：‘師因東西兩堂各爭貓兒，師遇之，白眾曰：“道得即救取貓兒，道不得即斬卻也。”眾無對，師便斬之。趙州自外歸，師舉前語示之，趙州乃脫履安頭上而出。師曰：“汝適來若在，即救得貓兒。”’謂東西兩堂之僧諍論貓兒有否佛性時，南泉提起貓兒，欲考驗學人中有無能辨得徹底者，遂謂：‘若道得即放去貓兒，道不得即斬卻。’眾中無一人能答，于是斬卻貓兒以截斷學人之妄想分別。古來此公案頗著名，又稱難關。碧岩錄第六十三則雪竇重顯之頌（大四八·一九五上）：‘兩堂俱是杜禪和，（中略）撥動煙塵奈何不得；（中略）賴得南泉能舉令，一刀兩段任偏頗。’圜悟克勤評之曰（大四八·一九四下）：‘此事軒知，如此分明，不在情塵意見上討。若向情塵意見上討，則辜負南泉去。但向當鋒劍刃上看，是有也得，無也得，不有不無也得。’﹝五燈會元卷三、從容錄第九則、無門關第十四則﹞</p>
