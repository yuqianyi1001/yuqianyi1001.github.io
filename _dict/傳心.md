---
title: 傳心
source: deerpark.app
---

**來源：陳義孝佛學常見辭彙**

<p>見以心傳心條。</p>

**來源：丁福保佛學大辭典**

<p>【術語】禪家以心傳心也。唐詩紀事僧希運曰：「上乘之印，惟是一心，更無別法。心體一空，萬緣俱寂。裴休錄之為傳心法要。」傳心法要上曰：「自達摩大師到中國，唯說一心，唯傳一法。以佛傳佛，不說餘佛。以法傳法，不說餘法。法即不可說之法，佛即不可說之佛。乃是本源清淨心也。唯此一事實，餘二則非真，般若為慧，此慧即無相本心也。」又曰：「夫學道者，先須屏卻雜學諸緣，決定不求，決定不著。聞甚深法，恰似清風屆耳，瞥然而過，更不追尋，是為甚深。入如來禪，離生禪想。從上祖師唯傳一心，更無二法。指心是佛，頓超等妙二覺之表，決定不流至第二念，始似入我宗門。」參照以心傳心條。</p><p>參照：<a href="/dict/以心傳心">以心傳心</a></p>

**來源：佛光大辭典**

<p>指禪家之以心傳心。傳心法要卷上（大四八·三八一中）：‘自達摩大師到中國，唯說一心，唯傳一法。以佛傳佛，不說餘佛；以法傳法，不說餘法。’（參閱‘以心傳心’1535）</p>
