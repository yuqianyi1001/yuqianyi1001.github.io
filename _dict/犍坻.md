---
title: 犍坻
source: deerpark.app
---

### 丁福保佛學大辭典

【人名】祇洹精舍奴之字。譯曰續。續生之義。本為波斯匿王兄之子，容色美。王之夫人私呼之，欲使從己。犍坻不聽。夫人大怒，讒於王。王大怒，節節解體軀，棄於塚間。命未絕頃，佛到其邊，光明照身，平復如故。佛為說法。即得第三果。言我身已破，佛續我命。我當盡此形壽，布施於佛及比丘僧，即來祇洹，終身為奴。見智度論八。此續生之名之因緣也。Ghaṇṭin。



### 佛光大辭典

梵名Ghaṇtin  。佛世時，舍衛國波斯匿王兄之子。容貌端正，心性和善，王之大夫人見之生染心，私呼之，欲使從己，犍坻不聽。夫人懷恨，讒于王，王大怒，將犍坻節節解體，棄于塚間。命未絕頃，佛到其邊，光明照身，平復如故。佛為說法，即得第三果。自言（大二五·一二○上）：‘我身已破棄，佛續我身，今當盡此形壽，以身布施于佛及比丘僧。’即來o洹，終身侍奉佛。﹝大智度論卷八﹞


