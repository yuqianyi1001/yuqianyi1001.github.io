---
title: 二種菩薩
source: deerpark.app
---
### 佛光大辭典

指成就大力菩薩、新發意菩薩。據大智度論卷九十二載，(一)成就大力菩薩，此菩薩為濟度眾生，隨所應度，隨處受用，不避生邊地及邪見之家。(二)新發意菩薩，此菩薩初發心，若生于邊地及邪見家，既不能度人，且自敗壞善根，故不生于邊地及邪見之家。



### 三藏法數

﹝出大智度論﹞ 論云：菩薩常好中道，捨離二邊，故不生邊國，又於中國不生邪見家。又問曰：是菩薩大福德智慧力，應生邊地、邪見家而教化之，何以畏而不生？答曰：菩薩有二種。（二邊者，有無二邊也。） 〔一、成就大力菩薩〕，論云：此菩薩為眾生故，隨所應度，隨處受用，不避邊地及邪見家，是名成就大力菩薩。 〔二、新發意菩薩〕，論云：此菩薩初發心故，若生邊地及邪見家，既不能度人，又自敗壞善根。譬如真金在泥，終不變壞；若是銅鐵在泥，則壞。是故新發意菩薩，不生邊地及邪見家。（真金喻大力菩薩，銅鐵喻新發意菩薩。）



### 陳義孝佛學常見辭彙

１．居家菩薩和出家菩薩。２．生死肉身菩薩和法性生身菩薩。生死肉身菩薩是惑業未斷，有分段生死的凡夫菩薩；法性生身菩薩是已證無生法性，脫離分段生死，但還受不思議變易生死的菩薩。



### 丁福保佛學大辭典

【名數】在家與出家也。智度論七曰：「此中二種菩薩，居家出家。善守等十六菩薩是居家菩薩，（中略）慈氏妙德菩薩等是出家菩薩。」參照菩薩僧條。

參照：<a href="/dict/菩薩僧">菩薩僧</a>

【名數】見菩薩條。

參照：<a href="/dict/菩薩">菩薩</a>



