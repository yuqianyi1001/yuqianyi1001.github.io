---
title: 功德田
source: deerpark.app
---
### 佛光大辭典

即佛、法、僧三寶。三寶具有無上功德，能成就眾生，使生一切功德；又眾生供養之，則生無量福報，故稱功德田。無量義經（大九·三八四中）：‘布善種子，遍功德田，普令一切發菩提萌。’俱舍論卷十五（大二九·八二中）：‘功德田者，謂佛、法、僧。’三藏法數卷十一解釋功德福田，謂若能恭敬供養佛、法、僧三寶，非但成就無量功德，亦能獲其福報，故稱功德福田。﹝優婆塞戒經卷三、梵網經菩薩戒本疏卷四﹞



### 陳義孝佛學常見辭彙

三福田之一，謂人若能恭敬供養佛法僧三寶，就可以成就無量的福報。



### 丁福保佛學大辭典

【雜語】三福田之一。三寶也。在寶具無上之功德，自此生眾生之功德，或眾生供養之，則生無量之福報，故曰田。無量義經曰：「布善種子，偏功德田，普令一切發善提芽。」俱舍論十五曰：「功德田者，謂佛法僧，或勝補特伽羅，謂得勝果勝定。」俱舍頌疏十八曰：「佛及羅漢，名為德田謂具諸勝德，及亦能生一切有情勝功德故。」三藏法數十一曰：「功德福田，謂若能恭敬供養佛法僧三寶，非但成就無量功德，亦能獲具福報，是功德福田。」



