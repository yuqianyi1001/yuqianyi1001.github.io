---
title: 歸依
source: deerpark.app
---
### 佛光大辭典

梵語śaraṇa，巴利語saraṇa。又作皈依。指歸敬依投于佛、法、僧三寶。歸依之梵語含有救濟、救護之義，即依三寶之功德威力，能加持、攝導歸依者，使能止息無邊之生死苦輪大怖畏，而得解脫一切之苦。又法界次第初門卷上之下載，歸，反還之義，即反邪師而還事正師；依，憑依、依靠之義，即憑心之靈覺而得出離三塗及三界之生死。

阿毗達磨大毗婆沙論卷三十四載（大二七·一七七上）：‘眾人怖所逼，多歸依諸山，園苑及叢林，孤樹制多等。此歸依非勝，此歸依非尊，不因此歸依，能解脫眾苦。諸有歸依佛，及歸依法僧，于四聖諦中，恆以慧觀察。知苦知苦集，知永超眾苦，知八支聖道，趣安隱涅。此歸依最勝，此歸依最尊，必因此歸依，能解脫眾苦。’蓋歸依即由深切之信心，信佛、法、僧三寶確為真正之歸依處，能因之而得種種功德；既知三寶有此等功德，乃立願為一佛弟子，信受奉行，懇求三寶之威德加持攝受，將一己之身心歸屬于三寶，而不再屬天魔外道。

有關能歸依之體，據大毗婆沙論卷三十四所舉，有以名等為能歸依者，有以語業為能歸依者，有以身業為能歸依者，亦有以信為能歸依者。總括上述諸說，即以身語業及能起彼之心、心所法、諸隨行等善之五蘊為能歸依之體。此外，大乘法苑義林章卷四舉出歸依之異于敬禮者有七種，即：(一)歸依唯局于身、語二業。(二)必具歸三寶而成業，故歸依之境廣。(三)歸依必‘盡未來際’。(四)歸依情懇，通于表業與無表業。(五)歸依必合于身、語二業，其義較重。(六)歸依帶相，故唯于欲、色二界有之。(七)歸依乃觀真理而成，故義較勝。

一般而言，歸依是信仰、希願領受外來之助力，從他力而得救濟。然以歸依之至深意義而言，其最終仍是歸向自己之自心、自性。即佛于涅會上所教誡弟子之‘自依止，法依止，莫異依止’。此乃明示弟子應依仗自力，依正法修學。蓋自己有佛性，自己能成佛，故自己身心之當體，即為正法涅。﹝北本大般涅經卷五、俱舍論卷十四、顯宗論卷二十﹞（參閱‘三歸依’688）



### 法相辭典

★雜集論八卷十五頁雲：何故此滅復名歸依？無有虛妄意樂加行所依處故。由于彼滅所發意樂，及正加行，無虛妄性所依處故。所依止義，是歸依義。



### 陳義孝佛學常見辭彙

歸投依靠的意思。



### 丁福保佛學大辭典

【術語】於勝者歸投依伏也。大乘義章十曰：「歸投依伏故曰歸依。歸投之相，如子歸父。依伏之義，如民依王。如怯依勇。」法界次第上之上曰：「歸以反還為義，依者憑也。」義林章四本曰：「歸依者，歸敬依投之義。」勝鬘經曰：「一切法常住，是故我歸依。」



