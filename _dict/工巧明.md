---
title: 工巧明
source: deerpark.app
---

**來源：陳義孝佛學常見辭彙**

<p>五明之一，即現代的工藝學。</p>

**來源：三藏法數**

<p>工，即工業；巧，即巧妙。謂世間文詞讚詠，乃至營造城邑，農田商賈，種種音樂，卜算天文地理，一切工業巧妙，皆悉明了通達，故曰工巧明。</p>

**來源：丁福保佛學大辭典**

<p>【術語】Sīlpāsthāna－vidyā，五明之一。又作巧業明。工巧者，工藝也。明者明顯之義。即言關於伎術，機關，陰陽，曆數等之學藝也。西域記之印度總說曰：「工巧明伎術機關，陰陽曆數。」瑜伽論三曰：「一切世間工巧業處，名工巧明論。」瑜伽師地論十五舉營農工業，商估工業，事王工業，書算計度數印工業，占相工業，咒術工業，營造工業，生成工業，防那工業，和合工業，成熟工業，音樂工業之十二。演密抄四曰：「文筆讚詠，歌妓樂悉善其事。國城村邑、宮宅園苑、泉流陂池、草樹花藥、凡所布列，咸得其宜；金銀摩尼、真珠琉璃、珊瑚等藏，悉知其處，出以示人；日月星宿、鳥鳴地震、夜夢吉凶、身相休咎、咸善觀察，一無錯謬，工巧明也。」</p>

**來源：佛光大辭典**

<p>梵語śilpasthāna-vidya。又作世工業明、巧業明。指通達有關技術、工藝、音樂、美術、書術、佔相、咒術等之藝能學問。為五明之一。可分為二，即：(一)身工巧，凡細工、書畫、舞蹈、刻鏤等藝能皆是。(二)語工巧，指文詞贊詠、吟唱等藝能。世間諸工巧皆為無覆、無記法之一種，故又稱為工巧無記。瑜伽師地論卷二將工巧明分為營農、商賈、牧牛、事工、習學書算計數及印、習學所餘工巧業處等六種。同論卷十五則列舉營農工業、商估工業、事王工業、書算計度數印工業、佔相工業、咒業工業、營造工業、生成工業、防邪工業、和合工業、成熟工業、音樂工業等十二種。大明三藏法數卷二十四則謂，舉凡文辭贊詠、城邑營造、農田、商賈、音樂、卜算、天文、地理等一切藝能皆屬工巧明。﹝長阿含經卷六、大日經義釋演秘鈔卷四﹞（參閱‘五明’1112）</p>
