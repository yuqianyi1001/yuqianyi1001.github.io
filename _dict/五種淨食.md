---
title: 五種淨食
source: deerpark.app
---

**來源：陳義孝佛學常見辭彙**

<p>一切食物要依照五種方法清淨之後，才適宜比丘進食，叫做淨食。淨是離過的意思。一、火淨，即是食物如宜用火燒煮的，就應如法用火燒煮之後才食。二、刀淨，即果物如須用刀去其皮核的，就應如法用刀去其皮核之後才食。三、爪淨，謂果物如須用爪去其皮殼的，就應如法用爪去其皮殼之後才食。四、薦乾淨，謂果物已經薦乾失掉生氣，不堪再拿來作種的，方可取食。五、鳥啄淨，謂取鳥啄食殘餘的東西來食。</p>

**來源：三藏法數**

<p>﹝出根本有部毗柰耶集﹞ 佛制諸禁戒，令諸比丘，勿啖生氣，若有草菜瓜果，當以火刀爪等先淨之，方可得食。故有此五種淨食也。（梵語比丘，華言乞士。生氣即生物也。） 〔一、火淨〕，謂一切瓜果等物，先當以火燒煮，令熟後方食之，是名火淨。律云：以火觸著。是也。 〔二、刀淨〕，謂一切瓜果等物，先當以刀去其皮核，然後食之，是名刀淨。律云：以刀損壞。是也。 〔三、爪淨〕，謂一切瓜果等物，先當以爪甲去其皮殼，然後食之，是名爪淨。律云：以爪甲傷損。是也。 〔四、蔫乾淨〕，蔫乾者，物不鮮也。謂一切瓜果等物，自蔫自乾，不堪為種，比丘當食，是名蔫乾淨。律云：自蔫乾不堪為種。是也。 〔五、鳥啄淨〕，謂一切瓜果等物，若因鳥啄殘損，比丘可食，是名鳥啄淨。律云：鳥嘴啄損。是也。</p>

**來源：丁福保佛學大辭典**

<p>【名數】諸食物依五事而清淨，適於比丘之食，謂之淨食。淨者離過之義，如淨命，淨肉。一、火淨，謂食物之宜燒煮者，如法燒煮之，熟方食之也。二、刀淨，謂果物之宜以刀去其皮核者，如法去之，方食也。三、爪淨，謂果物之宜以爪去其皮殼者，如法去之，方食也。四、蔫乾淨，謂果物之蔫乾失生氣，不堪更為種者，方取食之也。五、鳥啄淨，謂取鳥之啄殘者而食之也。已上五種，依火乃至鳥啄而為淨食，故謂之火淨食乃至鳥啄淨食。見毘奈耶雜事三十六。四分律有十種之淨法，前五種與上同。一火淨，二刀淨，三瘡淨（即爪淨），四鳥啄破淨，五不中種淨（即蔫乾淨）。見行事鈔下二。</p>

**來源：佛光大辭典**

<p>適于比丘食用之五種清淨食物。淨者，離過之義。即：(一)火淨食，宜煮之食物如法煮之，待熟然後食。(二)刀淨食，果物宜以刀去其皮與核者，如法去之而後食用。(三)爪淨食，果物宜以指爪去其皮殼者，如法去之然後食。(四)蔫幹淨食，取果物中之已蔫幹而不能更為種子者食之。(五)鳥啄淨食，即取鳥所啄殘之物而食之。﹝毗奈耶雜事卷三十六﹞</p>
