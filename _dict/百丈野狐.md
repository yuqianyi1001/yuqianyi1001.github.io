---
title: 百丈野狐
source: deerpark.app
---

### 陳義孝佛學常見辭彙

有一老人，在百丈禪師處聽法，對百丈說：昔我住此山，有人問：「大修行人，還落因果否」？我答他：「不落因果」，以此錯誤，五百世墮野狐身，請和尚為我下一轉語，師說：你問吧，老人便問，師答：「不昧因果」，老人大悟說：今我已脫野狐身，明日在山後，乞依亡僧之例焚化我身。



### 丁福保佛學大辭典

【公案】百丈上堂，常有一老人聽法，隨眾散去。一日不去，丈乃問立於前者何人。老人云：某甲，於過去迦葉佛時曾住此山。有學人問：大修行底人還落因果無？某甲答他道：不落因果。後五百生墮野狐身。今請和尚代某甲下一轉語，使脫野狐身。丈曰：不昧因果。老人於言下大悟，禮拜曰：某甲既脫野狐身，遂住在山後，依亡僧之事例。師使維那白槌告眾曰：食後送亡僧。大眾言議，一眾皆安，涅槃堂亦無病人，何故如是。食後只見師領眾至山後巖下，以拄杖指出一死狐，依法火葬之。師至晚上堂，舉前因緣。黃檗便問古人錯對一轉語，五百生墮野狐身。欲轉轉不錯，作個什麼？師曰近前來，與儞道。檗遂近前，師與一掌。師打手笑曰：將謂胡鬚赤，更有赤鬚胡。見會元三，大智章，從容錄八則，無門關二則。



### 佛光大辭典

禪宗公案名。乃唐代百丈懷海禪師與野狐之機緣對話。由此公案點出因果歷然之理。又作不落不昧、五百生野狐、百丈不昧因果、百丈野狐墮脫。從容錄第八則（大四八·二三一下）：‘百丈上堂，常有一老人聽法，隨眾散去。一日，不去，丈乃問：“立者何人？”老人雲：“某甲于過去迦葉佛時，曾住此山。有學人問：大修行底人還落因果也無？對他道：不落因果。墮野狐身五百生。今請和尚代一轉語。”丈雲：“不昧因果。”老人于言下大悟。’

此公案中，老人于過去世因說‘不落因果’而撥無因果，即否定因果之理；而由否定因果之故，遂墮于惡趣之中。‘不昧因果’則與不落因果相反而肯定因果；以肯定因果之故，乃能脫離惡趣。蓋自佛教之基本教說而言，深信因果為正傳之佛法，乃一種大自然之法則。故吾人不可妄加分別臆度或否定，如能深信此種理法而依之修行，則為成佛之道。故于此則公案中，老人因百丈代為轉語‘不昧因果’而消泯過去獨斷之迷夢，于言下大悟，得脫野狐身。古來禪家多以撥無因果卻自以為悟達因果者，稱為‘野狐禪’，蓋由此典故而來。﹝聯燈會要卷四、五燈會元卷三、禪宗無門關第二則﹞


