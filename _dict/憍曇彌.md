---
title: 憍曇彌
source: deerpark.app
---
### 丁福保佛學大辭典

【人名】Gautamī，巴Gotamī，新稱喬答彌。舊稱憍曇彌，俱曇彌。瞿曇姓之女聲。佛姨母摩訶波闍波提之稱。嘉祥法華疏九曰：「憍曇是姓，翻為泥土，彌者女也。」慧琳音義二十五曰：「彌者是女聲，為是佛姨母，故以女聲呼之也。」法華玄贊九曰：「梵云喬答摩，此云日炙種，亦云甘蔗種。男聲中呼佛，是釋迦姓之本望也，今云喬答彌。於女聲中，呼日炙甘蔗種，是佛母故以彌聲呼，訛云憍曇彌。」文句二上曰：「波闍波提，此翻大愛道，亦云憍曇彌，此翻眾主。」



