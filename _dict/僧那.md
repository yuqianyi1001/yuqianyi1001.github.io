---
title: 僧那
source: deerpark.app
---

**來源：丁福保佛學大辭典**

<p>【術語】具名僧那僧涅。舊譯，僧那為弘誓，大誓。僧涅為自誓。皆謂菩薩之四弘誓也。即自誓四弘誓謂之僧那僧涅。或言僧那為鎧，僧涅為著，著鎧也。是以鎧喻四弘誓之語。玄應師譯為被甲。輔行一曰：「僧那西音，此云弘誓。」玄應音義三曰：「僧那僧涅，應云摩訶僧那僧涅陀。舊譯云摩訶言大，僧那言鎧，僧涅言著，亦言莊嚴，故名著大鎧。大品經云大誓莊嚴是也。一云：僧那大誓，僧涅自誓，此皆訛也。正言[月*冊]那訶此云甲，[月*冊]捺陀或云被，或云衣，言被甲衣甲也。」肇論曰：「結僧那於始心，終大慈以赴難。」梵Saṁnāha－samnaddha。</p><p>僧名。慧可之弟子。見續高僧傳十九。</p>

**來源：佛光大辭典**

<p>(一)梵語saṃnāha-saṃnaddha。全稱僧那僧涅。僧那舊譯為弘誓、大誓，僧涅譯為自誓，俱指菩薩之四弘誓。然據玄應音義卷三載，僧那僧涅應為摩訶僧那僧涅陀，舊譯摩訶為大，僧那為鎧，僧涅為著或莊嚴，故為著大鎧之義；即大品經中所謂大誓莊嚴。上記之鎧乃比喻四弘誓之語。</p><p>(二)南北朝禪僧。東海（江蘇）人，俗姓馬。禪宗二祖慧可之法嗣。初業儒學，通三禮、週易。二十歲時講禮、易，聽者眾多。後于相州（河南安陽）聽慧可禪師說法，頓生正信，便請出家，奉頭陀行，乞食聚落，不入城邑。曾至洛陽，遇曇曠于善會寺。後不知所終。﹝景德傳燈錄卷三、續高僧傳卷十六﹞</p>
