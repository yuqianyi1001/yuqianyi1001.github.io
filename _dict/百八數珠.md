---
title: 百八數珠
source: deerpark.app
---

### 丁福保佛學大辭典

【雜名】數珠之種類有九種。其中特以百八之一種，為之根本。瑜伽念誦經曰：「珠表菩薩之勝果，於中間絕為斷漏繩線，貫串表觀音，母珠表無量壽，慎莫驀過越法罪。」

【物名】木槵子經言貫木槵子一百八顆為數珠，以之念三寶，則退治百八之結業，而得無上之勝果，是數珠之起因也，然則百八之數，對於百八之結業即百八之煩惱也，又表示百八尊之功德也，又表示百八三昧之功德也，又表示本有修生之五十四位也。見數珠條。木槵子經曰：「佛告之言：若欲滅煩惱障報障者，當貫木槵子一百八以常自隨。若行若坐若臥，但當至心無分散意，稱佛陀達磨僧伽名，乃過一木槵子。（中略）若復能滿一百萬徧者，當得斷除百八結業。」

參照：<a href="/dict/數珠">數珠</a>



### 佛光大辭典

即由一百零八顆珠粒貫串而成之念珠。為各種顆數所成念珠中最普遍之一種。木患子經（大一七·七二六上）：‘佛告王言：“若欲滅煩惱障、報障者，當貫木患子一百八，以常自隨，若行、若坐、若臥，恆當至心無分散意，稱佛陀、達磨、僧伽名，乃過一木患子。（中略）若復能滿一百萬遍者，當得斷除百八結業。”’（參閱‘念珠’3215）


