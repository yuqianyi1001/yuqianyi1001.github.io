---
title: 遊戲神通
source: deerpark.app
---

**來源：陳義孝佛學常見辭彙**

<p>佛菩薩以神通攝化眾生，能出入無礙，自由自在。</p>

**來源：丁福保佛學大辭典**

<p>【術語】佛菩薩游於神通，化人以自娛樂，曰遊戲。又戲者自在之義，無礙之義。智度論七曰：「戲名自在，如師子在鹿中自在無畏，故名為戲。」註維摩經五曰：「什曰：神通雖大，能者易之。於我無難，猶如戲也。肇曰：遊通化人，以之自娛。」同慧遠疏曰：「於神通中歷涉為遊，出入無礙，如戲相似，故亦名戲。」同嘉祥疏曰：「外道二乘，神通即有礙，不名遊戲。今菩薩無礙，云戲也。」</p>

**來源：佛光大辭典**

<p>佛菩薩藉神通力，以度化眾生而自娛之謂。戲，意謂自在、無礙，含遊化、遊行之意。大智度論卷七（大二五·一一○下）：‘戲名自在，如師子在鹿中自在無畏，故名為戲。’注維摩詰經卷五（大三八·三七一上）：‘什曰：“（中略）神通雖大，能者易之，于我無難，猶如戲也。”（中略）肇曰：“遊通化人，以之自娛。”’蓋佛菩薩于神通中歷涉為遊，出入無礙，如戲相似，故稱為戲。其如外道、二乘亦有通力，然其神通即有礙，不稱遊戲。唐譯華嚴經卷五十六舉出菩薩有十種遊戲。此外，禪籍中常用遊化、遊戲神通、遊行等語。</p>
