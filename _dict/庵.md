---
title: 庵
source: deerpark.app
---

**來源：丁福保佛學大辭典**

<p>【雜名】隱遁者所住之茅屋。釋氏要覽上曰：「西天僧俗，修行多居庵。」劉熙釋名曰：「草圓屋曰蒲，又謂之庵。庵，奄也，所以自奄覆也。」拾遺記曰：「漢任末編茅為庵。」後漢書曰：「皇甫規監關中兵，親入菴盧巡視。注云：菴廬，軍行宿室也。」按，今凡奉佛小舍稱菴。翻譯名義云：菴羅，本果樹名。此樹開花，花生一女。國人歎異。封其園。園既屬女，女宿善冥熏，以園奉佛。佛即受之，而為所住。廣韻云：庵小草舍，菴果名，是也。黃山谷謂菴非屋，不當從广，乃斥庵為俗書。</p>

**來源：佛光大辭典**

<p>出家者、退隱者遠離村落所居之房舍。系以草木覆蓋而成之簡陋小屋。庵，古作庵。又稱草庵、蓬庵、庵室、茅庵、禪庵、廬庵。僧俗多居庵以修行。據釋氏要覽卷上載，陶琰、陶潛、焦光皆曾居庵。後世亦有特稱比丘尼之住所為庵、庵寺。然‘庵寺’一詞，原本通指僧或尼之寺，並不限于比丘尼所住之寺。﹝五分律卷一、有部毗奈耶卷四十八、有部毗奈耶雜事卷三十四﹞</p>
