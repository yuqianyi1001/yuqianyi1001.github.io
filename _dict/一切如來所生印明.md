---
title: 一切如來所生印明
source: deerpark.app
---

### 丁福保佛學大辭典

【印相】又曰三三昧耶攝百印。底哩秘密法中卷所說。不動尊之印明也。其文曰：此印名為功德母，佛法僧法住其中，請善明王及本尊，結此秘印皆雲集，以此如來所生印，想為閼伽奉獻，諸佛菩薩，諸尊賢聖，供養念誦，速得成就。此印母之內傳（金剛堅固內相傳）佛心即是。五智（五指）秘於內心，（掌中）教令彰於外相也。佛口云二空（二大指），入於掌中者，兩部大日之智德（秘），又人法二空之智（淺）也。二空之妙理。即諸法之本源。兩部之極智。乃眾德之總括。佛法諸寶住其中。即此意也。二地竪開（檀慧堅開），係功德之母。譬如世間萬物。皆自地出生。一切之功德。均由菩提心（<img src="gaiji/DF-874A.png"/>本不生之義）而生。今表此義。即二地（二小）竪開也。見不動瑜伽要鈔。


