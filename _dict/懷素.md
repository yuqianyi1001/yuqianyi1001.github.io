---
title: 懷素
source: deerpark.app
---
### 佛光大辭典

(一)（634～707）唐代律僧。京兆（陝西西安）人，俗姓範。自幼聰敏，器度寬大。十二歲禮玄奘出家，專承經論。受戒後，從道宣習四分律行事鈔。其後，又轉入法礪之弟子道成門下，學四分律疏。久之，慨嘆古人之義未能盡善，乃撰述四分律開宗記二十卷，糾彈古疏之過，總結為十六失，而別立一家之說，時人稱為新疏，以別于法礪之四分律疏。自是，師所立之新說，乃稱東塔律宗，而與法礪之相部宗、道宣之南山宗鼎足，並稱律學三大宗。初住長安弘濟寺，上元三年（676）奉詔住西太原寺，敷席弘闡，學眾雲集。後于景龍元年入寂，世壽七十四。著有俱舍論疏、遺教經疏、四分比丘戒本疏、僧羯磨、尼羯磨等數種。﹝宋高僧傳卷十四、大唐貞元續開元釋教錄卷中、諸宗章疏錄卷一、卷二﹞

(二)（737～？）唐代僧。書法家。長沙（湖南）人，俗姓錢。字藏真。幼喜讀佛書，餘暇則好筆翰，家貧無紙可書，乃以芭蕉葉、漆盤等物揮毫。先後從歐陽詢、鄔彤、張旭等習書法，後又負笈西遊，屢謁當代名士，得見古代書翰遺編、絕簡。于大歷年間，完成自敘帖、千金帖、聖母帖、藏真帖、律公帖、食魚帖、苦筍帖等。所書帖蹟流傳于世，人稱瑰寶。

師情性疏放，不拘細行，最嗜飲酒，每醉，則于寺壁、裡牆、器皿等處執筆狂揮。善于草書，尤以狂草出名，自稱深得草聖三昧，以其筆法系承張旭，故世稱顛張狂素。師並有草書四十二章經傳世。今湖南零陵縣永州鎮綠天庵遺址附近，有清代摹刻懷素千字文石碑一塊，附近並有墨池、筆塚等。其卒年不詳，僅知唐貞元十五年（799 ）尚存，時年六十三。﹝全唐文卷四三三、太平廣記卷二○八、僧懷素傳（陸羽）、釋氏疑年錄卷四﹞



### 丁福保佛學大辭典

【人名】京兆人。玄奘之弟子。偏究律部。慨古人義章，未能盡善，撰四分律開宗記，以大毘婆沙論俱舍論等為宗，彈糾古疏之十六失，別立一家。後人稱為東塔律宗。與法礪之相部宗，道宣之南山宗，鼎立為三。師又別撰論疏六十餘卷。景龍六年寂，年七十四。見續開元釋教錄，貞元釋教錄，宋高僧傳等。



