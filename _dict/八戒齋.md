---
title: 八戒齋
source: deerpark.app
---

**來源：陳義孝佛學常見辭彙**

<p>又叫做八齋戒、八關齋、八支齋，簡稱八戒。一、不殺生，不殺有生命的動物；二、不與取，不取他不與之物；三、不非梵行，不作男女之媾合；四、不虛誑語，不說不符事實的話；五、不飲酒，不飲一切的酒類；六、不塗飾鬘舞歌觀聽，不身塗香飾花鬘及觀舞蹈聽歌曲；七、不眠坐高廣嚴麗床上，不坐臥於高廣嚴麗的床上，八、不非時食，不食非時之食，亦即過午不食。離上述八種之非法為八戒，又因此八戒中之第八離非時食是齋法，故總名八戒齋。</p>

**來源：丁福保佛學大辭典**

<p>【術語】又作八齋戒，八關齋，八支齋。亦單云八戒。有二說：依俱舍論之說，則一殺生，殺有情之生命也。二不與取，取他不與之物也。三非梵行，男女之媾合也（與五戒中不邪婬不同）。四虛誑語，與心相違之言說也。五飲諸酒，飲酒也。六塗飾鬘舞歌觀聽，身塗香飾花鬘，觀舞蹈，聽歌曲也。七眠坐高廣嚴麗床上，坐臥於高廣嚴麗之床上也。八食非時食，食非時之食（午後之食）也。離此八種之非法為八戒，然此八戒中之第八離非時食，是齋法，故總名八戒齋，猶如八正道中惟正見是正道，遂通謂之八正道也。依薩婆多論及成實論，智度論等之說則分塗飾香鬘與舞歌觀聽為二，總有九戒，此中前八者為戒，後一者為齋，故戒齋合而名八戒齋也。申言之，即依俱舍論，則八戒即八戒齋。依他論則八戒與齋法合為八戒齋也。但八戒必具齋法（不過中食），此八戒齋，為在家男女一日一夜受持之戒法，稱為六齋或十齋日等者，謂受持此八戒齋之日也。俱舍論十四曰：「何等名為八所應離？一者殺生，二不與取，三非梵行，四虛誑語，五飲諸酒，六塗飾香鬘歌舞觀聽，七眠坐高廣嚴麗床座，八食非時食。」智度論十三曰：「一不殺生，二不盜，三不婬，四不妄語，五不飲酒，六不坐高大床上，七不著華瓔珞，不香油塗身，不著香薰衣，八不自歌舞作樂、不往觀聽，九一日一夜不過中食。」十善戒經曰：「八戒齋者：是過去現在諸佛如來，為在家人制出家法：一者不殺，二者不盜，三者不婬，四者不妄語，五者不飲酒，六者不坐高廣大床，七者不作倡伎樂故往觀聽、不著香薰衣，八者不過中食。」</p>
