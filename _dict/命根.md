---
title: 命根
source: deerpark.app
---
### 佛光大辭典

梵語jīvitendriya。即有情之壽命。俱舍宗、唯識宗以之為心不相應行法之一，亦為俱舍七十五法之一，唯識百法之一。由過去之業所引生，有情之身心在一期（從受生此世以至死亡）相續之間，維持暖（體溫）與識者，其體為壽；換言之，依暖與識而維持一期之間者，即稱為命根。

佛教各派對命根之假實看法不一，部派佛教之‘說一切有部’以命根為實有，經部及大乘佛教以命根為假法，而非實有。如成唯識論卷一載，依于第八識之‘名言種子’上，由過去世之業所牽引而可賴以執持、維系此世之身命者，其功能具有決定色、心等住時長短之差別，由是之故，遂假立為命根。﹝品類足論卷一、發智論卷十四、大毗婆沙論卷一二六、俱舍論卷五﹞（參閱‘壽’5770）



### 法相辭典

★瑜伽五十二卷十頁雲：復次雲何命根？謂由先業，于彼彼處所生自體，所有住時限量勢分；說名為壽生氣命根。

★二解　瑜伽五十六卷一頁雲：問：依何分位，建立命根？此復幾種？答：依業所引異熟，住時決定分位，建立命根。此復三種。謂定不定故；愛非愛故；歲劫數等，所安立故。

★三解　顯揚一卷十四頁雲：命根者：謂先業所引異熟六處，住時決定性。

★四解　成唯識論一卷十六頁雲：復如何知異色心等有實命根？契經說故。如契經說：壽暖識三，應知命根，說名為壽。此經不說異色心等，有實壽體；為證不成。又先已成色不離識；應此離識，無別命根。又若命根，異識實有；應如受等，非實命根。若爾；如何經說三法？義別說三。如四正斷。住無心位，壽暖應無？豈不經說識不離身。既爾；如何名無心位？彼滅轉識。非阿賴耶。有此識因，後當廣說。此識足為界趣生體。是遍恆續異熟果故。無勞別執有實命根。然依親生此識種子，由業所引功能差別，住時決定；假立命根。

★五解　廣五蘊論十三頁雲：雲何命根？謂于眾同分，先業所引住時分限為性。

★六解　五蘊論六頁雲：雲何命根？謂于眾同分中，先業所引住時決定為性。

★七解　雜集論二卷二頁雲：命根者：謂于眾同分先業所感住時決定，假立壽命。眾同分者：于一生中諸蘊相續。住時決定者：齊爾所時，令眾同分，常得安住；或經百年，或千年等，由業所引功能差別。

★八解　法蘊足論九卷四頁雲：雲何命根？謂彼彼有情，在彼彼有情聚中，不移不轉，不破不沒，不失不退，壽住存活，護隨護，轉隨轉，是命，是命根，是名命根。

★九解　俱舍論五卷八頁雲：已辯二定；命根者何？頌曰：命根體即壽，能持暖及識。論曰：命根即壽。故對法言：雲何命根？謂三界壽。此復未了。何法名壽？謂有別法，能持暖識，說名為壽。故世尊言：壽暖及與識，三法舍身時，所舍身僵僕。如木無思覺。故有別法，能持暖識相續住因，說名為壽。若爾；此壽何法能持？即暖及識，還持此壽。若爾；三法更互相持。相續轉故。何法先滅？由此滅故，餘二隨滅。是則此三，應常無謝。既爾；此壽應業能持。隨業所引相續轉故。若爾；何緣不許唯業能持暖識，而須壽耶？理不應然。勿一切識，從始至終，恆異熟故。既爾；應言業能持暖，暖復持識；何須此壽。如是識在無色界中，應無能持。彼無暖故。應言彼識，業為能持。豈得隨情數為轉計？或說：此識唯暖能持。或復說言：唯業持識。又前已說。前說者何？謂前說言：勿一切識從始至終皆是異熟。是故定應許有別法，能持暖識，說名為壽。今亦不言全無壽體，但說壽體，非別實物。若爾；何法說名壽體？謂三界業所引同分住時勢分，說為壽體。由三界業所引同分，住時勢分相續決定。隨應住時，爾所時住。故此勢分，說為壽體。如谷種等所引乃至熟時勢分。又如放箭所引乃至住時勢分。有、謂有行。是德差別。依箭等生。由彼力故，乃至未墮，恆行不息。彼體一故。無障礙故。往趣餘方，急緩至時，分位差別，應不得有。又應畢竟無墮落時。若謂由風所障礙故，應初即墮。或無墮時。能障礙風，無差別故。有別實物，能持暖識，名為壽體。是說為善。

★十解　大毗婆沙論二十七卷三頁雲：問：命根體為是一物？為多物耶？設爾；何失。若一物者；何故斷手等而不死，斷頭腰便死耶？若多物者；何故手等，彼斷離身，而無有命？答：應說命根，體是一物。問：若爾；何故斷手足等而不死耶？答：命根有二種。一、依具足身，二、依不具足身。斷手足等，令離身時，依具足身命根滅；依不具足身命根起。命所依身，亦有二種。未斷手等，名具足身。斷手等時，名不具足。斷手等已；具足者滅。不具足者生。故命與身，相依而轉。問：何故斷頭及腰便死，斷手足等而不死耶？答：頭腰二處，是大死節；故斷便死。手等不然。復次欲界有情，依段食住。喉通段食，腹為食依；故斷二處，命根便斷。復次頭是眼等多根依處；斷之便壞眼等諸根。腹是息風所依止處；斷腰腹壞，息無所依。故斷二處，命根便斷。手等不爾。不可為難。有說：命根，體是多物。手足等中，命根各別。所依，能依，數量等故。問：若爾；何故斷手足等令離身時，而無有命？答：以手足等，系屬身故。彼若離身；命便不起。如手足等未離身時，是身根依，名有情數。離身不爾。命根亦然。故彼離身，命便不起。評曰：應說命根，體是一物。有一命故，名有命者。如有一心，名有心者。有一心滅，名無心者。一受，一想，一思，亦然。如是有情，有一命故；名有命者。而此命根，唯是異熟不相應行。如心受等，一有情身，一剎那頃，有一無二。

★十一解　大毗婆沙論一百四十二卷十四頁雲：命根雲何？答：三界壽。

★十二解　品類足論一卷七頁雲：命根雲何？謂三界壽。

★十三解　入阿毗達磨論下九頁雲：先業所引六處相續無間斷因，依之施設四生五趣；是名命根。亦名為壽。故對法說：雲何命根？謂三界壽。此有實體，能持暖識。如伽他言：壽暖及與識，三法舍身時，所舍身僵僕，如木無思覺。契經亦說：受異熟已；名那落迦。乃至非想非非想處，應知亦爾。若異命根，無別有法是根性攝；遍在三界一期相續無間斷時，可依施設四生五趣。生無色界，起自?命根不立為食	★瑜伽五十七卷二十四頁雲：問：何故命根能任持身，而不立食？答：若離于食；彼終不能長養身故。



### 丁福保佛學大辭典

【術語】命即壽也，然據小乘有部之義，則別有非色非心之體，由過去之業而生，因而一期之間維持煖與識，名之為命，命能持煖與識，故名為根。據大乘唯識之義，則第八識之種子有住識之功能，因而一期之間使色心相續，是假名為命根，非別有命之實體也。俱舍頌疏五曰：「論云：命體即壽，既將壽釋命，故命即壽。此復未了何法為壽？謂有別法持煖與識，說名為壽。」唯識述記二本曰：「命謂色心不斷，是命之根也。」



