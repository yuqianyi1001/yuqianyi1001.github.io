---
title: 三種光明
source: deerpark.app
---

**來源：三藏法數**

﹝出瑜伽師地論﹞ 〔一、外光明〕，謂日月星光及火珠燈炬等光，皆能破除昏暗，是名外光明。 〔二、法光明〕，謂隨其所聞之法，觀察修習，皆依法則；因此明心見性，破除愚癡之暗，顯發本覺妙明，是名法光明。 〔三、身光明〕，謂諸佛、菩薩、二乘及諸天等，身皆有光，亦能破暗，是名身光明。（二乘者，聲聞乘、緣覺乘也。）



### 丁福保佛學大辭典

【名數】一外光明，日月火珠等之光明能除暗者。二法光明，妙法能除愚痴之暗者。三身光明，諸佛菩薩及諸天等之身有光明，能除暗者。見瑜伽論十一，三藏法數十三。

【名數】就光明而立三種之別。大藏法數十二曰：「一謂日月星光，及火珠燈炬等光，皆能破除昏暗，是名外光明。二謂隨其所聞之法，觀察修習，皆依法則，因此明心見性，破除愚癡之暗，顯發本覺妙明，是名法光明。三謂諸佛菩薩二乘及諸天等身皆有光，亦能破暗，是名身光明。」



### 佛光大辭典

據瑜伽師地論卷十一載，光明有三，即：(一)外光明，指日、月、星光及火珠、燈炬等光，此等光明能破除昏暗，故稱外光明。(二)法光明，指隨所聞之法，觀察修習，明心見性而顯現之光明，此等光明能破除愚癡之暗，顯發本覺妙明，故稱法光明。(三)身光明，指諸佛、菩薩、二乘及諸天等之身所顯現之光，此等光明亦能破除黑暗，稱為身光明。


