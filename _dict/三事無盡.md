---
title: 三事無盡
source: deerpark.app
---

**來源：三藏法數**

<p>﹝出眾德三昧經﹞ 〔一、布施無盡〕，謂菩薩好喜布施，不吝財物乃至軀命，悉能施與，心不疲厭，是名布施無盡。 〔二、持戒無盡〕，謂菩薩護持禁戒，未曾違捨。見犯戒者，憐愍悲哀；見奉戒者，尊重愛敬。復以戒法傳化他人，心不疲厭，是名持戒無盡。 〔三、博聞無盡〕，謂菩薩聞如是法，即當奉行，思欲化他，必須博學一切經典，與夫世間藝術無不諳練，求聞稟聽，心不疲厭，是名博聞無盡。</p>

**來源：丁福保佛學大辭典**

<p>【名數】一布施無盡，菩薩好為布施乃至身命亦能施與而心不疲厭。二持戒無盡，菩薩護持禁戒未曾違捨，復以戒法化人，心不疲厭。三博聞無盡，菩薩博學一切經典乃至諳練世間之藝術，而心不疲厭。見眾德三昧經。</p>

**來源：佛光大辭典**

<p>據眾德三昧經卷三載，菩薩修道之三種無盡，稱為三事無盡。即：(一) 布施無盡，菩薩好為布施，乃至身命亦能施與而心不厭舍。(二)持戒無盡，菩薩護持禁戒，未曾違舍，見犯戒者憐愍悲哀，見奉戒者尊重愛敬。復以戒法化益眾生，心不疲厭。(三)博聞無盡，菩薩思欲化他，博學一切經典，乃至諳練世間藝術，而心永不疲厭。</p>
