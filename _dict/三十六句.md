---
title: 三十六句
source: deerpark.app
---

**來源：丁福保佛學大辭典**

<p>【名數】上四句各有四句。即一冥機冥應，二冥機顯應，三冥機亦冥亦顯應，四冥機非冥非顯應。餘三機亦如此，即成十六句。而機既召應，則應亦有十六句。即一冥應冥機，二冥應顯機，三冥應亦冥亦顯機，四冥應非冥非顯機。他三句亦如此，因之機應各十六，合成三十二句，於此加根本之四句成三十六句之機應。見玄義六之一。</p>

**來源：佛光大辭典**

<p>法華經玄義論及感應道交，由機應相稱所立之三十六句。眾生之機與如來相應，是為機應；眾生之理性與佛無殊，但于眾生為隱，于佛則為顯，機應即就其不一不異而立。機者，可分冥機、顯機、亦冥亦顯機、非冥非顯機；應者，可分冥應、顯應、亦冥亦顯應、非冥非顯應。前四機各配四應，即冥機冥應、冥機顯應、冥機亦冥亦顯應、冥機非冥非顯應；其餘三機復同，共成十六句。機既召應，則應亦成十六句，如冥應冥機、冥應顯機、冥應亦冥亦顯機、冥應非冥非顯機；其餘三應復同，機、應各十六句，合為三十二句。另加亦冥機、顯機、亦冥亦顯機、非冥非顯機之根本四句，共成三十六句。其中，冥為過去，顯為現在，冥顯為過去與現在，非冥非顯則為未來。一人身業之機具三十六，三業具百八機，三世之三業具三百二十四機。又一界三百二十四機，自行化他有六千四百八十機，故亙十法界，凡六萬四千八百機。﹝觀音玄義卷下、觀經疏妙宗鈔卷四、仁王護國般若經疏卷二﹞（參閱‘感應道交’5453 ）</p>
