---
title: 大乘經
source: deerpark.app
---

### 陳義孝佛學常見辭彙

說明成佛之道的經典，如華嚴般若等諸經是。



### 法相辭典

★無性釋一卷一頁雲：大乘經言，簡別餘處。若略釋者；亦乘亦大，故名大乘。或乘大性，故名大乘。因果大故；業具運故。果、謂十地。若廣釋者；七種大性共相應故。謂菩提分、波羅蜜多、學、持、相等，貫穿縫綴，故名為經。此中即是隨墮八時，聞者識上直非直說，聚集顯現，以為體性。若爾；雲何菩薩能說；非聞者識彼能說故？彼增上生，故作是說。譬如天等增上力故；令于夢中，得論咒等。若離識者；佛雲何說。諸契經句，語為自性，且不應理。由一一字，能詮顯義，不應理故。次第而生，不俱時住，無聚集故。如是不得彼之自性，語無有轉；故不應理。又非無字轉，有少名能詮。故諸契經，名為自性，亦不應理。是故決定如所說經自性應理。



### 丁福保佛學大辭典

【術語】明作佛道法之一切經典也。佛計大小之根機，而說大小之二教。對於小機，說聲聞緣覺之法，謂為小乘。對於大機，說六度之法，謂為大乘。滅後，弟子結集之，別大小二經，各為一藏。智度論謂為聲聞藏，菩薩藏，或謂為三藏，摩訶衍藏者是也。就現流之經典言之。則四部之阿含經等為小乘經。華嚴般若等為大乘經。問：阿含中有說菩薩之行法者，而般若等諸經亦非無小乘之道法？答曰：於阿含說大法，欲使弟子之小機，仰信師之勝因勝果也。於諸大乘經列小法，欲使知法之勝劣也。非為欲各得其法，故互有無妨。


