---
title: 六根清淨
source: deerpark.app
---

### 丁福保佛學大辭典

【術語】消除眼等六根，無始以來之罪垢，以無量之功德莊嚴之，使之清淨潔白也。由此清淨之功德而六根各發無礙之妙用，且得六根互用之自在也。法華經法師功德品曰：「若善男子善女人，受持是法華經，若讀若誦，若解說，若書寫，是人當得八百眼功德，千二百耳功德，八百鼻功德，千二百舌功德，八百身功德，千二百意功德。以是功德莊嚴，六根皆令清淨。（中略）父母所生清淨肉眼，見於三千大千世界內外所有山林河海，下至阿鼻地獄，上至有頂。亦見其中一切眾生及業因緣果報生處，悉見悉知。（中略）以是清淨意根乃至聞一偈一句，通達無量無邊之義。」（經中具說六根，今舉初後之二根）。普賢觀經曰：「樂得六根清淨者，當學是觀。」圓覺經曰：「心清淨，眼根清淨，耳根清淨，鼻舌身意復如是。」知度論十一曰：「布施時，六根清淨善欲心生。」



### 佛光大辭典

又作六根淨。即眼、耳、鼻、舌、身、意等六根清淨無雜，亦即指我人身心充滿種種功德而清淨之意。今一般所用‘六根清淨’一語，蓋襲用自佛教經典。

天台宗所說別教十信之位，為六根清淨位。法華經法師品謂，依受持、讀、誦、解說、書寫經典等五種行，則可依經典之力量，而使六根清淨，並得六根種種之功德。將以上之想法配當于修行之行位，就判教上之別教而言，則為初階段之十信位；依圓教而言，則為六即中第四之相似即。五種行則為五品弟子位之次階段。﹝大智度論卷十一、法華經論卷下、法華經文句卷十上、法華文句記卷十中、四教義卷六、摩訶止觀卷一上、卷四上、止觀輔行傳弘決卷四之二、卷四之三﹞


