---
title: 世界主
source: deerpark.app
---
### 佛光大辭典

指世界之主。佛經中每謂世界有一小世界、小千世界、中千世界、大千世界等大小之類別，而謂每一世界各有其主，如初禪天之梵王，為一小世界（即四天下）之主；第二禪天之梵王，為小千世界之主；第三禪天之梵王，為中千世界之主；第四禪天之大梵王，為大千世界之主。四禪天之廣量，依其次第，與一世界、小千世界、中千世界、大千世界相當。



### 丁福保佛學大辭典

【雜名】初禪天之梵王，一小世界即四天下之主也，二禪之梵王，小千世界之主也，三禪之梵王，中千世界之主也，四禪之大梵王，大千世界之主也。四禪之廣量，如其次第，與一世界，小千世界，中千世界，大千世界相均。



