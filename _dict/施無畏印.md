---
title: 施無畏印
source: deerpark.app
---
### 佛光大辭典

梵語abhayaṃ-dada mudrā。施無所畏之德，離怖畏之印明，即

象征施一切眾生安樂無畏之印。結此印時，舉右手，五指前伸，掌向外，左手作拳，又執袈裟之兩角，安于臍上。如法句譬喻經卷三載，調達欲害佛，放五百醉象時，佛舉五指調禦之。金剛界不空成就如來與胎藏界開敷華如來亦結此印。結此印所誦之真言為：南麼三曼多勃馱喃（namaḥ samanta buddhānām，歸命普遍諸佛）薩婆他（sarvathā ，遍一切處）爾娜爾娜（jina jina，勝）佩也那者那（bhaya naśna，除恐怖）莎訶（svāhā，成就），意即如來之勝力遍一切處，普除一切之恐怖煩惱。﹝大日經卷四、卷十三、胎藏界三密抄卷三﹞



### 丁福保佛學大辭典

【印相】施無畏之印契。舉右手舒五指以向於外者。大日經四曰：「以智慧手（右手）上向作施無畏形。頌曰：能施與一切眾生類無畏。若結此大印名施無畏者。」又曰：「舉毘鉢舍那臂作施無畏手，是施無畏者印。」守護國界主陀羅尼經曰：「右手展掌，竪其五指，當肩向外，名施無畏。此印能施一切眾生安樂無畏。」



