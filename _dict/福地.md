---
title: 福地
source: deerpark.app
---
### 佛光大辭典

(一)寺院之美稱，意即能生福德之處，亦有稱之為福庭者。　(二)梵名Kurukṣetra  。音譯俱嚕乞曬。為中印度之古戰場。據大唐西域記卷四薩他尼濕伐羅國條載，此國大城週長二百裡地之範圍內稱為福地。蓋因古代五印度國由二王分治，境壤相侵，幹戈不息。其後二王更合謀欲作最後之決戰，以分勝負，然百姓皆已不堪其苦而不從王命，王乃心生一計，即告諭百姓，此王城二百裡地，自古即為福利之地，若于此地抗敵而死，得生人中，若能多殺無辜，則受天之福樂。百姓遂奮戰不懈，視死如歸，兩國會戰于此，積屍如莽。古印度人向尊重古人之骸骨，遂相傳謂之福地。﹝金剛針論﹞



### 法相辭典

★西域記四卷九頁雲：薩他泥濕伐羅國大城、四週二百裡內，彼土之人、謂為福地。聞諸先志曰：昔五印度國、二王分治。境壤相侵，幹戈不息。兩主合謀，欲決兵戰，以定雌雄，以寧氓俗。黎庶胥怨，莫從君命。王以為眾庶者、難與慮始也。神可動物，權可立功。時有梵志，素知高才，密齋束帛，命入後庭；造作法書，藏諸岩穴。歲月既久；樹皆合拱。王于朝坐告諸臣曰：吾以不德，忝居大位。天帝垂照，夢賜靈書。今在某山，藏于某嶺。于是下令營求，得書山林之下。群官稱慶，眾庶悅豫。宣示遠近，鹹使聞知。其大略曰：夫生死無涯，流轉無極。含靈淪溺，莫由自濟。我以奇謀，令離諸苦。今此王城、週二百裡，古先帝世福利之地。歲月極遠，銘記湮滅。生靈不悟，遂沈苦海。溺而不救，夫何謂歟。汝諸含識，臨敵兵死，得生人中。多殺無辜，受天福樂。順孫孝子，扶侍親老，經遊此地，獲福無窮。功少福多，如何失利。一喪人身，三途冥漠。是故含生，各務修業。于是人皆兵戰，視死如歸。王遂下令，招募勇烈。兩國合戰，積屍如莽。迄于今時，遺骸遍野。時既古昔；人骸偉大。國俗相傳，謂之福地。



### 陳義孝佛學常見辭彙

寺院的德號，因寺院是生長福德之地。



### 丁福保佛學大辭典

【雜名】寺院之德號。生福德之地域也。



