---
title: 華嚴宗三觀
source: deerpark.app
---
### 陳義孝佛學常見辭彙

見三觀條。



### 丁福保佛學大辭典

【術語】初祖杜順依華嚴經而立。謂之法界三觀。法界者所觀之境，三觀者能觀之心也。一、真空觀，窮盡法界之事相，無一有自爾之別性，皆歸於平等之空性，以空為性也。空者非頑無之空，真如之理性超然而離諸相，故名為空觀。吾人所見之森羅萬象，悉為妄情之偏計，猶如空華之實性為虛空，於口泯亡妄情所見之事相，顯真空之妙體，名為真空觀。真空即四法界中之理法界也。二、理事無礙觀，今顯實空，泯情所見之事相，以顯真如之空性。然共此真如，非凝然無為之頑體，具不變隨緣之二義，雖以不變之故，常往無作，然以隨緣之故變造一切諸法。然則吾人所見之萬象皆為真如之隨緣，隨緣之萬象即真如也。猶如水即為波，波即為水。所謂色即是空空即是色是也。如是觀真如性起萬法，萬法一一以真如為性，名為事理無礙觀。此四法界中事理無礙法界也。三、周徧含容觀，既知法界一一之事相為真如之隨緣性起矣。而其起也。非分取真如之性，性為一味平等，不可分取。一微一塵，悉完具真如之全體也。故完具理之一一事相，如其理性之法界融通，一一事相亦徧含容一切法界而重重無盡也。此名周徧法界性。是為四法界中之事事無礙法界，隨緣觀之至極也。詳見華嚴法界觀。

參照：<a href="/dict/華嚴法界觀">華嚴法界觀</a>



