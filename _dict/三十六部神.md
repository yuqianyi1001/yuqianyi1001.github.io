---
title: 三十六部神
source: deerpark.app
---

**來源：丁福保佛學大辭典**

<p>【名數】灌頂三歸五戒帶佩護身咒經（佛說灌頂經神咒經一），謂受三歸者，有三十六部之神王，將無量之眷屬守護其人：一、彌栗頭不羅婆，譯曰善光，主疾命。二、彌栗頭婆呵婆，譯曰善明，主頭痛。三、彌栗頭婆邏婆，譯曰善力，主寒熱。四、彌栗頭抗陀羅，譯曰善月，主腹滿。五、彌栗頭陀利奢，譯曰善見，主癰腫。六、彌栗頭阿婁呵，譯曰善供，主癲狂。七、彌栗頭伽婆帝，譯曰善捨，主愚痴。八、彌栗頭悉抵哆，譯曰善寂，主瞋恚。九、彌栗頭菩提薩，譯曰善覺，主婬慾。十、彌栗頭提婆羅，譯曰善天，主邪鬼。十一、彌栗頭呵婆帝，譯曰善住，主傷亡。十二、彌栗頭不若羅，譯曰善福，主塚墓。十三、彌栗頭苾闍伽，譯曰善術，主四方。十四、彌栗頭迦隸婆，譯曰善帝，主怨家。十五、彌栗頭羅闍遮，譯曰善主，主偷盜。十六、彌栗頭須乾陀，譯曰善香，主債主。十七、彌栗頭檀那波，譯曰善施，主劫賊。十八、彌栗頭支多那。譯曰善意，主疫毒。十九、彌栗頭羅婆那，譯曰善吉，主五溫。二十、彌栗頭缽婆馱，譯曰善山，主蜚尸。廿一、彌栗頭三摩提，譯曰善調，主注連。廿二、彌栗頭戾禘馱，譯曰善備，主往復。廿三、彌栗頭波利陀，譯曰善敬，主相引。廿四、彌栗頭波利那，譯曰善淨，主惡黨。廿五、彌栗頭度伽地，譯曰善品，主蠱毒。廿六、彌栗頭毗梨馱，譯曰善結，主恐怖。廿七、彌栗頭支陀那，譯曰善壽，主厄難。廿八、彌栗頭伽林摩，譯曰善逝，主產乳。廿九、彌栗頭阿留伽，譯曰善願，主縣官。三十、彌栗頭闍利馱，譯曰善固，主口舌。三十一、彌栗頭阿伽馱，譯曰善照，主憂惱。三十二、彌栗頭阿訶婆，譯曰善生，主不安。三十三、彌栗頭婆和邏，譯曰善思，主百怪。三十四、彌栗頭波利那，譯曰善藏，主嫉妒。三十五、彌栗頭固陀那，譯曰善音，主咒咀。三十六、彌栗頭韋陀羅，譯曰善妙，主厭禱。經曰：「佛語梵志，是為三十六部神王。此諸善神凡有萬億恒沙鬼神以為眷屬，陰相番代以護男子女人等輩受三歸者，當書神王名字帶在身上，行來出入無所畏也。」行事鈔資持記下三之四曰：「准大灌頂經，一歸十二天神，總三十六神。」</p>
