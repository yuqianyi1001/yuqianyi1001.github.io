---
title: 五後得智
source: deerpark.app
---
### 佛光大辭典

指菩薩行圓滿後所起之五種化他智慧。即：(一)通達智，欲見之境得以自在得知之智。(二)隨念智，于前觀心中了知諸法實相，雖出觀後亦得憶持不忘之智。 (三)安立智，在了知之諸法境界，能立正教使他人修行之智。(四)和合智，以已得之智慧，觀察諸法和合之境，轉一切煩惱為菩提之智。(五)如意智，于自己所欲之一切事，能得自在隨意之智。



### 三藏法數

﹝出攝大乘論釋﹞ 後得智者，菩薩行滿化他之智也。謂菩薩起行度生，分別顯示，而能覺了，通達諸法，憶持不失，建立正教，令他修行。觀一切法，隨緣和合，隨意所欲，無不滿足，故有五種之別也。 〔一、通達〕，通達者，謂菩薩由此後得智，而能於觀心中所知所見境界，一切諸法皆悉無礙也。 〔二、隨念〕，隨念者，亦名憶持，謂菩薩由後得智，於前觀心中通達諸法境界之相，出觀之後，皆能隨念憶持不失也。 〔三、安立〕，安立亦名成立，謂菩薩由後得智，於所通達諸法境界，能立正教，令他修行也。 〔四、和合〕，和合亦名相雜，謂菩薩由後得智，於先所緣一切諸法和合相雜境界，而能觀察照了。由此觀察，即得轉一切煩惱而依菩提也。 〔五、如意〕，如意者，謂菩薩由後得智，既得轉煩惱依菩提，故於一切所欲，皆悉隨意，如轉大地作黃金等是也。（轉猶變也。）



### 丁福保佛學大辭典

【名數】菩薩之行滿足後所起之化他智慧也：一、通達智，欲見之境界自在得之智也。二、隨念智，憶念在觀心中了知諸法之相，出觀後亦得不忘之智也。三、安立智，在了知之諸境界，能立正教使他人修行之智也。四、和合智，由得了之智慧，觀察一切諸法和合之境界，轉一切煩惱而為菩提之智也。五、如意智，自己所欲之一切事得自在之智也。



