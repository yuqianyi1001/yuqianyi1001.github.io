---
title: 華藏與極樂
source: deerpark.app
---

**來源：丁福保佛學大辭典**

<p>【雜語】華藏世界本就釋迦之果報而說者，其實通於諸佛，彌陀之極樂，亦即佛藏世界也。探玄記三曰：「三世諸佛，嚴華藏界，皆與此同。」秘藏記本曰：「華藏界義，華者理也，理徧法界，藏諸法於其中，故曰華藏。是華藏世界者。最上妙樂在其中，故曰極樂。當知極樂與華藏，雖名異而非異所。」秘藏記鈔六曰：「天親淨土論，極樂國土名華藏世界，是其證也。以蓮華成國土，故云華藏。受最上妙樂，故曰極樂，是一處異名也。」世親淨土論曰：「入第三門者，以一心專念作願生彼修奢摩他寂靜三昧行故，得入蓮華藏世界。」</p>
