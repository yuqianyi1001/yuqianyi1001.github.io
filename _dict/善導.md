---
title: 善導
source: deerpark.app
---
### 佛光大辭典

（613～681）唐代僧。山東臨淄（一說安徽盱眙）人，俗姓朱。號終南大師。為淨土宗第三祖。亦即淨土宗曇鸞、道綽派之集大成者。幼年投密州明勝法師出家，誦法華、維摩等經。後得觀無量壽經，悲喜交集，乃修習十六觀。唐太宗貞觀十五年（641），赴西河玄中寺，謁見道綽，修學方等懺法，又聽講觀無量壽經。此後專事念佛，篤勤精苦，遂得念佛三昧，于定中親見淨土之莊嚴。其後入長安光明寺，傳淨土法門。師行持精嚴，日常合掌胡坐，一心念佛，至力竭方休。三十餘年中，不別定寢處，不舉目視女子，亦不受沙彌禮拜，並遠避名利，不受供養，好衣美食皆送大廚供養大眾，自食皆粗惡。以所受之甘□樾窗□滯泳□□蚓恚□熬煌簾湎噯百幅，見塔廟伽藍損壞者，必修復之。道化京華諸州，眾皆仰慕其德，或有誦彌陀經十萬至三十萬遍者，或有日課稱名一萬乃至十萬遍者，或有得念佛三昧而往生淨土者，或有投身高嶺、命寄深泉，舍命焚身者，遂被稱為‘彌陀化身’。此外，師曾與金剛法師論說念佛之勝劣。高宗時，于洛陽龍門造立大盧舍那佛像，師擔任檢校之職。永隆二年三月十四日（一說二十七日）示寂，世壽六十九。一說系于光明寺前之柳樹上自縊舍生。葬于長安城南之神禾原。門人有懷感、懷惲、淨業等。著有觀無量壽佛經疏四卷、淨土法事贊二卷，及觀念法門、往生禮贊偈、般舟贊、五種增上緣義等各一卷，甚受淨土宗重視，故經其闡揚而確立之淨土宗，特稱善導流，為唐代佛教特色之一，對淨土宗影響至鉅。

西元一九○九年，日本學者橘瑞超等，于東土耳其斯坦吐峪溝（Toyuk，為高昌故址）附近，發現往生禮贊偈及阿彌陀經之斷片，後者且附有師之發願文，或即師所書寫之阿彌陀經十萬卷之一。又觀無量壽佛經疏亦稱觀經四帖疏，于八世紀時傳入日本，流傳甚廣，日僧法然（源空）即依該書創立日本淨土宗，並尊師為高祖。﹝續高僧傳卷二十七、往生淨土瑞應刪傳、念佛鏡、佛祖統紀卷二十六、卷二十七、淨土往生傳卷中、龍舒增廣淨土文卷五、樂邦文類卷二、神僧傳卷五、往生集卷上、釋氏稽古略卷三、淨土聖賢錄卷二、類聚淨土五祖傳、金石萃編第七十三、第八十六﹞



### 丁福保佛學大辭典

【人名】唐光明寺善導，稱光明寺和尚。聞河西道綽講淨土之觀經，發心於念佛一門，悃篤精苦，頭燃如拂。續至京師，激發道俗，專使願求往生。三十餘年無別寢處，除洗浴外，曾不脫衣，舉目不見女人，一切名利心不起念，寫阿彌陀經，十萬餘卷，所畫淨土之變相三百餘堵，嘗稱佛名，口出光明。高宗永隆二年登寺前之柳樹，自投而死（或云誤傳自殺），高宗皇帝於寂後賜寺額云光明。所著有觀經疏，往生禮讚，法事讚，觀念法門，般舟讚。



