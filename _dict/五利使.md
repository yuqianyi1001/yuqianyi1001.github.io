---
title: 五利使
source: deerpark.app
---

### 陳義孝佛學常見辭彙

五種急性的煩惱，即身見、邊見、邪見、見取見、戒禁取見、見十使條。



### 三藏法數

﹝出天台四教儀集註﹞ 利即快利之義，謂此五種妄惑，動念即生，造次恒有也。使即驅役之義，謂諸眾生，為此五種妄惑，驅役心神，流轉三界，無有出期，故名使也。（三界者，欲界、色界、無色界也。） 〔一、身見使〕，身見者，謂諸眾生於名色、五陰、十二入、十八界中，妄計為身也。由此身見，驅役心神，流轉不息，故名為使。（名色者，名即心也，色即色身也。五陰者，色陰、受陰、想陰、行陰、識陰也。十二入者，眼入、耳入、鼻入、舌入、身入、意入、色入、聲入、香入、味入、觸入、法入也。十八界者，眼界、色界、眼識界；耳界、聲界、耳識界；鼻界、香界、鼻識界；舌界、味界、舌識界；身界、觸界、身識界；意界、法界、意識界也。） 〔二、邊見使〕，邊見者，謂諸眾生，於前之身見，或執為斷，或執為常，各執一邊也。由此邊見，驅役心神，流轉不息，故名為使。 〔三、邪見使〕，邪見者，謂諸眾生，邪心取理，撥無因果，斷滅一切善根也。由此邪見，驅役心神，流轉不息，故名為使。（撥者，絕也。） 〔四、見取使〕，見取者，謂諸眾生，於非真勝法中，謬計涅槃生心，取著於邪見中，執為正見也。由此見取，驅役心神，流轉不息，故名為使。（梵語涅槃，華言滅度。） 〔五、戒取使〕，戒取者，謂諸外道，於非戒中，謬以為戒，如雞狗等邪戒，以為真戒，取以進行也。由此戒取，驅役心神，流轉不息，故名為使。（雞狗戒者，謂外道自計前世從雞狗中來，今即學雞一足獨立，如狗噉糞穢也。）



### 丁福保佛學大辭典

【術語】十使中之前五者，身見等之五見也。此五見由迷於四諦之理性而起。為惑性之銳者，故名利使。即見修二惑中之見惑，於見道一時斷之者。見五見條。

參照：<a href="/dict/五見">五見</a>



### 佛光大辭典

梵語pañca-dṛṣṭayaḥ。又作五染污見、五僻見、五見。利使，系迷于‘理’之惑。利，指其性體猛利；使，有驅役之義，為諸惑之總稱。五利使，乃指五種迷于‘理’而起之惑。即：(一)有身見，不知吾身乃五蘊之假和合，而執著實有我身。(二)邊執見，執著我于死後斷絕，或死後常住不滅等二種邊見。(三)邪見，謂實無四諦因果之理，抱持此一見解，則惡不足恐，善不足好，乃邪見中之最邪者。(四)見取見，以低劣之知見，而思劣事為優勝。(五)戒禁取見，以各種非道、不如法之戒禁為生天之因，或涅之道，例如牛戒、雞戒、狗戒等。使，為煩惱之異名；上述五項惑見，皆起于對‘理’之推求，其性極猛利，故總稱五利使。﹝大毗婆沙論卷四十九、俱舍論卷十九、成實論卷十、雜阿毗曇心論卷四、成唯識論卷六、大乘義章卷六、俱舍論光記卷十九﹞（參閱‘煩惱’5515）


