---
title: 九品淨土
source: deerpark.app
---
### 佛光大辭典

又稱九品淨剎、九品安養。據觀無量壽經之說，願往生之人，由于機類不同，行業各殊，而有優劣之九品，故所生之極樂淨土，亦有九品之別。此外，密教別有九品之說，以上品上生真色地、上品中生無垢地、上品下生離垢地、中品上生善覺地、中品中生明力地、中品下生無漏地、下品上生真覺地、下品中生賢覺地、下品下生樂門地，稱為九品淨識真如境。﹝無量清淨平等覺經卷三、阿彌陀經卷下、九品往生阿彌陀三摩地集陀羅尼經﹞



### 陳義孝佛學常見辭彙

又名九品淨剎、九品安養、九品蓮台等，即有九品分別的淨土，因為發願往生西方極樂淨土的人有九品的分別，所以所往生的淨土，也有九品的不同。



### 丁福保佛學大辭典

【術語】又曰九品淨剎，九品安養，九品蓮臺。有九品差別之淨土也。願往生之人，有九品之別，故所生之極樂淨土，亦有九品之殊。其說雖基於觀無量壽經。而彼經但謂眾生之機，有九品之別，各修其品之行者，有來迎之真化，華開之遲速，悟道之早晚。實未明言極樂有九品之別。惟據無量清淨平等覺經三及支謙之阿彌陀經下，則說與九品開合不同之三輩往生。謂其上輩者，直往生淨土，住於空中七寶舍宅，且去阿彌陀佛為近。中輩及下輩者，不得直至佛所，道見彌陀國界邊自然七寶城，縱廣各二千里者，止於此，居五百歲，出而至阿彌陀佛所，聞法亦不開解，住於地上之舍宅，且去佛甚遠云。是即說三輩人所生之土，有中邊優劣之殊者也。若據無量壽經下，則其明三輩往生之文中，不言所生之處有異同。而別至末段，說疑惑者，生於邊地，處於百由旬或五百由旬之宮殿，五百歲中，不見佛聞法。是為邊地不攝於三輩者，與前二經不同。然淨土有中邊之說，則彼此無異。又九品往生阿彌陀三摩地集陀羅尼經，別有九品淨土之說。文曰：「無量壽國，在九品淨識三摩地，是即諸佛境界，如來所居。三世諸佛，從是成正覺，具足三明，增長福慧。其九品境界：上品上生真色地，上品中生無垢地，上品下生離垢地，中品上生善覺地，中品中生明力地，中品下生無漏地，下品上生真覺地，下品中生賢覺地，下品下生樂門地，是名曰九品淨識真如境。」又「若有眾生，欲往生如是九品淨土，奉視十二圓妙（即十二光佛），日夜三時，稱如是九品淨土名，讚十二光佛號，即永出三界火宅，定生真如，離有漏，永入無漏。」是蓋為密教一種之所說，與淨土家所謂九品不同之處也。



