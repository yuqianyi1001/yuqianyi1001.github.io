---
title: 苦諦
source: deerpark.app
---

### 陳義孝佛學常見辭彙

四諦之一。見四諦條。



### 法相辭典

★瑜伽六十四卷十頁雲：雲何苦諦？謂生苦等；廣說如前。若略說者；如說一切生雜染事，皆名苦諦。

★二解　如苦諦有二種中說。

★三解　集論四卷一頁雲：雲何苦諦？謂有情生，及生所依處。又雲：若有情世間，若器世間，業煩惱力所生故；業煩惱增上所起故；總名苦諦。如彼卷一頁至八頁廣說。



**來源：三藏法數**

苦即逼迫之義，有三苦八苦。總而言之，不出三界生死。聲聞之人諦審生死實苦，故名苦諦。（三界者，欲界、色界、無色界也。三苦者，苦苦、壞苦、行苦。八苦者，生苦、老苦、病苦、死苦、愛別離苦、怨憎會苦、求不得苦、五陰盛苦也。）

謂此教三乘用觀巧故，審實五陰生死等苦，當體即空，而無逼迫之相，故名苦諦。

謂此教菩薩，諦審十界眾生生死諸苦，一一不虛，故名苦諦。（十界眾生，佛亦在列者，大論云：眾生無上者，即佛是也。）

謂此教菩薩，諦審五陰十二入之法，皆即真如，實無苦相可捨，故名苦諦。



### 丁福保佛學大辭典

【術語】四諦之一。三界生死之果報，畢竟苦患，無有安樂之性，此理決定真實，謂之苦諦。見苦聖諦條。

參照：<a href="/dict/苦聖諦">苦聖諦</a>



### 佛光大辭典

梵語duḥkha-satya，巴利語 dukkha-sacca。四諦之一。又稱苦聖諦（梵duḥkhārya -satya ）。指聖者如實審察三界有漏之苦果（有情及器世間），如三苦、五取蘊苦、八苦等。在婆沙諸論中謂，此有漏諸果中，或生樂，或生非苦非樂（未必所生皆苦）；此即說一切有部之諸師以樂受為實有，而以苦多樂少為苦諦之義；然經部則謂，諸蘊中全無樂受可言。成實論卷六行苦品第七十九（大三二·二八二中）：‘此三受皆苦諦攝，若實是樂，苦諦雲何攝？又苦為真實，樂相虛妄。何以知之？以觀苦心能斷諸結，非樂心也，故知皆苦。’此即主張三界皆苦之說。

另據顯揚聖教論卷十五載，由于苦受、樂受、舍受等三受之相各有差別，故建立三苦之相，即苦苦之相、壞苦之相、行苦之相。亦即就有漏法‘非可意’的苦受之運轉而言，其體性為苦，故苦受必然即是苦；就‘可意’的樂受之運轉而言，于其壞滅之時，必感受苦，故樂受亦為苦；就‘不可意非不可意’的舍受之運轉而言，亦不免有生滅遷流之時，聖者觀之，生起苦怖之心，故舍受亦為苦。由此三苦之相觀之，是知一切有漏之法皆為苦。

又大乘阿毗達磨雜集論卷六（大三一·七一九下）：‘所謂生苦乃至怨憎會苦，能顯苦苦，順苦受法，苦自相義故。愛別離苦、求不得苦，能顯壞苦，已得未得，順樂受法，壞自相義故。略攝一切五取蘊苦，能顯行苦，不解脫二無常所隨不安隱義故。（中略）生苦乃至求不得苦，是世俗諦苦，世間智境界故，略攝一切五取蘊苦，是勝義諦苦。’又瑜伽師地論卷五十五，于順苦樂、不苦不樂諸行中，由自相差別而建立世俗諦，由共相一味之苦而建立勝義諦。﹝增一阿含經卷十七、順正理論卷五十七、顯揚聖教論卷二、俱舍論光記卷二十二﹞


