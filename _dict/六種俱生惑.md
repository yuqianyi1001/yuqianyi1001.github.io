---
title: 六種俱生惑
source: deerpark.app
---

**來源：陳義孝佛學常見辭彙**

<p>六種與生俱來的惑，即貪、瞋、慢、疑、無明、不正見。惑是煩惱的別名。</p>

**來源：三藏法數**

<p>﹝出大乘百法明門論﹞ 惑即昏迷不了之義。謂貪瞋等惑，與身俱生，故名俱生惑。 〔一、貪惑〕，謂於五塵順情境上，引取無厭，昏迷不了，是名貪惑。（五塵者，色塵、聲塵、香塵、味塵、觸塵也。） 〔二、嗔惑〕，謂於五塵違情境上，忿怒暴起，昏迷不了，是名嗔惑。 〔三、癡惑〕，謂於一切事理之法，無所分別，顛倒妄執，起諸邪見，昏迷不了，是名癡惑。 〔四、慢惑〕，謂我能他不能，我解他不解，因此起輕慢心，凌傲於人，昏迷不了，是名慢惑。 〔五、疑惑〕，謂無正信之心，於正法中，猶豫無決，昏迷不了，是名疑惑。 〔六、覺惑〕，謂無正知正見，而於五塵之境，常起惡覺，染愛生著，昏迷不了，是名覺惑。</p>

**來源：丁福保佛學大辭典**

<p>【名數】百法明論所記貪，瞋，慢，無明，疑，不正見之六煩惱也，此六者皆為俱生之惑。同解上曰：「此六即俱生，若開惡見法十，即分別惑也。又十惑中瞋唯不善，餘九皆通有覆不善。」</p>
