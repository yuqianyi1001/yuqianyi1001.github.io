---
title: 幻
source: deerpark.app
---
### 佛光大辭典

梵語māyā。指假相。一切事象皆無實體性，唯現出如幻之假相，即幻相；其存在則謂幻有。所顯現之如幻現象，猶如魔術師之化作，故稱幻化。此外，使魔法者，稱為幻師、幻人。﹝放光般若經卷三問幻品、大智度論卷五十五﹞



### 丁福保佛學大辭典

【術語】空法十喻之一。如幻術師於無實體者能變化而見是也。智度論五十五曰：「眾生如幻，聽法者亦如幻。」演密鈔四曰：「幻者化也，無而忽有之謂也。先無形質，假因緣有，名為幻化。又幻者詐也，或以不實事惑人眼目，故曰幻也。」圓覺經略疏上二曰：「幻者，謂世有幻法。依草木等幻作人畜，宛似往來動作之相。須臾法謝，還成草木。然諸經教幻喻偏多，良以五天此術頗眾，見聞既審，法理易明。及傳此方，翻為難曉。」



