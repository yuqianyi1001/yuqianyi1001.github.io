---
title: 楞嚴經疏解蒙鈔
source: deerpark.app
---

**來源：丁福保佛學大辭典**

<p>【書名】六十卷，略稱曰佛頂蒙鈔。海印弟子蒙叟述。蒙叟，錢謙益別號也。自第四十八卷以下總曰佛頂五錄。所謂五錄者，佛頂圖錄一卷，佛頂序錄一卷，佛頂枝錄二卷，佛頂通錄二卷，佛頂宗錄六卷也。謙益於明末福王時，曾為禮部尚書，入清授禮部右侍郎。所著詩文集，多誹謗清室之語。清高宗閱之大怒。命梵毀其版，不許印行。此書本收入清藏。高宗惡其為人，在藏中黜去。然其文集等，固潛行於世間，莫能禁也。此書雖流通者希。然詳細博雅，固讀首楞嚴經者不可少之書也。</p>
