---
title: 健馱羅
source: deerpark.app
---

### 丁福保佛學大辭典

【國名】亦譯健馱邏、健陀羅、乾陀羅、乾陀衛、乾陀。大唐西域記。健馱邏國，東西千餘里，南北八百餘里，東臨信度河。國大都城號布路沙布邏。按健陀羅本梵語，其義為香，故或譯為香徧國，國名頗古。印度阿輸迦王，已曾遣僧傳教於其地，惟當時地域頗廣，自今之白沙瓦，至古之呾叉始羅，皆其境。其後迭屬於彌蘭及大月氏，迦膩色迦王即建都布路沙布邏城，以統轄大月氏全帝國者也。迨大月氏衰，小月氏族為嚈噠所迫，南都布路沙布邏，領有今之喀布爾及船遮布，旋為嚈噠所取，故健陀羅於東方歷史上最有價值。今阿富汗之喀布爾，堪達哈爾以東，及印度之西北邊省，悉為健陀羅故地。而堪達哈爾即健陀羅之音轉也。布路沙布邏城即今西北邊省之白沙瓦，參照乾陀羅條。

參照：<a href="/dict/乾陀羅">乾陀羅</a>


