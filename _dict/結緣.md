---
title: 結緣
source: deerpark.app
---
### 佛光大辭典

謂今生之修行雖無法獲得解脫，然亦可作為他日得果之機緣。摩訶止觀卷六下即有（大四六·八○上）：‘和光同塵，結緣之始’一語。于天台宗，結緣系廣通于藏、通、別、圓四教。如法華玄義（會本）卷六下所說，若作三藏教之結緣，則宣說生滅之法；若作通教之結緣，則宣說無生之法；若作別教之結緣，則宣說不生生恆沙之佛法；若作圓教之結緣，則宣說不生不生一實相法。

天台宗又依眾生根機之利鈍或業障之輕重等類別，而將結緣分為泛爾結緣與下種結緣二種。眾生之類別有四：(一)根鈍障重者，此類人縱聞圓乘教法，然不能悟解，故屬于泛爾結緣。(二)根鈍障輕者，此類人先聞權乘教法，悟解其義而結緣。(三)根利障重者與(四)根利障輕者，此二類人聽聞圓乘教法而發圓解，佛種乃薰于本識。其中，以佛種薰于本識者稱為下種結緣，聞教而不能悟解者稱為泛爾結緣。

又一般為造立寺塔、刻印經書等，而喜舍金錢財物以結法緣之情形，亦稱結緣。另如在一會座之中，共同聽聞佛法之大眾，則稱結緣眾。後世教界中廣用此語，其涵義亦廣，要之，為彼此交結善緣之意。此外，日本佛教有所謂之‘結緣五重’，即結緣灌頂、結緣八講、結緣經、結緣供養、結緣授戒等五種法會之總稱。﹝大日經疏卷四、法華文句卷二下、止觀輔行傳弘決卷六之三﹞



### 陳義孝佛學常見辭彙

廣結善緣。



### 丁福保佛學大辭典

【術語】於佛法結緣。創未來得度之緣也。止觀六上曰：「和光同塵，結緣之始。」文句二下曰：「現世雖見佛聞法，無四悉檀益但作未來得度因緣，此名結緣眾。」文句記二下曰：「結謂結構，立機之始。緣即緣助，能成其終。則成未來修得三德之先萌也。」往生要集下末曰：「當知生謗亦是結緣，我若得道願引攝彼，彼若得道願引攝我。」



