---
title: 染淨不二門
source: deerpark.app
---

### 三藏法數

無明之用為染，法性之用為淨。無明、法性，體本不二，用乃有殊。迷則全法性而為無明，全起無明之用，以在纏心，變造諸法，念念住著，名之為染。悟則全無明而為法性，全起法性之用，以離障心，應赴眾緣，念念捨離，名之為淨。然在纏，染心本具妙理，與淨不殊，故名不二。此之不二，不出一念。故心法妙所以為門也。（在纏心者，纏即纏縛，謂眾生心識為惑業之所纏縛也。離障心者，障即障礙，謂佛心想惑業淨盡，離乎障礙也。）



### 丁福保佛學大辭典

【術語】十不二門之一。無明法性之二法，不二一如之義門也。


