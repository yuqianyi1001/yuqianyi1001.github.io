---
title: 金翅鳥王
source: deerpark.app
---

**來源：丁福保佛學大辭典**

<p>【譬喻】金翅鳥中之最勝者。用以譬佛。舊華嚴經三十六曰：「佛子譬如金翅鳥王，飛行虛空，以清淨眼觀察大海龍王宮殿。奮勇猛力，以左右力搏開海水，悉令兩闢，知龍男女有命盡者而撮取之。如來應供養，應等正覺，金翅鳥王亦復如是。安住無礙虛空之中，以清淨眼觀察法界諸宮殿中一切眾生。若有善根已成熟者，奮勇猛大力止觀兩翅搏開生死大愛海水，隨其所應出生死海，除滅一切妄想顛倒，安立如來無礙之行。」智度論二十七曰：「譬如金翅鳥王普觀諸龍命應盡者，以翅搏海令水兩闢，取而食之。佛亦如是，以佛眼觀十方世界五道眾生，（中略）除三障礙而為說法。」見迦樓羅條。</p><p>參照：<a href="/dict/迦樓羅">迦樓羅</a></p>
