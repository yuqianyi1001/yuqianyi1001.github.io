---
title: 帝釋天
source: deerpark.app
---
### 佛光大辭典

梵名Śakra Devānām -indra 。音譯釋迦提桓因陀羅。略稱釋提桓因、釋迦提婆。又作天帝釋、天主。並有因陀羅、x屍迦、娑婆婆、千眼等異稱。本印度教之神，于古印度時，稱因陀羅；入佛教後，稱為帝釋天。據諸經論所載，帝釋天原為摩伽陀國之婆羅門，由于修布施等福德，遂生忉利天，且成為三十三天之天主。此類記載系印度自吠陀以來，至佛教時代，將其因陀羅之神格具象化而成者。其于佛教中之地位，與梵天同為佛教之護法主神，乃十二天之一。鎮護東方，居于須彌山頂之忉利天，其城稱善見城。左右有十大天子侍衛其側。于每半月之三齋日下令四天王、太子、侍者等，探察天下萬民之善惡邪正，若聞世間眾生惡多，不孝父母，不敬師長，不修齋戒，不施貧乏，則愁諸天眾減損，阿修羅眾增益。若聞多孝順父母，敬事師長，勤修齋戒，布施貧乏，則皆大歡喜諸天眾增益，阿修羅眾減損。又若多修德精進不怠者，則敕伺命增壽益算，反之，則不復營護之，或奪其命。

釋尊成道後，帝釋天成為釋尊之守護神。佛陀升于忉利天為母說法時，帝釋天手持寶蓋，任佛陀之侍從。其形像，通常呈天人形，乘白象，右手執三鈷杵、左手置于胯上。于密教胎藏界外金剛院中，另有神王形等各種造像。﹝雜阿含經卷四十、長阿含經卷二十忉利天品、四天王經、北本大般涅經卷三十三、大日經卷二具緣品、大日經疏卷五﹞（參閱‘因陀羅’2296、‘梵天’4627、‘x屍迦’6062）



### 丁福保佛學大辭典

【天名】天者梵語提婆，諸天神之通名。帝釋者，天主之別名。見帝釋條。

參照：<a href="/dict/帝釋">帝釋</a>



