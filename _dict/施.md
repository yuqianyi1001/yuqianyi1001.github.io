---
title: 施
source: deerpark.app
---
### 法相辭典

★攝論二卷二十四頁雲：又能破裂慳吝、貧窮；及能引得廣大財位，福德資糧；故名為施。

★二解　俱舍論十八卷十頁雲：何法名施？施招何果？頌曰：由此舍名施。謂為供為益，身語及能發。此招大福果。論曰：雖所舍物，亦得施名；而于此中、舍具名施。謂由此具，舍事得成。故舍所由，是真施體。或由怖畏希求貪等，舍事亦成；非此意說。簡彼故說為供益言。謂為于他供養饒益而有所舍。此具名施。具名何謂？謂身語業。及此能發，謂何？謂無貪俱，能起此聚。如有頌曰：若人以淨心，輟己而行施；此剎那善蘊，總立以施名。應知如是施類福業事，能招當現大財福為果。言施類福者，顯施為體義。如葉類器草類舍等。戒修類言，準此應釋。為何所益而行施耶？頌曰：為益自他俱，不為二行施。論曰：此中一切未離欲貪，及離欲貪諸異生類，持己所有，奉施制多。此施名為唯為自益非他。由此自獲益故。若諸聖者、已離欲貪，施諸有情，除順現受；此施名曰唯為益他。以他由此獲饒益故。非為自益超果地故。若彼一切未離欲貪；及離欲貪諸異生類，持已所有，施諸有情；此施名為二俱益。若彼聖者，已離欲貪。奉施制多，除順現受；此施名曰不為益二。以此唯為恭敬報恩。



### 陳義孝佛學常見辭彙

把自己的東西送給人家。施有三種，即財施、法施、無畏施。



### 丁福保佛學大辭典

【術語】梵語檀那Dāna，離慳惜而施與他之義。唯識論九曰：「施以無貪及彼所起三業為性。」又曰：「施有三種：謂財施，無畏施，法施。」



