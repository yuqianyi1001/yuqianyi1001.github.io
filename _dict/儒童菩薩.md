---
title: 儒童菩薩
source: deerpark.app
---
### 佛光大辭典

(一)釋尊前生為菩薩時之名。太子瑞應本起經卷上（大三·四七二下）：‘定光佛興世，有聖王名曰制勝治，在缽摩大國，民多壽樂，天下太平，時我為菩薩，名曰儒童。’其時，儒童菩薩曾購五莖蓮花供養于佛，又解發布地，使佛蹈之，而受未來成佛之記    。﹝修行本起經卷上、瑜伽師地論卷三﹞

(二)即孔子之稱。據破邪論卷上引清淨法行經載（大五二·四七八下）：‘佛遣三弟子震旦教化，儒童菩薩彼稱孔丘，光淨菩薩彼雲顏回，摩訶迦葉彼稱老子。’辯正論卷一（大五二·四九三下）亦謂：‘太昊，本應聲大士，仲尼即儒童菩薩，先遊茲土，權行漸化，愍濟五濁，宣布五常。’前引清淨法行經系偽經，大藏經中不收。又江蘇溧水縣之南七十五裡處，相傳有儒童寺，唐景福二年（893）造立，本為孔子祠，南唐時改稱儒童寺。



### 丁福保佛學大辭典

【本生】釋尊往昔為菩薩供養燃燈佛時之名也。見然燈佛條。

參照：<a href="/dict/然燈佛">然燈佛</a>

謂孔子也。海錄碎事十三上引清淨法行經云：「佛遣三弟子震旦教化，儒童菩薩彼稱孔丘，淨光菩薩彼稱顏回，摩訶迦葉彼稱老子。」按，清淨行法經，大藏經不載。蓋偽經也。竹窗二筆曰：相傳孔子號儒童菩薩，童者純一無偽之稱也。文殊為七佛師，而曰文殊師利童子。善財一生得無上菩提，而曰善財童子。乃至四十二位賢聖，有童真住，皆嘆德之極，非幼小之謂也。參照儒童項。

參照：<a href="/dict/儒童">儒童</a>



