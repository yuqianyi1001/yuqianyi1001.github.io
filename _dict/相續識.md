---
title: 相續識
source: deerpark.app
---
### 佛光大辭典

為大乘起信論所說五意之一。謂智識執著外界之境，由妄念分別而于愛境起樂覺，于不愛之境起苦覺；所起苦樂之境相續不絕，且依之起惑潤業，使生死相續不斷。又據大乘起信論謂，以念相續不斷之故，住持過去無量世之善惡業，令不忘失，復能成熟現在、未來之苦樂等報，無所差違，能令現在、已經之事忽然而念，未來之事亦不覺妄慮。﹝釋摩訶衍論卷四、起信論義疏卷上末、大乘起信論之研究﹞（參閱‘五意’1165）



### 三藏法數

謂依前分別境界起念相續，無有間斷，是名相續識。論云：依於智故，生其苦樂，覺心起念，相應不斷。是也。



### 丁福保佛學大辭典

【術語】起信論所說五識之一。即六塵中之相續相也。彼就無明而差別，此就識體而論者。



