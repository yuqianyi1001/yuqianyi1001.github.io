---
title: 脅士
source: deerpark.app
---
### 佛光大辭典

又作夾侍、挾侍、脅侍、脅立。指侍立于本尊兩側之侍聖。士者，大士之意，為菩薩之異譯。然脅侍一般不限于菩薩，童子與羅漢亦為常見之脅侍。較常見之脅侍，釋迦佛有普賢、文殊二菩薩，或迦葉、阿難二羅漢。阿彌陀佛有觀音、勢至二菩薩。藥師如來有日光、月光，或藥王、藥上二菩薩。不動明王有制吒迦、矜羯羅二童子。觀音菩薩有善財、龍女，般若菩薩有梵天、帝釋，或法湧、常啼二菩薩。傅大士有普建、普成二童子。現存最古之釋迦像系自印度秣突羅（梵Mathurā  ）一帶所出土者，釋迦趺坐于中央，其後方左右各有執持拂子之脅侍一尊。脅侍之數未必左右各一，例如藥師如來有十二神將，不動明王有八大童子，普賢菩薩有十羅剎女等。﹝陀羅尼集經卷一、古今圖書集成神異典佛像部﹞



### 丁福保佛學大辭典

【術語】又作脅侍，挾侍，立於佛兩脅之菩薩也。士為大士，菩薩之譯名，常侍佛贊佛化眾生之大士也。觀音勢至為阿彌陀佛之脅士（觀經），日光月光為藥師佛之脅士（藥師經），文殊普賢為釋迦佛之脅士（華嚴經），若在小乘，則以大迦葉阿難為脅士。



