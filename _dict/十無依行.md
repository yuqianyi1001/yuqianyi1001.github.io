---
title: 十無依行
source: deerpark.app
---

**來源：丁福保佛學大辭典**

<p>【名數】又名十無依止。依行法以為生功德善根之所依處，然或緣邪見，或依惡緣，其行法有不為功德善之所依止者，此有十種，名為十無依行：一、意業不壞而加行壞者。二、加行不壞而意業壞者，三、加行意業皆壞者，四、戒壞而見不壞者，五、見壞而戒不壞者，六、戒見皆壞者，七、加行與意業，見與戒，皆不壞，而但依止於惡友之力者，八、雖依止於善友之力，而復愚鈍，猶如啞羊不能分別事理者，九、於種種之財寶眾具，常無厭足，以追求之因緣故，其心迷亂者，十、為眾病所逼近，求種種之咒術祠祀，為此因緣，而壞其行者。見大集地藏十輪經五。</p>

**來源：佛光大辭典**

<p>以行法為生功德善根之所依處，然或緣邪見、或依惡緣，其行法有不為功德善根之所依止者，共有十種，稱十無依行。又作十無依止。即：(一)加行壞而意樂不壞。(二)意樂壞而加行不壞。(三)加行、意樂俱壞。(四)戒壞而見不壞。(五)見壞而戒不壞。(六)戒、見俱壞。(七)加行、意樂、戒、見皆不壞，但依止于惡友之力。(八)雖依止善友而力行，但愚鈍如啞羊，于諸事理不分別，聞善友說善不善法，不能領受其義。(九) 于種種財寶眾具常無厭足，追求因緣其心迷亂。(十)為眾病所逼惱而求諸祠祀咒術。﹝大集地藏十輪經卷五﹞</p>
