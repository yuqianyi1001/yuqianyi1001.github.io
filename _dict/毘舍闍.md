---
title: 毘舍闍
source: deerpark.app
---

### 丁福保佛學大辭典

【異類】Piśācā，又作毘舍遮，辟舍柘，畢舍遮。持國天所領鬼之名稱。孔雀王咒經下曰：「毘舍闍，梁云顛鬼。」玄應音義二十一曰：「畢舍遮，舊云毘舍闍，又作毘舍遮，鬼名也。餓鬼中勝者也，亦言顛狂鬼也。」同二十四曰：「畢舍遮，舊經中名毘舍闍，亦言辟舍柘。」慧苑音義下曰：「毘舍闍王，毘舍闍之王，即是東方提頭賴吒，此云持國。謂護持國土領二部鬼：一名毘舍闍，此云噉精鬼。二名乾闥婆，此云尋香也。」


