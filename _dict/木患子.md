---
title: 木患子
source: deerpark.app
---
### 佛光大辭典

又作患子、木患子、無患子。恐系學名 Koelreuteria paniculata 之落葉亞喬木，高達丈餘，初夏之際，開黃色小花，其蒴膨大，裂而為三，內出珠狀之種子，種子堅黑，可作念珠之用。印度古來即以之制為念珠，故木患子經載，欲滅煩惱和業報之障，須貫木患子一百零八顆，常行攜帶之。于我國，初唐之時即以木欒子（無患子之一種）制成念珠，以為稱名念佛之用。本草綱目列有‘無患子條’，共舉出七種別名，即：桓、木患子、噤婁、肥珠子、油珠子、菩提子、鬼見愁。另據千手千眼觀世音菩薩廣大圓滿無礙大悲心陀羅尼經之注所載，阿o瑟迦柴即是木患子；而阿o瑟迦柴或即梵語ariṣṭakākṣa 之音譯，然 ariṣṭaka 之學名乃Sapindus detergens ，與上記之 Koelreuteria paniculata 為不同之植物。﹝陀羅尼集經卷十功德天像法、續高僧傳卷二十道綽傳、慧琳音義卷三十七、增廣本草綱目卷三十五下無患子條﹞



### 丁福保佛學大辭典

【植物】又云無患子。木樹能辟邪鬼，故名無患。其實可以為念珠，謂之木槵子。梵名阿梨瑟迦紫Ariṣṭa，千手合藥經曰：「若有行人欲降諸大力鬼神者，取阿梨瑟迦紫，咒三七徧，火中燒。」註曰：「阿梨瑟迦紫者，木槵子是也。」崔豹古今註曰：「一名無患，昔有神巫名寶眊，能符劾百鬼。得鬼，以此棒殺之，世人以此木為眾鬼所畏，故名無患也。」



