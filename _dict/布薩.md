---
title: 布薩
source: deerpark.app
---
### 佛光大辭典

梵語poṣadha， upavasatha， upoṣadha， upavāsa， 巴利語uposatha 或 posatha。又作優波婆素陀、優婆娑、布薩陀婆、布灑他、布沙他、鄔波婆沙、逋沙陀、褒灑陀、烏逋沙他。意譯為長淨、長養、增長、善宿、淨住、長住、近住、共主、斷、舍、齋、斷增長，或稱說戒。即同住之比丘每半月集會一處，或齊集布薩堂（梵uposathāgāra  ，即說戒堂），請精熟律法之比丘說波羅提木叉戒本，以反省過去半月內之行為是否合乎戒本，若有犯戒者，則于眾前懺悔，使比丘均能長住于淨戒中，長養善法，增長功德。又在家信徒于六齋日受持八齋戒，亦稱布薩，謂能增長善法。

布薩一制系源于印度吠陀以來之祭法，即在新月祭（梵darśa -māsa ）與滿月祭（梵paurṇa -māsa ）之前一天舉行預備祭，稱為布薩；祭主于此日斷食，安住于清淨戒法中，令身心俱淨。其後傳至佛陀時代，外道尼幹子等仍有集會一處，持斷食等四戒之作法，佛陀亦準許于僧團中用其行事，故知佛教之布薩即依準此一風習而來。惟若依佛制，則應誦念全部之波羅提木叉，但若遇八難等諸緣，則僅誦念其中之一部分即可，故知為因應情事之緩急，說戒亦有廣、略之分別。

四分律卷五十八將布薩分為三語布薩、清淨布薩、說波羅提木叉布薩、自恣布薩等四種；五分律卷十八列舉心念口言、向他說淨、廣略說戒、自恣布薩、和合布薩等五種；善見律毗婆沙卷十六則舉出十四日布薩、十五日布薩、和合布薩、僧布薩、眾布薩、一人布薩、說波羅提木叉布薩、淨布薩、敕布薩等九種。至于布薩日之日期，諸經律各有異說。中阿含卷十四大天□林經、增一阿含經卷十六等以每月之八日、十四日、十五日、二十三日、二十九日、三十日（即六齋日）行布薩。四分律卷五十八則以一日、十四日、十五日為布薩日。大智度論卷十三則以一日、八日、十四日、十六日、二十三日、二十九日等為布薩日。大致說來，半月中三度說戒，稍嫌過繁，後乃產生半月一回之制。又布薩及持齋之風氣在我國及日本古來即頗為流行。﹝雜阿含經卷四十、毗尼母經卷二、四分律卷三十六、十誦律卷五十九、根本薩婆多部律攝卷一、四分律刪繁補闕行事鈔卷上四、法苑珠林卷八十八、玄應音義卷十四﹞（參閱‘布薩日’1911）



### 陳義孝佛學常見辭彙

華譯淨住，或長養。出家之法，每半月（十五日與廿九日或三十日）集僧說戒經，使比丘住於淨戒中，能長養善法；在家之法，於六齋日持八戒以增長善法。



### 丁福保佛學大辭典

【行事】原為梵語Upavasatha，變於巴利Uposatha，失梵語之原形，而為Posadha。具曰布沙他，布灑他，逋沙他，褒沙陀，布薩陀婆，譯曰淨住，善宿，又曰長養。出家之法，每半月（十五日與廿九日或三十日），集眾僧說戒經，使比丘住於淨戒中。能長養善法，又在家之法，於六齋日持八戒而增長善法，謂之布薩。因而就所作之法，謂之說戒或八戒。就其功能則曰布薩。又曰優補陀婆，譯曰斷增長，斷惡長善之義也。又名鉢羅帝提舍耶寐Pratideśayāmi，譯曰我對說。此日向人懺悔所犯之罪也。智度論十三曰：「今日誠心懺悔，身清淨，口清淨，意清淨。受行八戒，是則布薩，秦言善宿。」又曰：「我某甲受行八戒，隨學諸佛法，名為布薩，願持此布薩福報生生不墮三惡八難。」玄應音義十八曰：「布沙他，或作逋沙，此云增長，謂半月叉磨增長戒根。叉磨此云忍，謂容恕戒罪，舊名懺者，訛略也。」同二十四曰：「布灑他此云增長，謂半月叉磨增長戒根也。或言逋沙他，亦言布薩，皆訛略也。」寄歸傳二曰：「半月半月為褒灑陀，朝朝暮暮憶所犯罪」，「褒灑是長養義，陀是淨義，意明長養淨除破戒之過，昔云布薩者，訛略也。」行事鈔上四曰：「布薩此云淨住，出要律儀云：是憍薩羅國語。六卷泥洹云：布薩者長養，有二義：一清淨戒住，二長增功德。雜含云布薩陀婆，若正本音優補陀婆，優云斷，補陀婆云增長。國語不同，亦呼為集、為知、為宜、為同、為共住、為轉、為常也。三千威儀云：布薩者，秦言淨住，義言長養，又言和合也。」玄應音義十四曰：「逋沙他此云增長，或名鉢羅帝提舍耶寐，此云我對說，謂相向說罪也。舊名布薩者，訛略也。譯云淨住者，義翻也。」布薩與安居皆原為婆羅門教徒之行事（安居者防於雨期不健康時期外出殺草木小蟲，且資各自修養），王舍城諸外道梵志於月三時為集會，眾人群來周旋，共為知友，供養飲食。佛勸瓶沙王制之，有比丘對白衣說經，白衣施食比丘等者原為月二回。次第增為六齋八齋等。此有如結八戒之觀。



