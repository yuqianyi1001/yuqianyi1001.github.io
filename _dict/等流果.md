---
title: 等流果
source: deerpark.app
---

**來源：法相辭典**

<p>★瑜伽九卷一頁雲：與等流果者：謂若從彼出，來生此間人同分中；壽量短促，資財匱乏，妻不貞良，多遭誹謗，親友乖離，聞違意聲，言不威肅，增猛利貪，增猛利嗔，增猛利癡；是名與等流果。</p><p>★二解　如五果中說。</p><p>★三解　瑜伽八十四卷十三頁雲：為當來世猛利貪等生成之因，而和合故；名等流事。</p><p>★四解　入阿毗達磨論下十四頁雲：同類遍行因、得等流果。果似因故；說名為等。從因生故；復說為流。果即等流，名等流果。</p><p>★五解　成唯識論二卷七頁雲：等流習氣為因緣故；八識體相、差別而生；名等流果。</p><p>★六解　成唯識論八卷四頁雲：二者、等流。謂習善等所引同類，或似先業，後果隨轉。</p><p>★七解　俱舍論六卷二十頁雲：似自因法，名等流果。謂似同類遍行二因。若遍行因，亦得等流果；何不許此即名同類因？此果但由地等染故，與因相似；不由種類。若由種類，果亦似因；此果所因，乃名同類。故作是問：若是同類因，亦遍行因耶？應作四句。第一句者，非遍行法、為同類因。第二句者，他部遍法、為遍行因。第三句者，自部遍法、為遍行因。第四句者，除前諸相。</p>

**來源：三藏法數**

<p>等即同等，流即流類。謂諸眾生，由修不善，故樂住不善，則不善之業轉多。若修善法，故樂住善法，則善法增長。果隨業轉，業與果同，業果相似，是名等流果。</p>

**來源：丁福保佛學大辭典**

<p>【術語】五果之一。從善因生善果，從惡因生惡果，從無記因生無記果也。例如從前念之不善心生後念之不善心或不善業也。果性似因性而流出，故云等流果。又等流為等同流類之義，因果之性同類，故云等流。舊譯謂之習果。對於因，則六因中由同類因與徧行因而生者曰等流果。唯識論二曰：「等流果，果似因故。」俱舍論六曰：「等流果，似自因法，名等流果。謂似同類徧行二因。」唯識述記二末曰：「等謂相似，流謂流類。」</p>

**來源：佛光大辭典**

<p>梵語niṣyandaphala。又作依果、習果。為五果之一。即從等同之因所流出之果。從善因生善果，從惡因生惡果，從無記因生無記果；例如從前念之不善心生後念之不善心或不善業。蓋等流一詞，即指等同流類之意；以因與果之性質同類，故稱等流。據俱舍論卷六載，等流果系自‘六因’中之同類因、遍行因而來。﹝大毗婆沙論卷一一三、俱舍論卷十七、雜阿毗曇心論卷三、入阿毗達磨論卷下、成唯識論卷八、大乘義章卷三本﹞（參閱‘五果’1112）</p>
