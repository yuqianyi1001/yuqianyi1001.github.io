---
title: 三拜
source: deerpark.app
---

### 丁福保佛學大辭典

【儀式】示三業之敬意而為三拜也。西天無此法。釋氏要覽中曰：「俗中兩拜者，蓋法陰陽也，今釋氏以三拜者蓋表三業歸敬也。」寄歸傳三曰：「凡禮拜者，意在敬上自卑之儀也。欲致敬時及有請白，先整法衣搭左肩上。（中略）足跟雙竪，脊頂平直，十指布地，方始叩頭。然其膝下迴無衣物，復還合掌復還叩地，慇懃致敬，如是至三。必也尋常一禮便罷，中間更無起義，西國見為三拜人皆怪之。」


