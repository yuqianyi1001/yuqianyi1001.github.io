---
title: 極無自性心
source: deerpark.app
---
### 佛光大辭典

能了知諸法之至極無自性之心。為顯教之最極、密教之初心。即日僧空海所立十住心之第九，亦相當于華嚴經所說圓融法界之理。真如無自性，故緣起為萬法；所起之萬法，亦如真如之無自性，故萬法相即相融。蓋華嚴法界之理為究極而無自性之理者，故稱極無自性。大日經疏卷三（大三九·六一二中）：‘如說極無自性心十緣生句，即攝花嚴、般若種種不思議境界皆入其中。’﹝大日經卷一住心品、十住心論卷九﹞（參閱‘十住心’431）



### 丁福保佛學大辭典

【術語】真言宗十住心之第九。華嚴經所說圓融法界之理也。真如無自性，故緣起為萬法。所起之萬法，亦如真如之性無自性，故萬法互相即相融，蓋華嚴法界之理，為究極為無自性之理者，故曰極無自性。大日經疏三曰：「如說極無自性心十緣句生，即攝華嚴般若種種不思議境界，皆入其中。」秘藏寶鑰下曰：「善無畏三藏說：此極無自性心一句，悉攝華嚴教盡。所以者何？華嚴大意，原始要終，明真如法界，不守自性隨緣之義。杜順和上依此法門，造五教華嚴三昧法界觀等。弟子智儼相續，智儼弟子法藏法師，又廣五教作指歸綱目及疏，即是華嚴宗之法門一一義章。」



