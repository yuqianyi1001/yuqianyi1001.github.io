---
title: 三法道界
source: deerpark.app
---
### 丁福保佛學大辭典

【名數】本尊之身與真言及印，曰三法道，此三法之界畔，曰三法道界。言真言行者，於此三法界內修行，不可越此界畔也。大日經密印品曰：「不越三法界道界，圓滿地波羅蜜。」義釋十曰：「此明力故，能滿諸地，能令修者得現三法，謂成就有三法，謂本尊之身真言及印等。此三法具，即得成就也。（中略）不越三法道界者，此界是終大界之界，非馱都也。於界道當中而行，故名不越耳。」



