---
title: 夜摩
source: deerpark.app
---

**來源：陳義孝佛學常見辭彙**

<p>夜摩天，華譯時分，為欲界六天中之第三天名。</p>

**來源：丁福保佛學大辭典**

<p>【界名】Yāma，具曰須夜摩Suyāma，蘇夜摩。欲界六天中第三天名。舊曰燄天。譯言時分，善分。以善知時分受五欲之樂故也。智度論九曰：「夜摩名善分天。」探玄記六曰：「夜摩者，若具云蘇夜摩。蘇者，此云善也。夜摩者，此云時也。」佛地論五曰：「夜摩天者，謂此天中隨時受樂，故名時分。」俱舍光記八曰：「夜摩天，此云時分，謂彼天處時時多分稱快樂。」</p><p>鬼官之總司曰夜摩。即閻摩也。夜摩，閻摩，梵語之轉也。見琰摩條。（CBETA註：疑為見琰魔條）</p><p>參照：<a href="/dict/琰魔">琰魔</a></p>
