---
title: 大空之戰具
source: deerpark.app
---

### 丁福保佛學大辭典

【雜語】謂金剛杵，羯磨等武器也。為絕待無相之戰具，故云大空。又為大空智之所現。故云大空。大日經疏一曰：「譬如帝釋手持金剛破修羅軍，今此諸執金剛亦復如是。各從一門持大空戰具，能破眾生無相之煩惱故以相況也。」演密鈔二曰：「大空，即智也。今此諸執金剛，各從一門內自證智徧一切處破諸眾生無明障染義名戰具。大空智即戰具名大空戰具，作持業釋。」


