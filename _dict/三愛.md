---
title: 三愛
source: deerpark.app
---
### 佛光大辭典

指人于臨終所起之三種愛著。即：(一)境界愛，謂臨終時，對妻子、眷屬、家財所起的深重之愛。(二)自體愛，臨終時，對自體身命所起之惜愛。(三)當生愛，臨終時，對當來生處所起之愛。此三種愛為一切有情善惡受身之根本，若愛欲未斷，則命欲盡時，心生愁惱，眾苦相逼，必生此三愛，此即潤未來生之緣，故成唯識論了義燈卷五末（大四三·七五九下）：‘臨終有心，必定起愛（中略）潤中有，起自體愛；潤生有，起境界愛。以于死有，不見中有，謂我無有，起自體愛；于中有位，見生處，故起境界愛。’故知境界愛與自體愛為助潤生，當生愛為正潤生。﹝釋氏要覽卷下、成唯識論演秘卷四﹞



### 法相辭典

★集異門論四卷十一頁雲：三愛者：一、欲愛，二、色愛，三、無色愛。欲愛雲何？答：于諸欲中，諸貪等貪，執藏防護，耽著愛染；是謂欲愛。復次于欲界系十八界十二處五蘊諸法中，諸貪等貪，執藏防護，耽著愛染；是謂欲愛。復次下從無間大地獄，上至他化自在天，于此所攝色受想行識諸法中，諸貪等貪，執藏防護，耽著愛染；是謂欲愛。色愛雲何？答：于諸色中，諸貪等貪，執藏防護，耽著愛染；是謂色愛。復次于色界系十四界十處五蘊諸法中，諸貪等貪，執藏防護，耽著愛染；是謂色愛。復次下從梵眾天，上至色究竟天，于此所攝色受想行識諸法中，諸貪等貪，執藏防護，耽著愛染；是謂色愛。無色愛雲何？答：于無色中，諸貪等貪，執藏防護，耽著愛染；是謂無色愛。復次于無色界系三界二處四蘊諸法中，諸貪等貪，執藏防護，耽著愛染；是謂無色愛。復次如欲色界決定處所上下差別，不相雜亂；無色界中，無如是事。然可依定依生勝劣，說有下上。謂下從空無邊處天，上至非想非非想處天，于此所攝受想行識諸法中，諸貪等貪。執藏防護，耽著愛染。是謂無色愛。

★二解　集異門論四卷十二頁雲：復有三愛：一、欲愛，二、有愛，三、無有愛。欲愛雲何？答：于諸欲中，諸貪等貪，執藏防護，耽著愛染；是謂欲愛。有愛雲何？答：色無色界諸貪等貪，執藏防護，耽著愛染；是謂有愛。無有愛雲何？答：欣無有者，于無有中，諸貪等貪，執藏防護，耽著愛染；是謂無有愛。此復如何？如有一類，怖畏所逼，怖畏所惱，憂苦所逼，憂苦所惱，苦受觸故；作是念言：雲何當令我身死後，斷壞無有。永絕眾病，豈不樂哉。彼欣無有，于無有中，諸貪等貪，執藏防護，耽著愛染；是謂無有愛。



### 丁福保佛學大辭典

【名數】人命終時，起三種之貪愛：一境界愛，二自體愛，三當生愛。詳見愛條。

參照：<a href="/dict/愛">愛</a>



