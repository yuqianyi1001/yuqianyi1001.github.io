---
title: 十大弟子
source: deerpark.app
---
### 佛光大辭典

指釋迦十大弟子。又作釋迦十聖、十弟子。即佛弟子中特別卓越之十人。隨樂欲各執一法門，皆具眾德而各有偏長，故稱第一。即：(一)舍利弗，智慧猛利，能解決諸疑，號稱‘智慧第一’。師遍習世間技藝，通曉四吠陀論，又能廣解諸論，年十六已能摧伏其他議論。聞佛弟子說佛所說之因緣法，即能了解諸法無我之理。師素曉外典，故歸佛後屢能摧伏外道。(二)摩訶目犍連，神足輕舉，能飛遍十方，故稱‘神通第一’。幼與舍利弗親交，與之同時出家，隨六師外道之一刪^耶修學。後受舍利弗引導歸佛。其修行特色為得天眼、天耳、知他心及能知過去未來等神通。為救其母出餓鬼道，乃從佛所教，修盂蘭盆供。又提婆達多破僧團時，與舍利弗同至伽耶山使五百徒眾復歸于佛。(三)摩訶迦葉，行十二頭陀，能堪苦行，故稱‘頭陀第一’。師本娶跋陀羅迦卑梨耶為妻，皆不好五欲，後一起出家。因受佛教化，發正智，以僧伽梨供養佛，著佛所授與之糞掃衣。世尊示三乘解脫同一，分半座與迦葉。而靈山會上拈花微笑之故事，更為禪家膾炙人口之公案。佛將無上正法付囑于師，為佛滅後諸比丘之大依止。(四)須菩提，恆好空定，能通達空義，故稱‘解空第一’。據增一阿含經卷二十八所載，佛由仞利天下降閻浮地時，眾人皆前去禮佛。師正縫衣，欲往迎時，頓生一念，乃觀諸法皆空、不造不作之理，遂解今所歸命實為真正之法聚，乃還坐縫衣。(五)富樓那，又作滿願子。能廣說法，分別義理，故稱‘說法第一’。師說法時，先以辯才使聽者歡喜，次以苦楚之言責切其心，終以明慧教誨空無，令聞者解脫，從之證果，至入涅，凡度化者九萬九千人。(六)摩訶迦旃延（略稱迦旃延），能分別深義，敷演道教，故稱‘論義第一’。師善演佛略說之法義，助益于弟子對佛法之理解。又熱心布教，住于阿般提國，教化無數。(七)阿那律，又作阿尼律陀。得天眼，能見十方世界，故稱‘天眼第一’。師曾于聽法中酣睡，佛陀叱責之。阿那律遂立誓不眠，因而失明。其肉眼雖敗壞，然以精進修行，遂獲天眼。(八)優波離，又作優婆離。奉持戒律，無絲毫觸犯，故稱‘持律第一’。師原為宮中理發師，與諸王子一同出家。此為佛陀廣開門戶，平等攝化四姓之第一步。第一次結集經典時，阿難誦出經，優波離誦出律；故為律藏傳持之祖。(九)羅侯羅，不壞禁戒，能誦讀不懈，故稱‘密行第一’。為釋尊之子，年十五出家。因未受具足戒，不可與比丘同宿，出房宿于廁。曾與舍利弗行乞，于途中受迫害，以慈心而能忍。又能嚴守制戒，修道精進，依數息觀而得證聖果。于十六阿羅漢中列第十一位。(十)阿難（全名阿難陀），能知時明物，所至無障礙，多聞憶持不忘，堪任奉上，故稱‘多聞第一’。為佛之從弟，出家後常隨侍佛。世尊之姨母及五百釋氏女得以出家，皆由阿難盡力請求之功。自齊梁時代以降，我國崇拜十大弟子之風即已盛行，其形像亦流布于世。敦煌千佛洞壁畫第一三八窟，中央作塑造釋迦像，其後壁彩畫十大弟子立像左右各五尊，並附銘于其側。畫像儀容端嚴，生氣旺溢，被視作宋初之作品。﹝灌頂經卷八、維摩經卷上弟子品﹞



### 三藏法數

﹝出翻譯名義﹞ 〔一、摩訶迦葉，上行第一〕，梵語摩訶迦葉，華言大龜氏。其先代學道，靈龜負僊圖而應。從德命族，故名大龜氏。能行頭陀上行，故稱上行第一。（梵語頭陀，華言抖擻。） 〔二、阿難陀，多聞第一〕，梵語阿難陀，華言慶喜。佛成道時，斛飯王遣使來白淨飯王言：貴弟生男，王聞歡喜，語來使曰：是男當安名慶喜。後投佛出家，能持三藏之教，故稱多聞第一。（三藏者，經藏、律藏、論藏也。） 〔三、舍利弗，智慧第一〕，梵語舍利弗，華言鶖子。其母眼如鶖鷺，從母立字，故名舍利弗。善解諸法，故稱智慧第一。 〔四、須菩提，解空第一〕，梵語須菩提，華言善吉，亦云空生。其生之日，家室寶藏俱空，父母驚異，請相師占，云：此是吉相。因名善吉，又名空生。稟性慈善，不與物諍。及其出家，悟空得道，故稱解空第一。 〔五、富樓那，說法第一〕，梵語富樓那，華言滿願。父於滿江禱梵天求子，正值江滿；又夢七寶器，滿中盛寶，入於母懷，以遂父願，故名滿願。佛弟子中，善解說法，故稱說法第一。（七寶者，金、銀、琉璃、玻璃、硨磲、碼瑙、赤真珠也。） 〔六、目犍連，神通第一〕，梵語目犍連，華言胡豆。上古僊人好食此物，乃以為姓。目犍連，即姓也，因姓立名，故號目犍連。佛弟子中，得大神通，故稱神通第一。 〔七、迦旃延，論議第一〕，梵語迦旃延，華言不空。羅什師云：南天竺婆羅門姓也。善解論議，故稱論議第一。（梵語婆羅門，華言淨行。） 〔八、阿那律，天眼第一〕，梵語阿那律，華言無滅。昔因施食，得生人天中受樂，至今不滅，名無滅。是佛從弟，獲天眼通，故稱天眼第一。 〔九、優波離，持戒第一〕，梵語優波離，華言上首，或云近執。佛為太子時，曾為親近執事之臣。出家持律，為眾紀綱，故稱持戒第一。 〔十、羅[目*侯]羅，密行第一〕，梵語羅[目*侯]羅，華言宮生。是佛親子。佛出家時，以手指其妃腹，因而有娠。佛已出家，在宮而生，因名宮生。佛弟子中能行密行，故稱密行第一。（密行者，微密之行，人所不能知者也。）



### 陳義孝佛學常見辭彙

釋迦佛的十位大弟子，即舍利弗智慧第一、目犍連神通第一、須菩提解空第一、阿難陀多聞第一、優波離持戒第一、阿那律天眼第一、大迦葉頭陀第一、富樓那說法第一、迦旃延論議第一、羅羅密行第一。



### 丁福保佛學大辭典

【名數】大小諸經中常見佛特說十弟子之第一：一、舍利弗，智慧第一。二、目犍連，神通第一。三、摩訶迦葉，頭陀第一。四、阿那律，天眼第一。五、須菩提，解空第一。六、富樓那，說法第一。七、迦旃延，論義第一。八、優婆離，持律第一。九、羅睺羅，密行第一。十、阿難陀，多聞第一。天台淨名疏曰：「今十子各執一法者，人以類聚，物以群分，隨其樂欲各一法門，攝為眷屬，雖各掌一法何曾不具十德，自有偏長，故稱第一。」



