---
title: 初法明道
source: deerpark.app
---

### 丁福保佛學大辭典

【術語】是為真言行者之第十秘密莊嚴住心。得除蓋障三昧，初地分證之位也。大日經疏一曰：「法明者，以覺心本不生際其心淨住，生大慧光明，善照無量法性，見諸佛所行之道，故云法明道也。菩薩住此道時，從妄想因緣所有煩惱業苦皆悉清淨除滅。譬如有人暗中為利寶所傷，謂為蛇毒，以作毒想故。其心執著，便成毒氣，徧入肢體，垂欲命終。時有良醫診之，曉其本末。即時引至傷處以明燈照之，猶見所傷寶有血塗相，其人了知非毒，毒氣亦除。分別玩好之具而生喜樂，行人亦復為是。因淨菩提心照明諸法故，小用功用便得除蓋障三昧，見八萬四千煩惱實相，成八萬四千寶聚門，（中略）不久成就佛法。故云得此三昧者，即與諸佛菩薩同等住，當知行人則是位同大覺也。以其自覺心故，便得佛名，然非究竟妙覺大牟尼位。」同七曰：「到修行地，即是淨菩提心初法明門，例如聲聞見諦以後入修道位也。」同三曰：「初入淨菩提心門，見法明道，如識種子歌羅羅時。前七地已去，為大悲萬行之所含養，如在胎藏。無功用已去（八地），漸學如來方便。如嬰童已生習諸伎藝，至如來一切智地。如伎藝已成，施手從政，故名大悲胎藏生。」



### 佛光大辭典

西藏語 chos-snaṅ-baḥi-sgo chos-snaṅ-baḥi-tshul-daṅ-po。真言行者證淨菩提心，滅除煩惱業苦，入初地位者，稱為初法明道。又作心明道、初法明門。系行者初發心時，觀照無相之淨菩提心（藏byaṅ-chub-sems-dpaḥi-sems-rnam-par-dag-paḥi-sgo ），覺自心本不生之實相，其心淨住，生大慧光明，普照無量法性，見諸佛所行之道，便得除一切蓋障三昧，見八萬四千煩惱實相，成八萬四千寶聚門。故大日經疏卷一（大三九·五九○上）：‘菩薩住此修學，不久勤苦，便得除一切蓋障三昧者，入佛智慧，有無量方便門。今此宗直以淨菩提心為門，若入此門，即是初入一切如來境界；譬如彌勒，開樓閣門內善財童子，是中具見無量不思議事，難以言宣，但入者自知耳。’

又秘藏寶鑰卷下‘十住心’之第八如實一道無為心（大七七·三七一中）：‘謂無相虛空相，及非青非黃等言，並是明法身真如，一道無為之真理，佛說此名初法明道，智度名入佛道初門。言佛道者，指金剛界宮大曼荼羅佛，于諸顯教，是究竟理智法身；望真言門，是則初門。’此即真言行者得除蓋障三昧，入第十秘密莊嚴住心之初地分證位。﹝大日經卷一住心品、守護國界主陀羅尼經卷一、大智度論卷六、秘密漫荼羅十住心論卷八﹞


