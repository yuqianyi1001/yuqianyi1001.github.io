---
title: 跋闍子比丘十事非法
source: deerpark.app
---

**來源：丁福保佛學大辭典**

<p>【名數】毘奈耶雜事四十曰：「一、高聲共許淨法（四分「得寺內」，十誦「如是淨」，五分「求聽淨」），比丘在寺內作別眾非法之羯磨大眾高聲共許，則其法成。二、隨喜淨法（四「後聽可」，十「證知淨」，五「合於求聽淨中」），比丘作非法之羯磨，其座大眾隨喜，又於界內先作別眾之羯磨，然後求來人聽可則其法成。三、舊事淨法（四「得常」，十「行法淨」，五「習先所習淨」），比丘自堀地，教人使堀等舊作事，作之亦非違法。四、鹽事淨（四「得與鹽共宿」，十「鹽淨」，五「鹽薑合共宿淨」），以筒盛鹽帶於身常受用，亦非非法。五、道行常法（四「得聚落間」，十「近聚落淨」，五「越聚落淨」），比丘於一處食已，未行一驛半驛，便作別眾食，亦非違法。六、二指淨法（四「兩指抄食」，十「指淨」，五「兩指抄食淨」），比丘足食已，不受殘食之法，更得食以兩指食之，亦非違法。七、必治病淨法（四「得飲闍樓羅酒」，十「貧住淨」，五「飲闍樓伽酒淨」），和水飲酒為治病，亦非非法。八、酪漿淨法（四「得和」，十「生和合淨」，五「酥油蜜和酪淨」），以乳酪一升和水攪之，於非時飲用，亦非違法。九、座具淨法（四「得畜不截坐具」，十「樓邊不益尼師壇淨」，五「怖坐具大小隨意大小淨」），作新坐具，不著故物，且大小隨意作之而受用，亦非非法。十、金寶淨法（四「得受金銀」，十「金銀寶物淨」，五「受畜金銀錢淨」），受金銀寶玉之施物而畜之亦非違法（五分合一與二更加復坐食淨為十事）。」南傳律本言十事非法與此稍有相違。而古來各異其解。即一、鹽淨，於角蓄鹽可持。二、二指淨，至下二指得取食。三、聚落間淨，自一村行於他村時，時間外得取食。四、住處淨，住同一境界內得別別作齋日說戒。五、隨意淨（又後聽淨），無裁斷權利之眾僧行事。事後得乞大眾承認。即得隨意行事務也。六、習先所習淨（又久住淨），若有慣例，無論何事，皆得為之。七、生和合淨，午時過不許飲新乳，但飲殘乳，非其所限。故少變質之生和合Amathi得飲之。八、水淨（又飲闍樓伽酒淨），闍樓伽Jalogi濁也。謂白酒，甘酒之類。耶樹汁之醱酵者。要之飲酒精分少之酒也。九、不益樓尼師壇那淨，飾樓之蓆布，越定量之大亦不為罪。十、金錢淨，手捉金錢亦非為罪。以上為據南傳之巴利律者。西藏所傳大體同跋闍子比丘條。</p><p>參照：<a href="/dict/跋闍子比丘">跋闍子比丘</a></p>
