---
title: 提謂波利經
source: deerpark.app
---

### 丁福保佛學大辭典

【經名】原有二部：一為一卷之提謂經，真本也。一為二卷之提謂經，偽撰也。出三藏記集卷五偽經偽撰雜錄第三曰：「提謂波利經二卷（舊則有提謂經一卷），右一部。宋孝武時，北國比丘曇靖撰。」唐高僧傳一（曇曜傳）曰：「又有沙門曇靖者，以創開佛日，舊譯諸經並從焚蕩，人間誘導，憑准無因（言魏武廢佛之難），乃出提謂波利經二卷，意在通悟，而言多妄習。（中略）舊錄別有提謂經一卷，與諸經語同，但靖加五方五行，用石糅金，致成偽耳。」一卷之提謂經，亦不存於今藏經。



### 佛光大辭典

凡二卷。北魏曇靖撰。又稱提謂五戒經、提謂經。記述佛陀成道後至鹿野苑，于途中為提謂、波利等五百商賈說人天之五戒、十善法，提謂得不起法忍，二百商人得柔順忍，三百商人得須陀洹果。本經佚失不傳，然諸書引用頗多，可窺其大意。本世紀初敦煌發現抄本，其內容為勸人信仰佛法，持戒行齋，並于夏歷（即陰歷）正月、五月、九月之初一至十五奉行三長齋，八王日（立春、春分、立夏、夏至、立秋、秋分、立冬、冬至）持戒念佛，即能延年益壽，往生天上。其中雜有中國陰陽五行思想。

據出三藏記集卷五新集疑經偽撰雜錄、續高僧傳卷一曇曜傳所載，因北魏太武帝滅佛，舊譯諸經焚蕩，曇靖為重興佛教而作本經；原有真本提謂經一卷，現藏經中亦不存。古來諸師對本經之教判有各種異說，以南齊劉虯之五時判為始，北朝諸師以本經為人天教；法藏在十宗判中，配屬為第一我法俱有宗；窺基則破劉虯之說，以此時名為轉法輪；智亦破人天教之說，但天台學者對本經之教判，說法不一，或攝于華嚴，或攝于方等、阿含。﹝法華經玄義卷十上、法華經玄贊卷一本、仁王護國般若波羅蜜經疏卷上（智）、歷代三寶紀卷九、大乘法苑義林章卷一本、大乘義章卷一、華嚴五教章卷一、四教義卷一、摩訶止觀卷六上、止觀輔行傳弘決卷六之二、佛祖統紀卷三上、法苑珠林卷八十八、法經錄卷四、開元釋教錄卷十八、釋氏要覽卷上﹞


