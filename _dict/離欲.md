---
title: 離欲
source: deerpark.app
---
### 法相辭典

★瑜伽一卷十三頁雲：雲何離欲？謂隨順離欲根成熟故，從他獲得隨順教誨故，遠離彼障故，方便正修無倒思惟故，方能離欲。

★二解　瑜伽三十三卷九頁雲：復次此中離欲者：欲有二種。一者、煩惱欲，二者、事欲。離有二種。一者、相應離，二者、境界離。

★三解　瑜伽八十三卷二十二頁雲：言離欲者：謂無現在受用喜樂故。

★四解　瑜伽八十四卷六頁雲：言離欲者：謂于修道、離欲究竟。又雲：言離欲者：由于修道，永斷貪故。

★五解　瑜伽八十五卷十頁雲：于無欲界，未得為得，勤修習故；名于諸行修離欲。

★六解　雜集論八卷十四頁雲：何故名離欲？修道對治、得離系故。由彼修道、離諸地欲，漸次所顯；故名離欲。

★七解　瑜伽八十五卷十一頁雲；雲何離欲？謂由修習厭心故；雖于對治，不作意思惟；然于一切染愛事境，貪不現行。此由伏斷增上力故。又雲：即依止厭，除非想非非想處，于餘下地，得離欲時；施設離欲位。故名離欲。

★八解　法蘊足論五卷十五頁雲：雲何欲？謂貪亦名欲。欲界亦名欲。五妙欲境亦名欲。今此義中，意說五妙欲境名欲。所以者何？以五妙欲，極可愛故；極可醉故；極可欲故；極可樂故；極可貪故；極可求故；極可悶故；極可縛故；極可希故；極可系故；此中名欲。然五妙欲非真欲體。真欲體者，是緣彼貪。如世尊說：世諸妙境非真欲。真欲謂人分別貪。妙境如本住世間。智者于中已除欲。此頌意言：可愛妙色聲香味觸，非真欲體。真欲體者，謂緣彼生分別貪著。欲境如本，智者于中名離欲故。尊者舍利子，有時為人說如是頌。爾時有一邪命外道，不遠而住，以頌難詰舍利子言：若世妙境非真欲，真欲謂人分別貪；芻應名受欲人。起惡分別尋伺故。時舍利子報外道言：起惡尋伺，實名受欲。非諸芻、于世妙境、皆起不善分別尋思；故汝不應作斯難詰。以頌反詰彼外道言：若世妙境是真欲，說欲非人分別貪；汝師應名受欲人。恆觀可意妙色故。時彼外道，默不能答。彼師實觀可愛愛色。由此知欲，是貪非境。爾時有一汲水女人，聞上伽陀，便說頌曰：欲、我知汝本，汝從分別生。我更不分別，汝復從誰起。時復有一遏吒羅種，聞上伽陀，亦說頌曰：牟尼安隱眠，遇惡無愁惱。心樂靜慮者，不遊戲諸欲。此頌意言：可愛妙境皆非真欲。于彼所起分別貪愛，乃是真欲。是故此中，應作四句。一、有一類補特伽羅，于諸欲境，身離非心。謂如有一，剃除須發，披服袈裟，正信出家，身參法侶；心猶顧戀所受諸欲，數復發起猛利貪愛。彼身出家，心猶未出；是名于欲身離非心。二、有一類補特伽羅，于諸欲境，心離非身。謂如有一，雖有妻子，受用上妙田宅臥具香N瓔珞衣服飲食，受畜種種金銀珍寶，驅役奴婢僮僕作使，或時發起打罵等業；而于諸欲，不生耽染；不數發起猛利貪愛。彼身在家，其心已出；是名于欲，心離非身。三、有一類補特伽羅，于諸欲境，身心俱離。謂如有一，剃除須發，披服袈裟，正信出家，身參法侶；于諸欲境，心無顧戀；不數發起緣彼貪愛。失念暫起，深生悔愧。彼身出家，其心亦出；是名于欲身心俱離。四、有一類補特伽羅，于諸欲境，身心俱不離。謂如有一，畜妻養子，受用上妙田宅臥具香N瓔珞衣服飲食，受畜種種金銀珍寶，驅役奴婢僮僕作使，發起種種打罵等業；復于諸欲，深生耽染；數數發起猛利貪愛。彼身心二種，俱不出家；是名于欲，身心俱不離。雲何離欲？謂于諸欲、遠離、極遠離、空不可得；故名離欲。



### 丁福保佛學大辭典

【術語】離貪欲，婬欲也。法華經普門品曰：「若有眾生多於婬欲，常念恭敬觀世音菩薩，便得離欲。」四十二章經曰：「離欲寂靜，是最為勝。」



