---
title: 弓
source: deerpark.app
---

### 法相辭典

★豎積四肘弓。如逾繕那等量中說。



### 丁福保佛學大辭典

【術語】梵語曰馱怒沙。印度尺度名。大毘婆沙論百三十六，雜阿毘曇心論二，俱舍論十二，謂七[麩-夫+廣]麥，成一指節，二十四指節成一肘，四肘為一弓。方廣大莊嚴經四，謂一麥成一指節，十二指節成一搩手，兩搩手成一肘，四肘成一弓，四肘一弓之說，諸經論大致相同，然配之於我國丈尺，則有異說。據四分律羯磨疏，一弓長四肘，則為七尺二寸。是一肘為一尺八寸，一指為七分五釐之說也。然佛本行集經十二，謂合七大麥成一指節，重七指節成半尺，合兩半尺成一尺，二尺為一肘，四肘為一弓。又起世經七，謂鬱單越人身長七肘，衣長十四肘，上下七肘，而同本異譯之大樓炭經四，記鬱單曰天十人，身長一丈四尺，衣廣二丈八尺，長一丈四尺，是一肘為二尺，一指為七分一釐餘之說也。又慧苑音義下謂依毘曇中一尺五寸為一肘，四肘為一弓，三百弓為一里云云。案印度之尺度，本以指而度者，自隨人而殊其丈量，生種種之異說，而我國之丈尺，亦由時而不同。夏一尺為十寸，殷一尺為九寸，周一尺為八寸，則殷尺之一尺八寸，得謂等於夏尺之二尺焉。又摩訶僧祇律八所謂五肘為弓量者，或是依周尺，亦未可知。周尺之二尺，為夏之一尺六寸，故其五肘，即為八尺，以與夏尺之四肘其量相同故也。



### 佛光大辭典

梵語dhanus，巴利語dhanu。音譯馱怒沙。為古代印度之長度單位。據大毗婆沙論卷一三六、雜阿毗曇心論卷二、俱舍論卷十二載，七麥（梵yava  ）為一指節（梵aṅguliparva  ），二十四指節為一肘（梵hasta  ），四肘為一弓。故諸經論所載，大抵皆合四肘等于一弓之說，然配之于我國之丈尺，則一肘有二尺、一尺八寸、一尺五寸等異說。如南山律宗之祖道宣所著四分律刪補隨機羯磨疏卷一載，弓長四肘，則為七尺二寸。故一肘為一尺八寸，一指為七分五釐。佛本行集經卷十二載，七大麥成一指節，七指節成半尺，合兩半尺成一尺，二尺為一肘，四肘為一弓。又慧苑音義卷下載，一肘為一尺五寸，四肘為一弓，三百弓為一裡。

上記各種異說，蓋因古代印度以指為度量之準則，自依各人身長不同，丈量亦殊；而我國之丈尺，于各朝代不同復為其因，夏一尺為十寸，商一尺為九寸，週一尺為八寸。摩訶僧o律卷八謂五肘為一弓，或即依準週朝之制。若系依據週尺，則週尺之五肘，與夏尺之四肘，皆為八尺。故諸經記載雖有一弓為四肘、五肘之異，恐亦因各朝代的丈尺不同之故。﹝方廣大莊嚴經卷四、起世經卷七、大唐西域記卷二、翻譯名義集卷八﹞（參閱‘一肘’46）


