---
title: 涅槃山
source: deerpark.app
---

### 丁福保佛學大辭典

【譬喻】對於生死之河而譬涅槃於山。千手經曰：「南無大悲觀世音，願我早登涅槃山。」又佛之入涅槃，如日之入山，故譬涅槃於山。涅槃經十四曰：「佛日將沒大涅槃山。」大日經疏二十曰：「如是大涅槃迹極通本，眾生有緣薪盡，即如來方便之火息，故涅槃也。佛日既隱於涅槃山，故黑色也。」


