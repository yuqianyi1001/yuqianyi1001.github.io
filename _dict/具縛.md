---
title: 具縛
source: deerpark.app
---
### 佛光大辭典

梵語sakala-bandhana。謂具足煩惱，指具足見修二惑者。縛，即煩惱之異名，煩惱（心之惑）能系縛有情，使其墮于生死輪回之苦境，故稱縛。蓋無論有漏、無漏，若其見惑或修惑之一分未斷者，皆總稱具縛。又就修行階位而言，乃指自‘見道’以前之三賢、四善根等，乃至一切未斷惑之凡夫。一般則以具縛為凡夫之異名，故凡夫亦稱具縛凡夫、具縛凡眾。然嚴格論之，凡夫之中有不具縛者，聖者之中有具縛者，亦即若以有漏道斷滅修惑者，雖為凡夫，實無有具縛；而見道初剎那之聖者，若未能先斷滅修惑，雖為聖者，猶稱之為具縛。﹝菩薩瓔珞本業經卷下、俱舍論卷四、卷二十三、俱舍論光記卷二十四、摩訶止觀卷五上﹞



### 法相辭典

★顯揚三卷十四頁雲：具縛者：所謂異生。



### 丁福保佛學大辭典

【術語】煩惱縛人而繫於生死之牢獄，故名之為縛。具有煩惱者曰具縛。即一切之凡夫也。瓔珞經下曰：「具縛凡夫，未識三寶。」俱舍論四曰：「又具縛者，下中上品煩惱現起。」止觀五上曰：「凡夫具縛，稱病導師。」注十疑曰：「縛謂煩惱能纏縛人，凡夫具有，故名具縛凡夫。」



