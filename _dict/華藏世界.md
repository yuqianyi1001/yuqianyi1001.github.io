---
title: 華藏世界
source: deerpark.app
---
### 陳義孝佛學常見辭彙

蓮華藏世界的簡稱，是釋迦如來真身毘盧舍那佛淨土之名。佛經說，在風輪之上的香水海中有大蓮華，此蓮華中含藏著微塵數的世界，所以叫做蓮華藏世界。此世界總共有二十層，我們所住的娑婆世界，就在華藏世界的第十三層的中間。



### 丁福保佛學大辭典

【界名】釋迦如來真身毘盧舍那佛淨土之名。最下為風輪，風輪之上有香水海，香水海中生大蓮華，此蓮華中包藏微塵數之世界，故稱蓮華藏世界，略名華藏世界。凡報身佛之淨土，具十八圓滿，其中之依持圓滿，即蓮華藏世界也。唐華嚴經八曰：「爾時普賢菩薩告大眾言：諸佛子！此華藏莊嚴世界海是毘盧遮那如來。往昔於世界海微塵數劫修菩薩行時。一一劫中親近世界海微塵數佛，一一佛所修淨世界海微塵數大願之所嚴淨。」已下八、九、十、三卷明之，謂之華藏世界品。此蓮華藏世界建立之大略，由上下二十重，周圍十一周而成，以中心為毘盧舍那佛之所居。佛祖統紀三十一曰：「上極寶焰，下徹風輪，此華嚴所明一世界種，竪高則且約二十重，周圍則略得十一數，復由此數隨方各十，則總之為百十一，如天帝珠網分布而住。」梁譯世親攝論十五曰：「世間世界，地輪依水輪，水輪依風輪，淨土為依何法？論曰：無量功德聚所莊嚴大蓮花王，為依止。釋曰以大蓮花王。譬大乘所顯法界真如，蓮華雖在泥水之中，不為泥水所汙。譬法界真如雖在世間不為世間法所汙。（中略）復次，如來願力所感寶蓮華，於諸華中最大最勝，故名王。無量色相等功德聚所莊嚴，能為淨土作依止。」探玄記三引此文已，曰：「華藏之名，因此立也。（中略）藏是含攝義、出生義、具德義。此中通論有二義：一由此土內含攝一切人法等諸法門故。二含攝一切諸餘剎故。」清涼疏八曰：「蓮華含子之處，目之曰藏。今剎種及剎，為大蓮華之所含藏，故云蓮華藏。」但蓮華藏世界為諸佛報土之通名，即華嚴經所說者，釋迦佛之華藏也。觀經所說之極樂，阿彌陀佛華藏也。大日經所說之胎藏界，密嚴經所說之密嚴國，大日如來之華藏也。



