---
title: 二假
source: deerpark.app
---

**來源：三藏法數**

﹝出宗鏡錄﹞ 宗鏡錄問云：不了唯識之徒，妄執我法，聖教之內，云何復言有我法等？答云：對機設假，非同情執。假有二種，故名二假。 〔一、無體隨情假〕，謂執我之法，本自無體。但因隨順機情，虛假施設，亦名我法，故名無體隨情假。 〔二、有體施設假〕，謂聖教所說，雖有法體，而非我法，體本無名，隨緣施設，假名我法，故名有體施設假。



### 丁福保佛學大辭典

【名數】一無體隨情假，如凡夫之執我法，我法本無實體，但隨自己之妄情而立我法之名者。二有體施設假，五蘊之法非無，彼於五蘊和合之上假設我法之名者。初就凡夫之迷情而云，後就聖者之悟情而言。見述記一本。

【名數】一、無體隨情假，世間之人於心外之境執實我實法，此實我實法，為徧計所執性而非實體，但一妄情耳，世人隨此妄情而於虛假執我法也，故謂之無體隨情假。是世間常用之我法也。二、有體施設假，謂依他起性上假施設之我法也。即內識所變之見相二分為依他法，從實之種子而生，有實之體用，就此體用假付我法之名，故名為有體施設假，是聖教中所用之我法也。見唯識論一。



### 佛光大辭典

(一)無體隨情假與有體施設假。(一)乃世間常用之我法，世間之人于心外之境執實我實法，此法體但為妄情，為遍計所執性，而無實體，世人隨此妄情而執虛假之我法，故稱無體隨情假。(二)乃依他起性上假施設之我法，即內識所變之見相二分為依他法，從實之種子而生，有實之體用，就此體用假付我法之名，故稱有體施設假。為聖教所用之我法。﹝成唯識論卷一、宗鏡錄卷六十七﹞

(二)指生死假與建立假。天台家常用之語。(一)生死假又作妄假，指迷妄眾生不知諸法空平等之理，而謂差別諸法為實在。(二)建立假又作施設假，指聖者知諸法空平等之理，以出世間眼觀照生死假即為空理，而謂諸法差別為假有。﹝金光明玄義拾遺記卷五﹞


