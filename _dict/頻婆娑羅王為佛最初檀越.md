---
title: 頻婆娑羅王為佛最初檀越
source: deerpark.app
---

### 丁福保佛學大辭典

【故事】涅槃經二十九說：善男子！我初出家，未得阿耨多羅三藐三菩提時，頻婆娑羅王遣使言：悉達太子若為聖王，我當臣屬。若不樂家，得阿耨多羅三藐三菩提，則願先來至此王舍城，說治度人，受我供養。我時默然，已受彼請。（中略）我時赴信，受彼王請，詣王舍城。未至中路，王與無量百千眾悉來奉迎，我為說法，聞法已，欲界諸天發八萬六千阿耨多羅三藐三菩提心，頻婆娑羅王所將管從十二萬人得須陀洹果，無量眾生成就忍心。智度論三說：頻婆娑羅王至伽耶祀舍中迎佛及除結髮之千阿羅漢，佛於此中為王說法，得須陀洹道。即請佛言：願佛及僧就我王舍城盡形壽，受衣服飲食臥具醫樂。佛即受請。


