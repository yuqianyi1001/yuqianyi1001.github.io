---
title: 阿陀那識
source: deerpark.app
---

### 陳義孝佛學常見辭彙

阿賴耶識的別名，義為執持，言此識之力，能執取維持善惡業因，及有情身體，使不破壞。



### 法相辭典

★瑜伽七十六卷一頁雲：此識、亦名阿陀那識。何以故？由此識、于身隨逐執持故。

★二解　攝論一卷三頁雲：復次此識、亦名阿陀那識。此中阿笈摩者，如解深密經說：阿陀那識甚深細，一切種子如瀑流。我于凡愚不開演。恐彼分別執為我。何緣此識亦復說名阿陀那識？執受一切有色根故。一切自體取所依故。所以者何？有色諸根，由此執受，無有失壞，盡壽隨轉。又于相續正結生時，取彼生故；執受自體。是故此識亦復說名阿陀那識。

★三解　成唯識論三卷九頁雲：此第八識、或名阿陀那。執持種子及諸色根、令不壞故。

★四解　成唯識論三卷十二頁雲：以能執持諸法種子，及能執受色根依處，亦能執取結生相續；故說此識名阿陀那。

★五解　成唯識論七卷十八頁雲：阿陀那識、三界九地、皆容互作等無間緣。下上死生、相開等故。有漏無間，有無漏生；無漏、定無生有漏者。鏡智起已；必無斷故。善與無記，相望亦然。此何界後引生無漏？或從色界，或欲界後。謂諸異生求佛果者，定色界後引生無漏。彼必生在淨居天上大自在宮得菩提故。二乘回趣大菩提者，定欲界後引生無漏。回趣留身，唯欲界故。彼雖必往大自在宮方得成佛；而本願力所留生身，是欲界故。有義、色界亦有聲聞回趣大乘願留身者。既與教理、俱不相違；是故聲聞第八無漏、色界心後、亦得現前。然五淨居無回趣者。經不說彼發大心故。



### 丁福保佛學大辭典

【術語】見阿陀那條。

參照：<a href="/dict/阿陀那">阿陀那</a>



### 佛光大辭典

又作陀那識。阿陀那，梵語ādāna，新譯家將之意譯作執、執持、執我，並以之為第八識之別名；舊譯家譯作無解，而以之為第七識之別名。(一)為第八識之別名。因阿陀那識為執持感官、身體，令不壞之根本識；且執持諸法之種子，令不失；復因其執持自身，令結生相續，故稱執持識。玄奘、窺基等法相宗新譯家，認為阿陀那識執持善惡業之勢力及有情之身體，令之不壞，故以其為第八阿賴耶識之別名。(二)為第七末那識之別名。因阿陀那識執持種子及有情之身體；而末那識恆與我癡、我見、我慢、我愛等四煩惱相應，並恆審第八阿賴耶識之見分為‘我、我所’而執著；二者所代表之意義實系相同，故地論宗、攝論宗、天台宗之舊譯家以阿陀那識系執持阿賴耶識為自我之第七末那識之別名。又有將此識譯作無明識、業識、轉識、現識、智識、相續識、妄識、執識、煩惱識、染污識等。﹝解深密經卷一心意識相品、攝大乘論本卷上、成唯識論卷三、大乘義章卷三、法華玄義卷五﹞


