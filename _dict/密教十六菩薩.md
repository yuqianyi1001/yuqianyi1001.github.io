---
title: 密教十六菩薩
source: deerpark.app
---

### 丁福保佛學大辭典

【名數】有二種：一者金剛界四方四佛各各之四親近也。一者表賢劫千佛因位千菩薩之十六菩薩也。金剛界九會曼荼羅中，第一成身會舉果上之千佛，第二三味耶會以下，舉因位之千佛也。今選取千菩薩中主要之菩薩十六尊，代表千菩薩耳。但千菩薩中前四菩薩已成道。其餘者第五彌勒以下九百九十六尊也（第四即釋迦也），故自今以後以第五彌勒為首，故此十六菩薩亦以彌勒為第一也（實際賢劫之菩薩為九百九十六人千菩薩云者從大數也）。諸部要目曰：「又有四方賢劫中十六大菩薩，表賢劫中一千菩薩。」其十六菩薩之名字，出於六卷之略出經第四，四卷之略出經第三，教王經第一，賢劫十六尊軌。今依賢劫十六尊軌示之如圖。


