---
title: 一時
source: deerpark.app
---

### 法相辭典

★佛地經論一卷三頁雲：言一時者謂說聽時。此就剎那相續無斷，說聽究竟，總名一時。若不爾者；字名句等，說聽異時，雲何言一。或能說者，得陀羅尼，于一字中，一剎那頃，能持能說一切法門。或能聽者，得淨耳根，一剎那頃，聞一字時，于餘一切，皆無障礙，悉能領受；故名一時。或相會遇，時分無別，故名一時。即是說聽共相會遇，同一時義。時者：色心等總假立故，是不相應行蘊所攝。何不別顯，如下處等；但說一時？晝夜時分，諸方不定；不可別說。又義不定。或一剎那，或復相續；不可定說。是故總相但說一時。



### 三藏法數

﹝出各經之首﹞ 一時者，佛與弟子說聽和合之時也。是故諸經之首，皆言一時。法華文句云：聞持和合非異時。是也。（聞持者，弟子從佛聞法而受持也。）



### 丁福保佛學大辭典

【雜語】巴利語翳迦三昧耶Ekaṃsamayaṃ之譯語。在某時之義。諸經之初，皆有「如是我聞一時佛在」等。天台觀經疏一，謂「今不論長短假實，說此經竟，總謂為一時。」



### 佛光大辭典

梵語ekasmiṃ samaye，巴利語ekaṃ samayaṃ。指佛于某時說法之時期。諸經之首，皆有‘如是我聞，一時佛在……’一語，乃經典序文六種成就之一。金剛仙論卷一（大二五·八○一上）：‘既曰我聞，說必有時，故次雲一時。然時有多種，或有一念時，有日夜時，有百年時，有一劫時，有春秋冬夏時。今言一時者，非此等時（中略）。雖言一時，不雲某年某月某日說，故不知何時也。’又據天台觀經疏之說，時有二種，即：(一)迦羅，乃短時之意。又稱實時。(二)三摩耶，長時之意。又稱假時。然不論時之長短、假實，于佛說一經畢時，總稱一時。﹝大智度論卷一、仁王護國般若波羅蜜多經疏卷上、法華經文句卷一﹞


