---
title: 義通
source: deerpark.app
---
### 佛光大辭典

（927～988）天台第十六祖（一說十五祖）。高麗國人，俗姓尹。字惟遠。後唐明宗天成二年生，有異相，頂有肉髻，眉長五六寸。幼時師事龜山院宗為，修學華嚴、起信之學。乾v年間，來漢土，習螺溪義寂之天台教觀。將歸鄉裡，假道四明，郡守錢惟治固止其行，漕使顧承徽舍宅為傳教院，使居之。宋太平興國七年（98 2）四月，太宗賜‘寶雲’之額，遂有寶雲尊者之號。其後闡揚天台教觀二十年，門下有知禮、遵式等人。宋端拱元年十月示寂，世壽六十二。門人葬之于阿育王寺之西北隅。師平時呼人為鄉人，蓋以淨土為故鄉，諸人亦當往生，意謂皆吾鄉中之人。著有觀經疏記、光明玄贊釋、光明句備急疏等書。﹝高麗國興國寺塔記、佛祖統紀卷八、釋氏稽古略卷四、佛祖綱目卷三十五﹞



### 丁福保佛學大辭典

【人名】高麗人。後唐明宗天成二年生。有異相，頂有肉髻，眉長五六寸。乾祐頃來漢土，至天台山雲居寺見韶國師，又於螺溪義寂聞一心三觀之旨，以為圓頓之學，悉於茲徹。遂留受業，又為天台之第十六祖。將歸鄉里，經四明，郡守錢維治固止其行，漕使顧承徽舍宅為傳教院使居之。宋太宗賜寶雲之額。寶雲之號蓋基於此。端拱元年十月寂。壽六十二。所著有觀經疏記，光明玄贊釋，光明句備急鈔等。見佛祖統紀八，釋氏稽古略四。



