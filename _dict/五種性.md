---
title: 五種性
source: deerpark.app
---

### 三藏法數

﹝出四教儀﹞ 種者，能生之義；性者，不改之義。性有三種不同：有理性之性，有性分之性，有數習之性。此之五種，乃數習性分之性也。以由菩薩修觀，斷惑證理，歷位從十住至於等覺，次第淺深不同，故有五種之性也。（菩薩，梵語具云菩提薩埵，華言覺有情。十住者，發心住、治地住、修行住、生貴住、方便具足住、正心住、不退住、童真住、法王子住、灌頂住也。） 〔一、習種性〕，謂十住菩薩，研習空觀，破見、思惑，是名習種性。（見、思惑者，謂意根對法塵起諸分別曰見，眼耳鼻舌身五根對色聲香味觸五塵起諸貪愛曰思。以其迷惑不了，故皆稱惑也。） 〔二、性種性〕，謂十行菩薩，不住於空，而能教化眾生，分別一切法性，故名性種性。（十行者，歡喜行、饒益行、無瞋恨行、無盡行、離癡亂行、善現行、無著行、尊重行、善法行、真實行也。） 〔三、道種性〕，謂十回向菩薩，因修中道妙觀，通達一切佛法，是名道種性。（十回向者，救一切眾生離眾生相回向、不壞回向、等一切佛回向、至一切處回向、無盡功德藏回向、隨順平等善根回向、隨順等觀一切眾生回向、真如相回向、無縛解脫回向、法界無量回向也。） 〔四、聖種性〕，謂前之十住、十行、十回向，皆名為賢；此是十地菩薩，由修中道妙觀，破無明惑，證入聖位，故名聖種性。（十地者，歡喜地、離垢地、發光地、燄慧地、難勝地、現前地、遠行地、不動地、善慧地、法雲地也。） 〔五、等覺性〕，謂此位菩薩，望後妙覺，猶有一等；勝前諸位，得稱為覺，是名等覺性。



### 丁福保佛學大辭典

【名數】於瓔珞經所說六種性中除第六妙覺性之果性，取因位之種性而為五種性也：一習種性，為十住之位，研習空觀，而破見思之惑。二性種性，為十行之位，不住於空，而能教化眾生，分別一切法性。三道種性，為十迴向之位，修中道之妙觀，因而通達一切之佛法。四聖種性，十地也，以前之住行向皆名為賢，此是十地菩薩依中道之妙觀，破無明之一分，而證入聖位，故名為聖種性。五等覺性，此位之菩薩，望後之妙覺，雖猶有一等，然勝於前之諸位，故稱覺名為等覺性。日本傳教註無量義經中曰：「未顯真實者，但說隨他五性。」

【名數】於六種性中除妙覺性者。以種為因之義，而明因位，中除果位。見六種性條。

參照：<a href="/dict/六種性">六種性</a>



### 佛光大辭典

梵語pañca-gotrāṇi。指眾生之五種種性。又作五種姓、五性、五種種性、五乘種性、五種乘性。法相宗將一切有情眾生之機類分為五種，而定可成佛或不可成佛之說。即：(一)聲聞乘定性（梵śrāvakayānābhisamaya -gotra ），又作聲聞定性、定性聲聞、決定聲聞，乃具有可證阿羅漢果之無漏種子者。(二)獨覺乘定性（梵pratyekabuddhayānābhi -gotra ），又作闢支佛乘性、緣覺定性、定性緣覺，乃具有可證闢支佛果之無漏種子者。此二種性法爾唯有生空無漏之種子，故深厭生死，專修自利樂寂之法，唯斷煩惱障，證生空之理，定得自乘之果而入無餘涅。以其不具佛種，故不成佛，即二乘所被之機，故兩者合稱二乘定性。

(三)如來乘定性（梵tathāgatayānābhi -gotra ），又作如來乘性、菩薩定性、定性菩薩，乃具有可證佛果之無漏種子者。以法爾具有生法二空之無漏種子，故修自利利他之行，斷煩惱障與所知障，證二空真如，得菩提涅二轉之妙果。即入無住處涅而成大覺圓滿之極果。為大乘所被之機。

(四)不定種性（梵aniyataikatara -gotra ），又作不定性、三乘不定性，為具有二種或三種之無漏種子者。指由本有無漏種子之差別，而于前三乘之種性尚未決定其性之機類。分為四種：(1)菩薩聲聞二性不定（具有佛果、羅漢果等二種子者），(2)菩薩獨覺二性不定（具有佛果、闢支佛等二種子者），(3)聲聞獨覺二性不定（具有羅漢果、闢支佛等二種子者），(4)聲聞獨覺菩薩三性不定（具有羅漢果、闢支佛及佛果等三種子者）。

(五)無性（梵a -gotra ），又作無種性、無有出世功德種性、人天乘性，雖無三乘之無漏種子，然具有可成人天果之有漏種子。上記四種性稱為有般涅法，無性則稱無般涅法。此種性法爾不具無漏種子，唯具有漏之種子，故不起出世無漏之智，不能解脫生死，但以修習世間之善業，得人天之善果。即所謂無性闡提。

五性之中，定性聲聞、定性緣覺及無性三者，皆無佛種子，畢竟不成佛，故稱‘三無’。定性菩薩及不定性中之具有佛果者，系有佛種子而必定成佛，故稱‘二有’。法華經藥草譬喻品以三草二木配于五性之機類。大乘唯識家以五性各別為前提，立三乘真實、一乘方便之說，謂佛陀為聲聞及獨覺種性說二乘之法，為菩薩種性說大乘之法，又為誘引一類之不定種性，而方便唯說一乘法，其雖說一乘，實有二、三之別。﹝入楞伽經卷二、大乘入楞伽經卷二、解深密經卷二無自相性品、大乘莊嚴經論卷一、卷五、佛地經論卷二、大毗婆沙論卷六十八、卷一四四、佛性論卷一、瑜伽師地論卷二十一、卷五十二、成唯識論卷二、成唯識論掌中樞要卷上本、成唯識論述記卷一本、卷二末、大乘法苑義林章卷一末、法華經玄贊卷一﹞（參閱‘五姓’1107、‘五性成佛’1111）


