---
title: 波羅奈
source: deerpark.app
---

**來源：丁福保佛學大辭典**

<p>【地名】Vāraṇasi，又作波羅捺，波羅奈斯，婆羅痆斯，婆羅捺寫。國名。譯作江繞，因在恒河之流域故也。鹿野園在此中今為Benares。玄應音義二十一曰：「波羅痆斯，拏黠反，舊言波羅奈，或作波羅奈斯，又作婆羅捺寫。皆一也。」同二十三曰：「婆羅痆，女黠切，國名也。舊云波羅奈，譯云江繞城。」西域記六曰：「波羅痆（女黠反）斯國，舊曰波羅奈國，訛也。中印度境。」法華義疏四曰：「波羅捺，此云鹿林。又翻為繞河城，城有水遶。今謂波羅捺，是其通處，鹿林是其別處。」毘婆沙論一百八十三曰：「何故名婆羅痆斯？答：此是河。去其不遠造立王城，是故是城亦名婆羅痆斯。」十二遊經曰：「波羅奈，此云鹿野，一名諸佛國。」法華科註曰：「婆羅痆斯國都城東北有河，同名婆羅痆河，河東北十餘里，至鹿野伽藍，其側大林名施鹿林，亦鹿苑。」</p>
