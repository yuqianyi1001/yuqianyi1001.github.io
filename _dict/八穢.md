---
title: 八穢
source: deerpark.app
---

### 陳義孝佛學常見辭彙

出家人購置田宅、種植耕栽、貯聚穀栗、畜養奴婢、畜養群畜、藏積金銀錢寶、藏積象牙刻鏤等物、藏積銅鐵釜鑊以自燒煮。



### 丁福保佛學大辭典

【名數】一，置買田宅。謂比丘當依眾居止，勤修出世清淨無為之道。若私置田宅，以圖自足，是為不淨。二、種植根栽。比丘當勤修道業，於世間資生之事，不生貪著。若不為眾，私自種植田園，內妨行業。是為不淨。三、貯聚穀粟。謂比丘當乞食資身，清淨活命。若不為眾，私自藏貯穀粟米麥，是為不淨。四、畜養奴婢。謂比丘當閒居靜處，修攝其心，行安樂行。若不為眾，畜養奴婢，驅使作務，是為不淨。五、畜養群畜。謂比丘當持禁戒，慈心不殺。若畜牛馬等孳生之類，以污梵行，是為不淨。六、藏積金銀錢寶。謂比丘當以清雅為高，安貧樂道，身無長物。若貪積世間所重金銀資財等物，資生求利，計算出納，有乖道行，是為不淨。七、藏積象牙刻鏤等物。謂比丘當奉佛戒，志尚儉素，於諸玩好，心不貪戀，布衣草座，常懷知足。若貪世間稀有雕飾之物，是為不淨。八、藏積銅鐵釜鑊以自煮爨。謂比丘於眾居止，當於眾同餐，或乞食自活，勵精梵行，成就道業。若藏積釜鑊，以自煮爨，背眾而食，是為不淨。



### 佛光大辭典

謂比丘八種不合戒律之行為。即：(一)置買田宅，比丘當依眾居止，勤修出世清淨無為之道，若私置田宅，以圖自足，是為不淨。(二)種植根栽，比丘當勤修道業，于世間資生之事，不生貪著，若不為眾，私自種植田園，內妨行業，是為不淨。(三) 貯聚谷粟，比丘當乞食資身，清淨活命，若不為眾，私自貯藏谷粟米麥，是為不淨。 (四)畜養奴婢，比丘當閒居靜處，修攝其心，行安樂行，若不為眾，畜養奴婢，驅使作務，是為不淨。(五)畜養群畜，比丘當持禁戒，慈心不殺，若畜牛馬等類，以污梵行，是為不淨。(六)積藏金銀錢寶，比丘當以清雅為高，身無長物，若貪積世間所重之金銀錢財等物，資生求利，是為不淨。(七)積藏象牙刻鏤等物，比丘當奉佛戒，志尚儉素，于諸玩好，不生貪戀，布衣草座，常懷知足，若貪愛世間稀有雕飾之物，是為不淨。 (八)積藏銅鐵釜鑊以自煮爨，比丘于眾居止，當于眾同餐，或乞食自活，勵精梵行，成就道業，若積藏釜鑊，以自煮爨，是為不淨。


