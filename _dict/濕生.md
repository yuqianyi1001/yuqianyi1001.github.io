---
title: 濕生
source: deerpark.app
---

**來源：陳義孝佛學常見辭彙**

<p>依濕氣而生的動物，如蚊蠅是，是四生之一。</p>

**來源：法相辭典**

<p>★如四生中說。</p><p>★二解　俱舍論八卷十一頁雲：雲何濕生？謂有情類，生從濕氣，是名濕生。如蟲飛蛾蚊蚰蜒等。</p><p>★三解　集異門論九卷三頁雲：雲何濕生？答：若諸有情，展轉溫暖，展轉潤濕，展轉集聚；或依糞聚，或依注道，或依穢廁，或依腐肉，或依陳粥，或依叢草，或依稠林，或依草庵，或依葉窟，或依池沼，或依陂湖，或依江河，或依大海潤濕地等，方得出生。此復雲何？如蟋蟀飛蛾蚊虻蠓蚋麻生蟲等，及一類龍，一類妙翅，並一類人。復有所餘諸有情類，展轉溫暖。廣說乃至或依大海潤濕地等，方得生者；皆名濕生。</p>

**來源：三藏法數**

<p>濕生者，謂假濕而生也。賢愚經云：於過去世，有大國王，名曰善住。其頂上欻生一皰（皮教切），後轉轉大，便生童子，顏貌端正，即頂生王是也。又經律異相云：昔維耶離國，有梵志家，種一柰樹，生一榴節，節生一枝，去地七丈，杪生諸枝，形如偃蓋，即作棧（仕限切）閣登而視之，見偃蓋中，乃有池水，有一女兒在池水中是也。（梵語維耶離，華言廣嚴。梵語梵志，華言淨裔。）</p><p>濕生金翅鳥王，居樹西面，欲取龍時，即向樹西海取之，水開八百由旬。此鳥王惟能取卵、胎、濕生之龍，不能取化生龍也。</p><p>濕生龍，居樹西面，所居宮殿，皆七寶莊嚴。</p><p>謂別有一分下劣脩羅，生大海心，沉水穴口，旦遊虛空，暮歸水宿。此阿脩羅因濕氣而有，畜生趣所攝。</p><p>濕生者，從濕處而受生也。謂此類有情，因顛倒執著之惑，起翻覆亂想之業，惑業和合，故感此生之報，即含蠢蠕動之類是也。（翻覆即飛伏也。因違義背信，翻覆任情，遂感蠢蠕飛伏之類也。）</p>

**來源：丁福保佛學大辭典**

<p>【雜語】四生之一。如蚊蛇，依濕氣而生者。</p>
