---
title: 慈地比丘
source: deerpark.app
---
### 佛光大辭典

指慈（巴Mettiya  ）與地（巴Bhummajaka  ）二比丘，為佛陀之弟子。據五分律卷三載，慈、地二比丘為兄弟，福德極薄，分臥具、食物及差會時，常得粗惡者。偶若被差遣至好處，施家之長者知二比丘乃無清淨行之人，唯供養粗惡之食，二比丘遂生惡嗔之心，嗔怨為眾僧分臥具飲食之陀羅驃（梵Dravya  ，巴Dabba  ）尊者，乃前往其妹彌多羅（巴Mettiyā  ）比丘尼處，共謀誣告陀羅驃作非梵行波羅夷罪，即共至佛所，終證其為誹謗，彌多羅比丘尼受滅擯處分，二比丘則受種種呵責。此為十三僧殘法中之第八無根重罪謗他戒、第九假根謗戒、九十單墮法中之第十二嫌罵僧知事戒之結制緣由。上記之事蹟，五分律卷三及南傳犍度所載者，皆謂慈與地為兄弟二人；然雜阿含經卷三十八所記述者，則僅作‘慈地比丘’一人。﹝摩訶僧o律卷六、卷七、卷十四、四分律卷四、卷十二、十誦律卷四、卷十﹞



### 丁福保佛學大辭典

【人名】是六群比丘中第一惡者。於生生中與摩羅子常為怨惡。



