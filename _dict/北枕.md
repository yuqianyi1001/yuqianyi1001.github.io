---
title: 北枕
source: deerpark.app
---
### 佛光大辭典

即頭枕北方。佛陀臨入滅前，至北方拘屍那城沙羅雙樹間，頭朝北而入涅；或謂此系表如來預知日後佛教有止住北方之緣。﹝長阿含經卷三、涅經後分卷上﹞



### 丁福保佛學大辭典

【雜語】如來以滅後之佛教有止住於北方之緣，故臨滅至北方拘尸那城，於沙羅雙樹間北首而入涅槃。是北枕之起因也。長阿含經三曰：「爾時世尊，入拘尸那城，向本生處沙羅雙樹間，告阿難曰：汝為如來於雙樹間敷置床座，使頭北首而向西方，所以然者，吾法流布，當久住北方。對曰唯然。即敷座令北首。爾時世尊，自四牒僧伽梨，偃右脅，如師子王，累足而臥。」涅槃經後後分上曰：「爾時世尊，三反入諸禪定，三反示海眾已。於七寶床，右脅而臥，頭枕北方，足指南方，面向西方，後脊東方。（中略）於其中夜，入第四禪，寂然無聲。」



