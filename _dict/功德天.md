---
title: 功德天
source: deerpark.app
---
### 三藏法數

經云：如有女人，入於他舍，主即問言：汝字何等？答言：我身即是功德大天。又問：為何所作？答言：我所至處，能與種種金銀等寶。聞已懽喜，敬愛禮拜供養。此喻凡夫貪生，亦猶舍主貪愛財寶，而愛是女也。

此天涅槃經及陀羅尼集，名功德天；金光明經散脂品，名第一威德成就眾事大功德天。於過去金山照明如來所，種諸善根，故感福報，相貌殊勝，能令眾生福德成就，常居最勝園，名曰金幢。若說法者，隨其所須，供給無乏，以福資慧，成出世因，則果滿二嚴，依正殊勝也。（二嚴，即福、慧二種莊嚴也。依報即國土，正報即色身也。）



### 丁福保佛學大辭典

【天名】新譯曰吉祥天。舊譯曰功德天。見吉祥天女條。

參照：<a href="/dict/吉祥天女">吉祥天女</a>



