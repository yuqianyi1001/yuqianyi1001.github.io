---
title: 金鼠
source: deerpark.app
---

### 丁福保佛學大辭典

【故事】金色之鼠也。宋僧傳一（不空傳）曰：「天寶中，西蕃大石康三國，帥兵圍西涼府。詔空入。帝御於道場，空秉香爐，誦仁王密語二七徧。帝見神兵可五百員，在於殿庭。驚問空，空曰：毘沙門天王子，領兵救安西，請急設食發遣。四月二十日果奏云：二月十一日，城東北三十許里，雲霧間，見神兵長偉，鼓角喧鳴，山地崩震，蕃部驚潰。彼營壘中，有鼠金色，咋弓弩絃皆絕。城北門樓有光明天王怒視，蕃帥大奔。帝覽奏謝空，因勅諸道城樓置天王像，是其始也。」


