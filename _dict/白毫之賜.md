---
title: 白毫之賜
source: deerpark.app
---

### 丁福保佛學大辭典

【術語】僧受用之物曰白毫之賜。佛藏經下曰：「或有比丘，因以愛我法出家受戒。於此法中勤行精進，雖諸天神諸人不念但能一心勤行道者，終不念衣食所須，所以者何？如來福藏無量無盡。舍利弗！如來滅後，白毫相中百千億分，其中一分供養舍利及諸弟子。舍利弗！設使一切世間人皆共出家隨順法行，於白毫相百千億分不盡其一。舍利弗！如來如是無量福德若諸比丘所得飲食及所須物輒得皆足。」釋門正統三曰：「如來留白毫一分功德供養末世弟子。」



### 佛光大辭典

意指僧人受用之物。白毫，指世尊兩眉間之白毛；此相稱白毫相，為如來諸相中之最勝者。白毫之賜，謂如來滅度後，由于如來白毫相中一分之德，末世一切出家弟子能一心勤行道者，皆得以衣食有餘，受用不盡，故亦稱毫相一分。佛藏經卷下（大一五·八○二上）：‘但能一心勤行道者，終亦不念衣食所須。所以者何？如來福藏無量難盡。舍利弗！如來滅後，白毫相中百千億分，其中一分供養舍利及諸弟子。舍利弗！設使一切世間人皆共出家隨順法行，于白毫相百千億分不盡其一。舍利弗！如來如是無量福德，若諸比丘所得飲食及所須物，趣得皆足。’釋門正統卷三（d續一三○·三九一下）：‘如來留白毫一分功德供養末世弟子。’


