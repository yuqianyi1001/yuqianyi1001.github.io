---
title: 空見
source: deerpark.app
---

### 陳義孝佛學常見辭彙

１．撥無因果的邪見。２．執著於空的見解。



### 法相辭典

★瑜伽六十八卷三頁雲：若于諸行，觀彼遠離餘我我所；名為空見。



### 丁福保佛學大辭典

【術語】撥無因果之理之邪見。諸見中空見之過最重。又著於空法之見。無上依經上曰：「若有人執我見，如須彌山大，我不驚怖，亦不毀呰。增上慢人，執著空見，如一毛髮作十六分，我不許可。」楞伽經三曰：「我說寧取人見如須彌山，不起無所有增上慢空見。」止觀十上曰：「天竺諸見，空見最重。」止觀十下曰：「諸見之中，空能壞一切，一切不能壞空。」止觀四上曰：「當知邪僻空心，甚可怖畏。若墮此見，永淪長沒。尚不能得人天涅槃，何況大般涅槃耶？」止觀十下曰：「空心無畏，不存規矩，恣情縱欲。破正見威儀淨命，死皆當墮三惡道中。」參照空心條。

參照：<a href="/dict/空心">空心</a>



### 佛光大辭典

梵語śūnyatā-dṛṣṭi。指不承認三世因果之理，或執著于空法而全然否定諸法存在之妄見。據瑜伽師地論卷七載，空見有兩種，即：(一)外道之空見，諸外道不明因果有今世、後世等遲速之別，見行善者招感惡果，行惡者反得善果，便謂因果皆空，而無視于善惡業報之理。(二)教內之空見，即學佛者未明如來所說之甚深道理，聽聞般若等一切皆空之說，遂墮于諸法皆無之空見。執著空見之心，則起增上慢，違犯規矩，恣情縱欲，破壞正見、威儀、淨命等。故于無上依經卷上菩提品謂（大一六·四七一中）：‘若有人執我見，如須彌山大，我不驚怪，亦不毀瑁輝鏨下人執著空見，如一毛發作十六分，我不許可。’因諸見之中，空見之過最重，能壞一切，據摩訶止觀卷四上謂，若墮于此見，死後墮落三惡道，永劫沈淪。﹝顯揚聖教論卷十、大乘法苑義林章卷一本、瑜伽論記卷二、摩訶止觀卷十下﹞


