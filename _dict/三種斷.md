---
title: 三種斷
source: deerpark.app
---

**來源：法相辭典**

<p>★瑜伽八十七卷二十四頁雲：復次有三有性。為斷彼故；諸聖弟子，當勤修學。一、依過去為因有性。由此因緣，淨信舍家，趣于非家；深見過患，厭棄諸欲。二、依未來所生諸行為因有性。三、依現在未斷意樂雜染有性。為斷如是三種有性，故有三斷。謂無顧戀故，不欣樂故，斷離欲滅界集成故。</p>

**來源：丁福保佛學大辭典**

<p>【名數】斷法不再起之三種也：一、自性斷。智慧起時，煩惱暗障，自性應斷，故名自性斷。二、不生斷。得法空時，使三塗惡道苦果永不更生。故名不生斷。三、緣縛斷。但斷心中之惑，則於外塵之境不起貪瞋，於境雖緣，而不生染著，故名緣縛斷。出宗鏡錄七十六。</p><p>一、見所斷。聲聞初果之人名斷惑見理為見道。因斷三界八十八使之見惑而謂之見所斷。二、修行斷。聲聞之第二果第三果修真斷惑，名為修道。因斷三界十隨眠之惑而名為修所斷。三、非所斷。聲聞第四果，三界之煩惱皆已斷竟，得無漏果，更無可斷之惑，故云非所斷。出阿毘達磨品類足論三。</p>
