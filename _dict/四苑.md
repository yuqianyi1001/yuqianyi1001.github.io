---
title: 四苑
source: deerpark.app
---

**來源：丁福保佛學大辭典**

<p>【雜語】又作四園，忉利天之王，帝釋所居善見城外四面之庭苑也。一眾車苑，在東方，此苑中隨天之福力而現種種之車。二麤惡苑，在南方，舊作麤澀園。天欲戰時，隨其所應而現甲仗等。三雜林苑，在西方，諸天入中而所願皆同，共生勝喜。四喜林苑。舊云歡喜園。極妙之欲塵，殊類皆集，歷觀無厭。如是四苑，形皆正方，一一周千由繕那，中央各有一如意池，功德水充滿其中隨欲而現妙華，寶舟，妙鳥，一一奇麗，種種莊嚴。見婆沙論一百三十三，俱舍論十一。</p>

**來源：佛光大辭典**

<p>又稱四園。系指位于忉利天主帝釋天所居之善見城外四方之四庭苑，即： (一)眾車苑，在此苑中，可隨諸天之福力而變現種種車。(二)粗惡苑，舊稱粗澀園，諸天欲相戰時，可隨其所應而變現甲、仗等兵器。(三) 雜林苑，在此苑中，諸天入內而所願皆同，共生勝喜。(四)喜林苑，舊稱歡喜園，有極妙之欲塵，殊類會集而歷觀無厭。以上四苑，形皆正方，一一之週長達于一千由旬，中央各有一如意池，充滿功德水，其中可隨所欲而變現妙花、寶舟、妙鳥等，悉皆奇麗莊嚴。另據長阿含經卷二十忉利天品所列舉四苑之名略有出入，即缺上記之眾車苑，而代以畫樂苑，喜林苑則稱為大喜苑；四林苑之方位為畫樂位于善見堂南方，粗澀為東方，雜林為西方，大喜為北方。﹝大毗婆沙論卷一三三、俱舍論卷十一﹞</p>
