---
title: 五住地惑
source: deerpark.app
---

**來源：三藏法數**

﹝出華嚴經隨疏演義鈔﹞ 五住者，謂三界見惑為一住，三界思惑分為三住，根本無明為一住，共成五住也。由此五惑，能令眾生住著生死，故名住地也。（三界者，欲界、色界、無色界也。根本無明者，能生見、思二惑，故名根本也。） 〔一、一切見住地惑〕，一切見者，即三界分別見惑也。謂諸眾生，由意根對法塵，分別起諸邪見，住著三界，故名一切見住地惑。 〔二、欲愛住地惑〕，欲愛者，即欲界思惑也。謂諸眾生，由五根對五塵境，起貪愛心，而於欲界住著生死，故名欲愛住地惑。（五根者，眼根、耳根、鼻根、舌根、身根也。五塵者，色塵、聲塵、香塵、味塵、觸塵也。） 〔三、色愛住地惑〕，色愛者，即色界思惑也。謂諸眾生不了此惑，住著色界禪定，不能出離，故名色愛住地惑。 〔四、有愛住地惑〕，有愛者，即無色界思惑也。謂諸眾生不了此惑，住於禪定，不能出離，故名有愛住地惑。 〔五、無明住地惑〕，無明者，即根本無明惑也。謂聲聞、緣覺未了此惑，沉滯真空，即住方便土；大乘菩薩方能除斷，由餘惑未盡，住實報土。故名無明住地惑。（方便土者，謂修方便道，斷見、思惑，即聲聞、緣覺所居之土也。實報土者，稱實感報故也；謂菩薩斷惑相有未盡者，居此土也。）



### 丁福保佛學大辭典

【名數】又名五住地煩惱。見五住地條。

參照：<a href="/dict/五住地">五住地</a>



### 佛光大辭典

五種住地之惑。又作五住地煩惱。即見、思、無明之煩惱有見一處住地、欲愛住地、色愛住地、有愛住地、無明住地等五種區別，稱為五住地惑。出于勝N經。此五種惑為一切煩惱之所依所住，又能生煩惱，故稱住地。大乘義章卷五本釋之：(一)見一處住地，即身見等三界之見惑，入見道時，並斷于一處。(二)欲愛住地，即欲界煩惱中，除見、無明，而著于外之五欲（色、聲、香、味、觸）之煩惱。(三)色愛住地，即色界之煩惱中，除見、無明，舍外之五欲而著于一己色身之煩惱。(四)有愛住地，即無色界之煩惱中，除見、無明，舍離色貪而愛著己身之煩惱。(五)無明住地，即三界一切之無明。無明為癡之心，其體無慧明，是為一切煩惱之根本。

五住地惑中，唯識家主張前四種住地惑為煩惱障之種子，後一種為所知障之種子。天台宗則以見一處住地為見惑，第二、三、四為三界之思惑，總稱為界內見思之惑，二乘人斷之而出三界。第五之無明住地即界外之惑，就此立四十二品之別，經四十二位斷盡之，離二種生死，得證大涅。﹝菩薩瓔珞本業經卷下、成唯識論卷八、成唯識論述記卷九末、勝N經述記卷下、法華經玄義卷五上、法華文句記卷二下、天台四教儀集注卷下、大乘法苑義林章卷二末﹞


