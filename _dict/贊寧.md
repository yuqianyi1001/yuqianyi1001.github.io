---
title: 贊寧
source: deerpark.app
---
### 佛光大辭典

（919～1001）宋代學僧。浙江德清人，俗姓高。出家于杭州祥符寺，受具足戒後博涉三藏，尤精南山律，談論之間，辭辯宏放，挫他論鋒，時人以‘律虎’譽稱之。復旁通儒道二家之典籍，文辭頗善，聲譽日高，備受當世王侯名士仰敬。吳越錢弘m欽慕其德，任之為兩浙僧統，復賜以‘明義宗文大師’之號。其後宋太宗亦禮遇有加，太平興國三年（978） 賜以‘通慧大師’之號，並先後任以翰林史館編修、左街講經首座、西京教事、右街僧錄等職。鹹平四年入寂，世壽八十三。生平著作頗富，如宋高僧傳、鷲嶺聖賢錄、大宋僧史略、內典集、事鈔音義指歸、外學集等。﹝佛祖統紀卷四十四、釋氏稽古略卷四、律苑僧寶傳卷八﹞



### 丁福保佛學大辭典

【人名】佛祖歷代通載二十六曰：「沙門贊寧，隨錢王歸朝（指宋太祖時），姓高氏，其先渤海人。唐天祐中，生於吳興之德清金鵝別墅，出家杭之祥符，習南山律，著述毘尼，時人謂之律虎。文學日茂，聲望日隆。武肅諸王公族咸慕重之，署為兩浙僧統，賜號明義宗文。興國三年，太宗聞其名，召對滋福殿。延問彌日，改賜通惠，詔修大宋高僧傳三十卷，及詔撰三教聖賢事迹一百卷。初補左街講經首座，知西京教門事。咸平初，加右街僧錄。又著內典集一百五十卷，外學集四十九卷。內翰王禹偁作文集序，極其贊美云。至道二年示寂，葬龍井塢焉。」十國春秋拾遺曰：「近世釋子，多務吟詠，惟贊寧獨以著書立言，尊崇儒術。為佛事故，所著駁董仲舒繁露二篇，難王充論衡三篇，證蔡邕獨斷四篇，斥顏師古正俗七篇，非史通六篇，答雜斥諸史五篇折海潮論兼明錄二篇，抑春秋無賢臣論一篇。為王禹偁所激賞。」餘詳釋氏稽古略四。



