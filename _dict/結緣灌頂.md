---
title: 結緣灌頂
source: deerpark.app
---

### 丁福保佛學大辭典

【術語】謂一般俗人入灌頂壇，投華於諸尊而結緣也。當投華時，使以尊像為與我有宿緣之尊體而念之，結緣之名基於此。因名投華三摩耶。是二種灌頂之一。見灌頂條。

參照：<a href="/dict/灌頂">灌頂</a>



### 佛光大辭典

指為廣結佛緣而舉行之密教灌頂。又作投華三昧耶。乃三灌頂之一，五種三昧耶之第二。即不分是器非器、持戒破戒或無戒等，僅為結緣而引受者入灌頂壇，授一印一明，稱為結緣灌頂。其儀式頗簡單，即阿^梨先以覆面（遮目之淨帛）覆蓋受者之面，授印明，執印之端引入壇中，越過香象而趣大壇，于印端插一花，投于壇上所鋪之‘敷曼荼羅’上，依其花所著之尊，而得不同之佛。于是阿^梨除去受者之覆面，受者視其得佛之所在，次唱得佛之尊號，三度以瓶水灌受者之頂，後授予其所得佛之一印一明。受者依佛之加持力，不墮三惡趣，滅除一切罪障，得無量功德。唐玄宗天寶五年（746），不空三藏由師子國返還，未久，受詔入內，建壇為帝灌頂，為我國行此法之濫觴。﹝金剛頂經卷三、諸佛境界攝真實經卷一、不空I索神變真言經卷十五、金剛頂瑜伽中略出念誦經卷一、大日經疏卷四、宋高僧傳卷一﹞（參閱‘灌頂’6853）


