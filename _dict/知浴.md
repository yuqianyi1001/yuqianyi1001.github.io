---
title: 知浴
source: deerpark.app
---
### 佛光大辭典

又作浴司、浴主。為禪林西序六頭首之一。司掌浴室、浴灶及所用之柴薪等之職稱。敕修百丈清規卷四知浴條（大四八·一一三一中）：‘凡遇開浴，齋前掛開浴牌。（中略）鋪設浴室，掛手巾，出面盆、拖鞋、腳布。（中略）鳴鼓三下，浴聖桶內皆著少湯，燒香禮拜，想請聖浴。次第巡廓，鳴板三下，遍鳴鼓第一通僧眾入浴，第二通末頭首入浴，第三通行者入浴。此時住持方入，以屏風遮隔而浴。第四通人力入浴。監作行者知事居末浴，就彈壓之，並點視，令息灶中火及炭煤，水灑幹淨，有餘柴搬于遠處。其入浴資次，當刊揭浴室外。’知浴所居之處，稱知浴寮。隸屬知浴之下，供其使役之行者，稱浴頭行者。﹝禪苑清規卷四、僧堂清規卷五知浴條、禪林象器箋職位門﹞



### 丁福保佛學大辭典

【職位】禪林司浴室者。



