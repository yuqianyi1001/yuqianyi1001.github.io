---
title: 三種往生
source: deerpark.app
---
### 丁福保佛學大辭典

【名數】善導法事讚上，有難思議往生樂，雙林樹下往生樂，難思往生樂之言，日本見真取此言於教行信證中，如其次第配於第十一（即第十八願之證益）、第十九、第二十之三願，即由第十八願難思議之佛力得第十一願必至滅度難思議之益，是曰難思議往生，是為無量壽經一部之所詮，故又云大經往生。依第十九願修自力定散諸行者，如釋迦於拘尸那城雙林樹下入滅之化身佛，得生於極樂化土之利益，是名雙林樹下往生。是為觀無量壽經一部之所詮，又曰觀經往生。依第二十願捨餘行，專勵自力之念佛者，往生淨土，五百歲間胎藏於蓮華，不見聞三寶，是云難思往生，是為彌陀經一部之所詮，故又曰彌陀經往生。



