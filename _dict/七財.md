---
title: 七財
source: deerpark.app
---

### 法相辭典

★集異門論十六卷十三頁雲：七財者：雲何為七？一者、信財，二者、戒財，三者、慚財，四者、愧財，五者、聞財，六者、舍財，七者、慧財。雲何信財？答：如世尊說：芻當知；有聖弟子，于如來所，修植淨信，根生安住；不為沙門或婆羅門或天魔梵或餘世間如法引奪。是名信財。雲何戒財？答：如世尊說：芻當知；有聖弟子，離斷在命，離不與取，離欲邪行，離虛誑語。離飲諸酒；是名戒財。雲何慚財？答：如世尊說：有具慚者，于可慚羞惡不善法，有諸雜染，能感後有，有極熾然苦異熟果，能引後世生老死法；深起慚羞。是名慚財。雲何愧財？答：如世尊說：有住愧者，于可愧恥惡不善法，有諸雜染，能感後有，有極熾然苦異熟果，能引後世生老死法；深生愧恥。是名愧財。雲何聞財？答：如世尊說：芻當知；有聖弟子，多聞聞持，其聞積集。謂佛所說無上法要，初中後善，文義巧妙，純一圓滿，清白梵行。彼于如是無上法要，具足多聞，能持語義，極善通利，心無散亂，見善通達。是名聞財。雲何舍財？答：如世尊說：芻當知；有聖弟子，于為慳垢所纏眾中，能離慳垢。雖住居家；而心無著。能行惠舍，能舒手施。常樂棄舍，好設祠祀。惠舍具足。于行施時，平等分布。是名舍財。雲何慧財？答：如世尊說：芻當知；有聖弟子，能如實知此是苦聖諦，此是苦集聖諦，此是苦滅聖諦，此是趣苦滅道。是名慧財。



**來源：三藏法數**

﹝出十誦律并未曾有因緣經﹞ 財者，信等七種出世間之法財也。一切眾生行此七法，資成道果，故謂之財。 〔一、信財〕，信即信心。謂信能決定受持正法，以為成佛之資，故名信財。 〔二、進財〕，進即精進。謂未能見真諦理，而一心精進求出離道，以為成佛之資，故名進財。 〔三、戒財〕，戒即戒律。謂戒為解脫之本，能防身口意之非，止身口意之惡，以為成佛之資，故名戒財。 〔四、慚愧財〕，慚者，慚天。愧者，愧人。謂既能慚愧，則不造諸惡業，以為成佛之資，故名慚愧財。 〔五、聞財〕，聞為三慧之首，聞必能思，思必能修，謂若能聞佛聲教，則開發妙解，如說而行，以為成佛之資，故名聞財。（三慧者，聞慧、思慧、修慧也。） 〔六、捨財〕，捨即捨施。謂若能運平等心，無憎、無愛，身命資財，隨求給施，無所吝惜，以為成佛之資，故名捨財。 〔七、定慧財〕，定慧即止觀也。定則攝心不散，止諸妄念。慧則照了諸法，破諸邪見。以為成佛之資，故名定慧財。



### 丁福保佛學大辭典

【名數】見七法財、七聖財條。

參照：<a href="/dict/七法財">七法財</a>

參照：<a href="/dict/七聖財">七聖財</a>


