---
title: 善星
source: deerpark.app
---
### 佛光大辭典

梵名Sunakṣatra  ，巴利名Suna-kkhatta  。音譯作須那呵多、須那剎多羅。又作善宿。系釋尊為太子時所生之子。出家後，斷欲界之煩惱，發得第四禪定。後因親近惡友，退失所得之解脫，認為無涅之法，起否定因果之邪見，且對佛陀起惡心，以生身墮于無間地獄，故稱為闡提（即不成佛之意）比丘，又稱四禪比丘。法華玄贊卷一末（大三四·六七一下）：‘又經雲：“佛有三子，一、善星，二、優婆摩耶，三、羅侯。”故涅雲：“善星比丘，菩薩在家之子。”’﹝北本大般涅經卷三十三﹞



### 丁福保佛學大辭典

【傳說】是佛為太子時之子。出家讀誦十二部經，能斷欲界之煩惱，發得第四禪定，謂為真涅槃。然彼近惡友退失所得之解脫，以為無涅槃之法，起因果撥無之邪見，且向佛起惡心，生墮無間地獄，因之稱曰闡提比丘。闡提者，一闡提之略，不信之義，不成佛之義也，又稱曰四禪比丘。涅槃經三十三曰：「善星比丘！是佛菩薩時子，出家之後受持讀誦分別解說十二部經。壞欲界結，獲得四禪。（中略）善星比丘雖復讀誦十二部經獲得四禪，乃至不解一偈一句一字之義，親近惡友，退失四禪。失四禪已，生惡邪見。作如是言：無佛無法，無有涅槃。（中略）善男子！汝若不信如是事者，善星比丘今者在尼連禪河，可共往問。爾時如來即與迦葉往善星所，善星比丘遙見如來，見已，即生惡邪之心。以惡心故，生身陷入墮阿鼻地獄。（中略）以其宣說無因無果，無有作業。爾乃記彼永斷善根，是一闡提廁下之人，地獄劫住。」楞嚴經八曰：「善星妄說一切法空，生身陷入阿鼻地獄。」法華玄贊一曰：「又經云：佛有三子：一善星，二優婆摩耶，三羅睺。故涅槃云：善星比丘菩薩在家之子。」



