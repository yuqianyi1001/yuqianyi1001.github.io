---
title: 五種法界
source: deerpark.app
---

### 丁福保佛學大辭典

【名數】又華嚴家就所入之法界立五門：一有為法界，是前之事法界也。二無為法界，是前之理法界也。三亦有為亦無為法界，是前之事理無礙法界也。四非有為非無為法界，是亦事理無礙法界也。以事即理，則非有為，理即事，則非無為故也。五無障礙法界，是前之事事無礙法界也。已上五法界就有為無為之二分別四句，更加該收四句之一門為五門。見探玄記十八，大疏鈔六十。


