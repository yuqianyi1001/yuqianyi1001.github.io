---
title: 津送
source: deerpark.app
---

**來源：丁福保佛學大辭典**

<p>【儀式】禪家送亡者曰津送。有二義：一，本為送生人之語，送人至津而止，今準生人而送亡者也。一，人之去，譬如舟之發津，而人送之也。勅修清規尊宿遷化曰：「但舉無常偈，同亡僧津送。」送其生人之例證，如傳燈錄會通傳曰：「帝厚其所賜，勅有司津送。」禪林寶訓曰：「迎待連日，厚禮津送。」印度之俗，運死者於河津，使足浸於水，後於河邊闍毘，有流遺骨於水之禮。尼波羅國於未全死之前，有送之於河津之習，此蓋為引導而同時津送也。津送之義，或基於此習俗。</p>

**來源：佛光大辭典**

<p>津，即渡口。禪家稱送葬為津送。含有二義，本乃送人至津而止之謂，後則用于送亡者。蓋以印度人之習俗，運死者至河津，使足浸于水，後于河邊荼毗，或流遺骨于河水之中。又因人之逝，猶如舟之發津而人送之。禪苑清規卷七之亡僧條（d續一一一·四五六下）：‘集眾念誦。是夜，法事誦戒回向，來日早晨或齋後津送。’此外，送生人至津渡亦稱津送。</p>
