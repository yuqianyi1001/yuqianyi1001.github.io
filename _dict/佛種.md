---
title: 佛種
source: deerpark.app
---

**來源：陳義孝佛學常見辭彙**

<p>能生佛果的種子，如菩薩發菩提心修六度萬行是。</p>

**來源：丁福保佛學大辭典**

<p>【術語】生佛果之種子也。菩薩之所行名佛種。舊華嚴經三十二曰：「下佛種子於眾生田，生正覺芽。」法華經方便品曰：「佛種從緣生，是故說一乘。」探玄記十一曰：「菩薩所行名為佛種。」維摩經佛道品曰：「以要言之，六十二見及一切煩惱皆是佛種。」同註：「肇曰：塵勞眾生即成佛道，更無異人之成佛，故是佛種也。」</p>

**來源：佛光大辭典**

<p>(一)梵語buddha-vaṃśa，巴利語buddha-vaṃsa。佛之種族、佛之系統。印度婆羅門教徒說四姓差別，以誇示其出身與系統；然佛弟子則皆由同一佛法而生，不問其種姓、家系，悉稱佛子，其動機在喝破佛弟子之自覺。廣義言之，凡信佛法者，皆稱佛子；就系統之義而言，亦稱為佛種、釋種子。﹝長阿含卷六小緣經、大乘入楞伽經卷五、法華經卷二譬喻品、究竟一乘寶性論卷三如來藏品、佛性論卷二、大乘莊嚴經論卷七﹞</p><p>(二)指成佛之種子。即佛性，為得佛果之因。因有四種：(一)眾生本來具足之佛性，即緣起之理、中道之理、諸法性空之理等。(二)煩惱，維摩經卷中謂煩惱之外別無菩提，故一切錯誤之見解及煩惱，均是佛種。(三)菩提心，無菩提心之因，即不得佛果。(四)稱名或聞名，依此因則能成佛。﹝法華經卷一方便品、華手經卷二發心品、思益梵天所問經卷一‘四法品’、法華文句（會本）卷十二、華嚴經探玄記卷十一﹞</p>
