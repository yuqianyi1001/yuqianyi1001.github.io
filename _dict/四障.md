---
title: 四障
source: deerpark.app
---

**來源：陳義孝佛學常見辭彙**

<p>惑障、業障、報障、見障。惑障就是貪瞋痴慢疑等之思惑；業障就是身口意三業所造成之惡業；報障就是三惡趣所受之苦報；見障就是各種顛倒執著與邪見。</p>

**來源：三藏法數**

<p>﹝出海意菩薩所問淨印法門經﹞ 〔一、惑障〕，謂諸眾生由貪欲瞋恚愚癡等惑，根性昏鈍，障蔽正道，是名惑障。 〔二、業障〕，謂諸眾生由貪瞋癡等惑，於諸善法不能勤行，而隨身口意造作惡業，障蔽正道，是名業障。 〔三、報障〕，報即果報。謂諸眾生由煩惱惑業為因，而感地獄畜生餓鬼諸趣之報，不聞正道，是名報障。 〔四、見障〕，謂諸眾生由不聞正法，起諸邪見，隨逐魔事，失菩提心，是名見障。（梵語菩提，華言道。）</p>

**來源：丁福保佛學大辭典**

<p>【名數】有四種之生死，障害如來法身之功德，故名四障。佛性論二曰：「聲聞、緣覺、大力菩薩，住無漏界，有四種怨障，不得如來法身四德。」見生死條。</p><p>參照：<a href="/dict/生死">生死</a></p><p>一惑障，貪欲瞋恚愚痴等之思惑也，能障蔽正道。二業障，身口意所造之惡業也，能障蔽正道。三報障，三惡趣之苦報也，能障蔽正道。四見障，諸邪見也，能障蔽正道。見海意菩薩所問淨印法門經。</p>

**來源：佛光大辭典**

<p>(一)梵語caturtha-āvaraṇa。又作四惑障、四人有障。根據究竟一乘寶性論之梵文，四種障礙之梵語為 dharma-pratigha（違背法）、ātma-darśana（我見）、saṃsāra-duḥkha-bhīrutva（怖畏生死之苦）、sattva-arthaṃ nirapekṣatā（無關心于有情之利益）。據佛性論卷二載，一闡提、外道、聲聞、緣覺等四種人，各有障礙，而不能證菩提。即：(一)闡提不信障，又作謗大乘法一闡提障、闡提障。謂一闡提之人不信善惡因果，誹謗四諦、三寶。(二)外道著我障，又作橫計身中有我諸外道障、外道障。謂外道凡夫起我見之執，妄計有實我。(三)聲聞畏苦障，又作怖畏世間諸苦聲聞人障、聲聞障。謂聲聞厭畏世間生死之苦，唯樂求速入涅。(四)緣覺舍心障，又作獨覺舍悲障、背舍利益一切眾生舍大悲心闢支佛障、緣覺障。謂緣覺舍大悲、利他之心，而獨入無餘涅。故知一闡提、外道、聲聞、緣覺分別受上述四障覆蔽，而不見如來之法性，故不能證入無上菩提；而菩薩若斷除四障，則可成就常、樂、我、淨四德。﹝無上依經卷上菩提品、大乘法苑義林章卷一末﹞</p><p>(二)指障蔽正道之四障。據海意菩薩所問淨印法門經卷十一所舉，即：(一)惑障，謂眾生由貪欲、嗔恚、愚癡等惑，使根性昏鈍而障蔽正道。(二)業障，謂眾生于諸善法不能勤行，而隨身口意造作惡業，障蔽正道。(三)報障，謂眾生由煩惱惑業為因，而招感地獄、畜生，餓鬼諸趣之果報，不能聞正道。(四)見障，謂眾生因不聞正法，起諸邪見而隨逐魔事，失菩提心。﹝大明三藏法數卷十八﹞</p><p>(三)指勝思惟梵天所問經論卷一所載，使大乘心散亂之四障。即：(一)乘障，墮小乘心，而無法于大乘中，心不散亂。(二)教化眾生障，謂闢支佛唯執著于自身三昧樂行，此乃成為教化眾生之障。(三)聚集佛法滿足功德障，謂厭足于求佛法，而使聚集佛法滿足功德之心散亂。(四)畢竟聚集一切佛法障，謂不能如所聞法廣為他人宣說，並正念觀察，故無法以正覺知畢竟聚集一切佛法。</p>
