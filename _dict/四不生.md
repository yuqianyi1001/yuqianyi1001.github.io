---
title: 四不生
source: deerpark.app
---

### 陳義孝佛學常見辭彙

不自生、不他生、不共生、不無因生。不自生是法不由自因生；不他生是法不由他因生；不共生是法不由自他之共因生；不無因生是法不由無因而生。



### 三藏法數

﹝出中論﹞ 龍樹菩薩造中觀論云：因諸外道，計一切法，或從自生，或從他生，或從自他共生，或從無因生，故說偈破云：諸法不自生，亦不從他生，不共不無因，是故知無生。 〔一、不自生〕，自即六根。謂根塵相對，則有一念心起，若無所對六塵，則一念之心畢竟不生，故名不自生。（六根者，眼根、耳根、鼻根、舌根、身根、意根也。六塵者，色塵、聲塵、香塵、味塵、觸塵、法塵也。） 〔二、不他生〕，他即六塵。謂雖有六塵，若無六根相對，則一念之心，亦畢竟不生，故名不他生。 〔三、不共生〕，謂六根六塵和合名之為共。前云不自生，則是根不能生；又云不他生，則是塵不能生。根塵各各既不能生，根塵相共又焉得生，故名不共生。 〔四、不無因生〕，謂不因根塵而生也。既離根塵，則一念心，無有生處，故名不無因生。



### 丁福保佛學大辭典

【名數】一自不生，二他不生，三俱不生，四無不生。此為四句推撿。見四句條。

參照：<a href="/dict/四句">四句</a>

【名數】一、不自生，法者不由自因生也。二、不他生，法者不由他因生也。三、不共生，法者不由自他之共因生也。四、不無因生，法者不由無因生也。中觀論偈曰：「諸法不自生，是不從他生，不共不無因，是故知無生。」



### 佛光大辭典

乃龍樹于中觀論中所立四種不生之句，以彰顯‘諸法無生’之義。一般之見解，多謂一切諸法之生，不外于自生、他生、共生與無因生四種，龍樹乃立此四句以破斥之。即：(一)不自生，謂一切萬法不以自己為因而生成。(二)不他生，謂一切萬法不以他因而生成。(三)不共生，謂一切萬法不以自他為共因而生成。(四)不無因生，謂一切萬法不以無因而生成。中觀論卷一之偈（大三○·二中）：‘諸法不自生，亦不從他生；不共不無因，是故知無生。’﹝中觀論疏卷五、大乘中觀釋論卷一﹞


