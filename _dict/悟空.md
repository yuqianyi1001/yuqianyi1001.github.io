---
title: 悟空
source: deerpark.app
---

**來源：丁福保佛學大辭典**

<p>【人名】唐京兆雲陽陝西省西安府涇陽縣人。俗姓車氏。名法界。悟空其字。後魏拓跋氏之胤裔。天寶九年，罽賓大首領薩波達幹與三藏舍利越魔來求和，朝廷遣中使張韜光等四十餘人，師時授左衛，與其行焉。取道安西，經歷諸國，至罽賓東都城乾陀羅國。張韜光等既畢使命，將歸。師病不能隨，仍留彼國，後疾漸痊，遂投三藏舍利越魔落髮，號達摩馱都（譯云法界）。貞元五年，隨中使段明秀歸國，進佛舍利及所譯經。奉勅正度，賜名悟空。後不知所終。勅使翻經三部十一卷，編入貞元錄。圓照錄其行狀。見大唐貞元新譯十地等經記，宋高僧傳等。</p>

**來源：佛光大辭典**

<p>（731～？）唐代譯經僧。京兆雲陽（陝西徑陽）人，俗姓車。名法界，字悟空，為北魏拓跋之遠裔。天寶九年（750），Y賓國遣大首領薩波達幹與三藏舍利越摩來求和，翌年朝廷遣中使張韜光等四十餘人與會，時授師左衛，加入其行。取道安西，經歷諸國，至Y賓東都城健陀羅國。張韜光等既畢使命，將歸，師病不能隨，仍留彼國，後疾漸痊，遂投三藏舍利越摩落發，法號達摩馱都（法界之意），時年二十七。二十九歲，于迦濕彌羅國受具足戒，留蒙L寺，習根本律儀，兼學梵語，並巡禮諸佛寺，歷遊凡四年。後南遊至中天竺，禮迦毗羅伐@睹城佛降生處塔，拜摩竭陀國菩提道場成佛處塔，于菩提寺度夏安居。次瞻禮拘屍那城娑羅雙林入涅處塔等，後住那爛陀寺。廣德三年（765）請歸國，唐室許之，遂攜梵本十地經、回向輪經、十力經，及佛牙舍利，取北路而歸。所經諸國皆有羈留，途中遇勿提提犀魚、屍羅達摩等而譯出十力經一卷、十地經、回向輪經。于貞元五年（789）九月，隨中使段明秀歸國，進佛舍利及所譯經，奉敕正度，賜名悟空。後返雲陽祭二親墓，不知所終。敕翻經三部十一卷，編入貞元新定釋教目錄。圓照錄其行狀，見大唐貞元新譯十地等經記（今收于大正藏第十七冊）。﹝宋高僧傳卷三、貞元新定釋教目錄卷十七﹞</p>
