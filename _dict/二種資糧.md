---
title: 二種資糧
source: deerpark.app
---
### 佛光大辭典

即福德、智德二者。以此二德為資益己身之糧，得證佛果，故稱資糧。(一)福德資糧者，謂布施、持戒等之善根功德，即六度中之前五度。(二)智德資糧者，謂修習正觀而勤求妙智者，如第六度即是。﹝大明三藏法數卷七﹞



### 三藏法數

﹝出寶積經﹞ 資即資助，糧即糧食。如人欲涉遠道，必假糧食，以為資助。蓋譬菩薩修行欲證佛果，必藉福智二法，以為資助，故名資糧也。 〔一、福德資糧〕，謂布施、持戒等所作善因，乃至具足修習一切佛法，是名福德資糧。 〔二、智德資糧〕，謂修習正觀，心無雜亂，勤求妙智，無暫休息，乃至具足修習一切佛法，是名智德資糧。



### 法相辭典

★資糧有二種。一、福德資糧，二、智慧資糧。謂施等三波羅蜜多，是福德資糧。第六般若波羅蜜多，是智慧資糧。精進波羅蜜多，二資糧攝。何以故？若為智慧而行精進；是智慧資糧。若為福德而行精進；是福德資糧。如是靜慮波羅蜜多亦通二種。若緣無量而修靜慮。是福德資糧。餘是智慧資糧。無性釋六卷二十頁雲：謂施等三波羅蜜多名福資糧。第六般若波羅蜜多名智資糧。精進俱修故通二種。靜慮亦爾。若緣無量屬福資糧。其餘屬智。福智積集故名資糧。



### 陳義孝佛學常見辭彙

福德資糧和智德資糧。福德資糧是布施持戒等之善根功德，亦即六度中之前五度；智德資糧是由修習正觀所得的妙智，亦即六度中之最後一度。



### 丁福保佛學大辭典

【名數】寶積經所說。一福德資糧，布施持戒等之善根功德即六度中之前五度也。二智德資糧，修習正觀而勤求妙智也。即第六度。見三藏法數七。

【名數】二種莊嚴之異名。福德與智德也。以此二德為資糧而證佛果也。見寶積經十二。



