---
title: 不動地
source: deerpark.app
---

### 陳義孝佛學常見辭彙

十地之一。見十地條。



### 法相辭典

★瑜伽四十八卷十八頁雲：于此地中，舍先所有有加行有功用道，其心升上無加行無功用任運而轉不動勝道；是故此地，名不動地。即由此義，當知說名無加行無功用無相住。如無加行無功用無相住中，廣說其相。

★二解　瑜伽七十八卷三頁雲：由于無相，得無功用。于諸相中，不為現行煩惱所動。是故第八、名不動地。

★三解　顯揚三卷二頁雲：八、不動地。謂諸菩薩、住此地中，先善修治第七地故；超過一切聲聞獨覺地，證得極淨微妙解脫解脫智見蘊。解脫一切相自在障故；得無功用任運相續道之所依止。是故此地，名為不動。

★四解　攝論三卷二頁雲：何故八地說名不動？由一切相、有功用行、不能動故。世親釋七卷十七頁雲：何故八地名為不動？由此地中、所有諸相及一切行，皆不能動。無性釋七卷二十頁雲：言不動者，謂一切相及一切行，皆悉不能動彼心故。第七地中，雖一切相、所不能動，不現行故；然不自在任運而轉。有加行故。第八地中，任運而轉。不作加行，無功用故。是名七八二地差別。

★五解　成唯識論九卷十三頁雲：八、不動地，無分別智，任運相續；相用煩惱，不能動故。



### 三藏法數

謂真如之理既盡其際，全得其體，則真常凝靜，無能動搖。經云：一真如心，名不動地。



### 丁福保佛學大辭典

【術語】十地之第八。


