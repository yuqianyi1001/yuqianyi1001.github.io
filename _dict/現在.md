---
title: 現在
source: deerpark.app
---

**來源：法相辭典**

<p>★瑜伽五十六卷四頁雲：問：何義、幾蘊、是現在。答：已受用因義、及未受用果義。一切是現在。</p><p>★二解顯揚五卷十六頁雲：問:何義、幾種、是現在？答：因已受用盡，果未受用盡義故。一切少分、是現在。</p><p>★三解雜集論三卷十五頁雲：雲何現在？幾是現在？為何義故，觀現在耶？謂自相已生未滅故，因果受用未受用故，染淨現前故，能顯過去未來相故，作用現前故；是現在義。因果受用未受用者：謂因已滅故；果猶有故。能顯過去未來相者？謂現在世、是能施設去來世相。所以者何？依止現在，假立去來故。約當得位，假立未來。約曾得位，假立過去。作用現前者：謂眼等法、正為識等所依等事故。一切一分是現在。為舍執著流轉我故，觀察現在。</p>

**來源：丁福保佛學大辭典**

<p>【術語】其事物正呈作用之位也。現今存在之義。俱舍論二十曰：「有作用時，名為現在。」</p>
