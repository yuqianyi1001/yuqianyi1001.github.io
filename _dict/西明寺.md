---
title: 西明寺
source: deerpark.app
---
### 佛光大辭典

(一)位于陝西長安縣。系唐高宗敕令創建，顯慶三年（658）六月落成。寺廣三百五十步，週圍長數裡，寺地原系延康坊職王之故宅。據傳本寺乃仿印度o洹精舍之規模而造，結構雄偉，古今罕有其匹。有青槐列其外，綠水亙其間，廓殿樓台聳入雲霄，金鋪藻棟炫人眼目，凡十院，屋四千餘間。若就道宣之戒壇圖經所載o洹精舍之規模而言，總計有六十四院；本寺亦如法配置六十四院。據大慈恩寺三藏法師傳卷十所敘本寺之構造情況，知所傳o洹精舍之規模大略不虛。寺成之後，即詔命道宣為上座，神泰為寺主，懷素為維那，建齋度僧。又請玄奘居此寺，對之禮敬有加。麟德二年（665）二月鑄洪鐘，重約萬斤，並刻有銘文以志之。代宗永泰元年（765）九月，在本寺及資聖寺設百座之仁王道場，請百位法師講仁王經，請百位大德轉密嚴經。德宗時亦曾于本寺設無遮大會、點萬燈、轉仁王般若等經。古來名僧碩學在此掛錫者甚多，如道世、圓測、慧琳、靜元、惠安等，日本空海、圓載等入唐，亦曾住于本寺。﹝o園寺圖經、集古今佛道論衡卷四、續高僧傳卷四、卷二十、開元釋教錄卷八、古今圖書集成職方典第五○五﹞

(二)位于日本京都市右京區尾町。山號尾山。屬高野山真言宗。為‘三尾’之一。日本天長九年（832），空海弟子智泉所開創，時稱平等心院。荒廢之後，由明忍律師復興，現存之建築，乃德川綱吉之母桂昌院尼所獻建。系一以楓葉聞名之名勝區。

(三)位于滋賀縣犬上郡甲良町。別名池寺本坊。屬日本天台宗。為日本仁明天皇敕願所建之大伽藍，後遭兵火燒毀。有本堂、三重塔、二天門，為鐮倉時代之建築。寺中有十二天圖十二幅，藥師如來立像與二天王、不動明王、二童子，及清涼寺式之釋迦佛（鐮倉時代之作品）等佛像。



### 丁福保佛學大辭典

【寺名】唐高宗時於長安立之。佛祖統紀五十三曰：「唐高宗勅建西明寺大殿十三所。」稽古略三曰：「戊午顯慶三年，六月十二日，帝創西明寺成。十三日帝出繡像長幡，送寺安奉。（中略）七月，詔迎玄奘法師入居西明寺。」



