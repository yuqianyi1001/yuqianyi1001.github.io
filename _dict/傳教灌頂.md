---
title: 傳教灌頂
source: deerpark.app
---

### 丁福保佛學大辭典

【術語】又名傳法灌頂，受職灌頂。傳受秘密之事法，而紹阿闍梨位之灌頂也。演密鈔四曰：「灌頂之言有二種別：一傳教灌頂，二結緣灌頂。（中略）二者傳教灌頂，從初發心求阿闍梨。為欲紹襲阿闍梨位故，師許可已。為造立漫荼羅具足儀軌而與灌頂，得灌頂已，堪紹師位，故名得傳教灌頂，名阿闍梨也。」


