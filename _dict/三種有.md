---
title: 三種有
source: deerpark.app
---

**來源：陳義孝佛學常見辭彙**

<p>相待有、假名有、法有。有是有名或有實的意思，相待有之待是對待之義，如對於長而有短，對於短而有長，對於境而有心，對於心而有境是；假名有之假是虛假不實之義，如假四大之和合名為瓶，假五蘊之和合名為人，即是有假名而無實體的意思；法有者，精神與物質方面的一切事物，都是由因緣和合而生，既由緣生便無自性，雖無自性，但不像兔角龜毛那樣只有名而無實。</p>

**來源：法相辭典**

<p>★瑜伽一百卷十二頁雲：謂若略說，有三種有。一者、實有。二者、假有。三者、勝義有。如彼廣釋。</p><p>★二解　大毗婆沙論九卷五頁雲：有說三種。一、相待有。謂如是事，待此故有，待彼故無。二、和合有。謂如是事，在此處有，在彼處無。三、時分有。謂如是事，此時分有，彼時分無。</p>

**來源：三藏法數**

<p>﹝出大智度論﹞ 〔一、相待有〕，待即對待之義。謂如長短、彼此等，實無長短，亦無彼此；以相待故，乃有長短等名。是則長因短有，短因長有。彼亦因此，此亦因彼。東西南北，皆亦如是，故名相待有。 〔二、假名有〕，假即虛假不實也。謂如[疊*毛]因毛縷而成，若無毛縷，[疊*毛]則何有？是知毛縷因緣和合，假名為[疊*毛]。一切眾生四大和合，假名為身，亦復如是。故曰假名有。（四大者，地大、水大、火大、風大也。） 〔三、法有〕，謂一切諸法，皆從因緣而生；緣合則成，緣散則滅，本無自性。雖無自性，非如兔角龜毛，有名無實，故名法有。</p>

**來源：丁福保佛學大辭典**

<p>【名數】有名有實謂為有。有有三種：一、相待有，待者對待之義。如對於長而有短，對於短而有長，對於境而有心，對於心而有境者。二、假名有，假者虛假不實之義。如假四大之和合，名為瓶，假五蘊之和合名為人，有假名而無實體者。三、法有，色心之諸法由因緣而生者。是雖無自性，然非如兔龜角毛有名無實者，故名為法有。說見智度論十二。</p>

**來源：佛光大辭典**

<p>有，‘存在’之義。三種有，指三種存在之法，即：(一)相待有，如對長而有短，對短而有長；對境有心，對心有境；又如輕重、彼此、大小、高低等亦如是。(二)假名有，假多數集合為一物，如假四大和合為人，有假名而無實體；又如山林、毛疊等亦如是。(三)法有，一切法由因緣而生，雖無自性，然亦非如兔角龜毛之有名無實，故稱為法有。﹝大智度論卷十二、大明三藏法數卷十三﹞</p>
