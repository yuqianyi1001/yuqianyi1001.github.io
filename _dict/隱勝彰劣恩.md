---
title: 隱勝彰劣恩
source: deerpark.app
---
### 三藏法數

謂如來為大乘、小乘之機，而起勝應、劣應之用。如說華嚴，則為普賢等諸大菩薩，示現實報勝應之身。有十蓮華藏世界海微塵數微妙相好，無盡勝德。若說三乘之教，則隱勝妙之相，但彰三十二相劣應之身。二乘及小教菩薩，方蒙利益也。法華經云：脫珍御服，著弊垢衣，執除糞器，往到子所，是為隱勝彰劣恩。（三乘者，聲聞乘、緣覺乘、菩薩乘也。三十二相者，足下安平相、千輻輪相、手指纖長相、手足柔軟相、手足縵網相、足跟滿足相、足趺高好相、[月*耑]如鹿王相、手過膝相、馬陰藏相、身縱廣相、毛孔生青色相、身毛上靡相、身金色相、身光面各一丈相、皮膚細滑相、七處平滿相、兩腋滿相、身如師子相、身端直相、肩圓滿相、四十齒相、齒白齊密相、四牙白淨相、頰車如師子相、咽中津液得上味相、廣長舌相、梵音深遠相、眼色如金精相、眼睫如牛王相、眉間白毫相、頂肉髻成相也。小教菩薩者，即小始終頓圓五教中，小教之菩薩也。）



### 丁福保佛學大辭典

【術語】見十恩條。

參照：<a href="/dict/十恩">十恩</a>



