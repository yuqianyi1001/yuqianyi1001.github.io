---
title: 聖語
source: deerpark.app
---
### 佛光大辭典

梵語āryabhāsa。又作聖言。(一)古印度之語言，為中天竺之正音。大毗婆沙論卷七十九（大二七·四一○上）：‘世尊有時為四天王，先以聖語說四聖諦。四天王中，二能領解，二不領解。世尊憐愍饒益彼故，以南印度邊國俗語（舊婆沙作毗陀羅語）說四聖諦，謂C泥、迷泥、蹋部達、部二天王中，一能領解，一不領解。世尊憐愍饒益彼故，復以一種篾戾車語（舊婆沙作彌離車語）說四聖諦，謂摩奢、睹奢、僧攝、摩薩縛怛毗刺遲。時四天王皆得領解。’

故知佛陀以聖語說四諦，系對四天王之一時隨說，非為佛之常語。佛以當時摩竭陀國之俗語為佛語，此語之經文，今已不可得。佛另以南方阿利耶語講說之經文，流傳于錫蘭島，即今之巴利語。故暹羅國之佛教徒，稱巴利之佛語為‘摩呼’。佛于諸律中曾呵責使用聖語者，如四分律卷五十二載（大二二·九五五上）：‘時有比丘，字勇猛，婆羅門出家，往世尊所（中略）白世尊言：“大德！此諸此丘，眾姓出家，名字亦異，破佛經義，願世尊聽我等以世間好言論修理佛經。”佛言：“汝等癡人！此乃是毀損，以外道言論而欲雜糅佛經。”佛言：“聽隨國俗言音所解，誦習佛經。”’﹝五分律卷二十六、十誦律卷三十八﹞

(二)聖者所說之語。



### 丁福保佛學大辭典

【術語】Āryabhāṣa，又曰聖言。即梵語所謂三尸克利德婆羅門之經語，為中天竺之正音。俱舍論十一曰：「一切天眾皆作聖語，謂彼言詞同中印度。」毘婆沙論七十九曰：「世尊有時為四天王，先以聖語說四聖諦。四天王中二能領解，二不領解。世尊憐愍饒益彼故，以南印度邊國俗語（舊婆沙作毘陀羅語）說四聖諦。謂瑿泥、迷泥、蹋部達、喋部，二天王中一能領解，一不領解。世尊憐愍饒益彼故，復以一種篾戾車語（舊婆沙作彌離車語）說四聖諦。謂摩奢、覩奢、僧攝、摩薩縛怛毘剌遲，時四天王皆以領解。」然以聖語說四諦，為對於四天王之一時隨說，非為佛之常語。佛以當時摩竭陀國之俗語為佛語，此語之經文，今不可得。南方阿利耶語之方言經文，傳於錫蘭島，是即今之巴利語也。因而暹羅國之佛徒，指巴利之佛語，稱為摩呼。而佛於諸律中呵責用聖語者。四分律五十二曰：「時有比丘，字勇猛，婆羅門出家。往世尊所，白世尊言：大德！此諸比丘，眾姓出家，名字亦異。破佛經義，願世尊，聽我等以世間好言論修理佛經。佛言：汝等痴人，此乃是毀損，以外道言論而欲雜糅佛經。佛言：聽隨國俗言音所解，誦習佛經。」五分律二十六曰：「有婆羅門兄弟二人，誦闡陀Chandas鞞陀書。後於正法出家，聞諸比丘誦經不正，譏呵言：諸大德久出家而不知男女語一語多語，現在過去未來語，長短音輕重音，乃作如此誦讀佛經。比丘聞羞恥。二比丘往至佛所，具以白佛。佛言：聽隨國音讀誦，但不得違失佛意。不聽以佛語作外書語，犯者偷蘭遮。」十誦律三十八曰：「佛在舍衛國，有二婆羅門：一名瞿婆，二名夜婆，於佛法中得信出家。本誦外道四圍陀書。出家己，以是音聲誦佛經。時一人死，一人獨在。所誦佛經忘不通利，更求伴不得，心愁不樂。是事白佛，佛言：從今以外書音聲誦佛經者突吉羅。」



