---
title: 念天
source: deerpark.app
---
### 佛光大辭典

梵語devānusmṛti，巴利語 devānussati。為十念之第六，或六念之第六。指專精系念諸天之富樂，並修布施、持戒等善業，令身口意清淨而不作穢業，以感得殊勝之天  人身。增一阿含經卷二廣演品（大二·五五五下）：‘世尊告曰：“若有比丘正身正意，結跏趺坐，系念在前，無有他想。專精念天，身口意淨，不造穢行。行戒成身，身放光明，無所不照。（中略）常當思惟不離天念，便當獲此諸善功德。”’﹝雜阿含經卷三十三、增一阿含經卷一、大智度論卷二十二﹞（參閱‘念’3206）



### 三藏法數

謂念欲界天等，悉因往昔戒施善根，得生彼處，受天快樂。我亦見有如是戒施功德，捨命之時，必生彼天，以念天故，離於惡法，心生歡喜，心歡喜故身得快樂，得快樂故其心得定，以得定故其心平等。修念天想，必趣天道，是名念天。

謂修禪觀之人，若遭恐怖障難之時，應當念四天王天，乃至他化自在天，如是等天，果報清淨，利安一切。如是，一心念念不捨，怖障即除也。（四天王者，東方持國天王、南方增長天王、西方廣目天王、北方多聞天王也。他化自在天，即欲界第六天也。）

謂諸天善業成就，感報勝身，眾福具足；而我亦當修如是善業，感如是身，時常專心繫想，念念不忘，是名念天。



### 陳義孝佛學常見辭彙

六念之一。



### 丁福保佛學大辭典

【術語】六天之一。小乘說念欲界天，大乘說念一切三界之天，是欲使念天之富樂。而修施戒等之善業也。智度論二十二曰：「聲聞法中說念欲界天，摩訶衍中說念一切三界天。行者未得道時，或心著人間五欲，以是故佛說念天。若能斷婬欲，則生上二界天中。若不能斷婬欲，生六欲天中。是中有妙細清淨五欲，佛雖不欲令人更生受五欲，有眾生不任入涅槃，為是眾生說念天。如國王子在高危處立，不可救護，欲自投地，王使人敷厚綿蓐，墮則不死，差而墮地。」



