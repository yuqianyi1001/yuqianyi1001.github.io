---
title: 星宿
source: deerpark.app
---
### 丁福保佛學大辭典

【術語】又稱宿曜，印度之天文法也。其中有二十八宿Nakṣatra，十二宮Rāśi，七曜Graha之別。人界天界一切之事實，恒相反影，吉凶之相，現於宿曜，且由星宿之運行，而豫定個人之運命者也。是為星占法。陰陽師，兵家，及密教之占卜者皆傳播之。藏經中有宿命智陀羅尼經，宿命陀羅尼，文殊師利菩薩及諸仙所說吉凶時日善惡宿曜經，宿曜儀軌，七曜禳災決，七星如意輪秘要經，七曜星辰別行法等諸經，民間流布之雜書尤不勝枚舉。



