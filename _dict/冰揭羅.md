---
title: 冰揭羅
source: deerpark.app
---

**來源：丁福保佛學大辭典**

<p>【天名】又作冰伽羅。訶哩底母（鬼子母神）愛子之名。又曰冰揭羅天童子。新曰畢哩孕迦。愛子成就法曰：「其母左手於懷中抱一孩子名畢哩孕迦，極令端正。（中略）時歡喜母復白佛言：世尊！我今復說愛子畢哩孕迦陀羅尼法，為利益護持諸有求者。（中略）我今復說畢哩孕迦刻像法，取白旃檀香木無瑕隙者，長六指或一磔手，令巧匠彫作童子形。頂上有五朱紫髻子，相好圓滿，以種種瓔珞莊嚴其身，於荷葉上交腳而坐，右手掌吉祥果作與人勢，左手揚掌向外垂展五指，此名滿願手。」冰揭羅天童子經曰：「造像法，其像用白檀香木，長六指作童子形狀。左手把果，右手垂作滿願掌向外。置道場中，作種子飲食乳粥香花供養。」孔雀王咒經上曰：「冰伽羅，梁言蒼色。」大孔雀經中曰：「此云青色。」梵Piṅgala。</p>
