---
title: 惡生王滅釋種往昔因緣
source: deerpark.app
---
### 丁福保佛學大辭典

【本生】毘奈耶雜事九詳說之。興起行經上曰：「過去久遠世，於羅閱祇大城中時穀貴飢饉，（中略）其時羅閱祇有大村數百家，名曰吱越。村東不遠有池名曰多魚，吱越村人將妻子詣多魚池，止於池邊捕魚食之。時捕魚人採魚著岸上，在於陸跳。我爾時為小兒，年適四歲，見魚跳而喜。時池中有兩種魚：一種名麩，一種名多舌。此自相謂曰：我等不犯人，橫被見食，我等後世要當報此。佛語舍利弗：汝識爾時吱越村人男女大小不？則今迦毘羅越國諸釋種是，爾時小兒者我身是，爾時麩魚者毘樓勒王是，爾時多舌魚者今毘樓勒王相師婆羅門惡舌者是（即苦母）。」



