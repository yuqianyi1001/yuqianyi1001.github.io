---
title: 吉祥果
source: deerpark.app
---
### 佛光大辭典

即石榴。為鬼子母神右掌中所持之果物。以此果可破除魔障，故稱吉祥果。據訶利帝母真言經載，鬼子母神以左手抱一孩子于懷中，右手則持吉祥果；此或由鬼子母神至王舍城內吃他人之幼兒後，遺留吉祥果以代替幼兒之說而來；或由吉祥果之一果具存五百實（子），以象征鬼子母神嫁予半支迦藥叉，生下五百子之事而來。

吉祥果又稱鬼怖木，乃與息災相應之物；其花少果多，表示‘因行’少而得大果之意。此外，亦有謂吉祥果為俱緣果者。



### 丁福保佛學大辭典

【物名】鬼子母所持之果名。訶利帝母真言經有曰：「以左手於懷中抱一孩子，於右手中持吉祥果。」今以石榴充之。鷹峰群談五曰：「問曰：鬼子母所掌吉祥果，或謂之石榴，是乎不也？答曰：有云：吉祥果西方有之，此間無矣。畫像方式云：吉祥果如苽蔞，黃赤色，此方所無之（已上）。憶是以石榴擬吉祥果耳。則石榴一華多果，一房千實者，因謂鬼子母千子母也。故愛此果，遂擬吉祥果也。」



