---
title: 不信
source: deerpark.app
---

**來源：法相辭典**

<p>★瑜伽六十二卷一頁雲：雲何不信？謂于佛法僧，心不清淨；于苦集滅道，生不順解。</p><p>★二解　顯揚一卷九頁雲：不信者：謂于有體、有德、有能，心不淨信為體。障信為業。乃至增長不信為業。如經說。若人不住不淨信心；終無退失所有善法。乃至廣說。</p><p>★三解　雜集論一卷十七頁雲：不信者：謂愚癡分，于諸善法，心不忍可，心不清淨，心不望，為體；懈怠所依為業。懈怠所依者：由不信故，無有方便加行樂欲。</p><p>★四解　五蘊論五頁雲：雲何不信？謂信所對治，于業果等不正信順，心不清淨為性。</p><p>★五解　廣五蘊論十一頁雲：雲何不信？謂信所治；于業果等，不正信順；心不清淨為性。能與懈怠所依為業。</p><p>★六解　俱舍論四卷五頁雲：不信者：謂心不澄淨。是前所說信所對治。</p><p>★七解　品類足論三卷一頁雲：不信雲何？謂不信、不信性、增上不信性、不忍、不可、不欲作、不欲為、不欲造、心不澄淨性；是名不信。</p><p>★八解　界身足論上三頁雲：不信雲何？謂不信、不信性、不現信性、不印、不可、不已委信、不當委信、不現委信、令心不淨；是名不信。</p><p>★九解　入阿毗達磨論上八頁雲：心不澄淨，名為不信。是前所說信相違法。</p>

**來源：丁福保佛學大辭典**

<p>【術語】心念不澄淨。於三寶之實德不樂欲也。俱舍論四曰：「不信謂心不澄淨，是前所說信所對治。」唯識論六曰：「不信，於實德能不忍樂欲，心穢為性，能障淨心惰依為業。」</p>

**來源：佛光大辭典**

<p>梵語āśraddhya。乃心所之名。為七十五法之一，亦為百法之一。指內心污濁之精神作用。于四諦三寶等，未能忍許愛樂，自相渾濁，內心不澄淨，稱為不信。說一切有部視之與邪見相當，而相應于一切染污心，故為十大煩惱地法所攝。唯識家則以之為八大隨惑之一。﹝俱舍論卷四、成唯識論卷六、品類足論卷三、大乘廣五蘊論﹞（參閱‘信’3715）</p>
