---
title: 忍法
source: deerpark.app
---
### 佛光大辭典

為七賢位之一，四善根位之一。指見道以前之修行，至頂善根成滿時所生之善根。于四諦之理忍可決定，又于此位能忍而不墮惡趣，故稱忍法。可分三品：下品同其前之頂位，具觀三界四諦之境，具修十六行相；中品之行相、所緣漸減漸略，乃至僅有二念之作意，思惟欲界苦諦之境；上品則惟一行一剎那，即單修欲界苦諦之一行相。﹝俱舍論卷二十三﹞（參閱‘七賢’120、‘四善根位’1767）



### 法相辭典

★俱舍論二十三卷四頁雲：此頂善根下中上品漸次增長至成滿時，有善根生，名為忍法。于四諦理能忍可中，此最勝故。又此位忍，無退墮故，名為忍法。此忍善根安足增進，皆法念住。與前有別。然此忍法，有下中上。下中二品，與頂法同。謂具觀察四聖諦境，及能具修十六行相。上品有異。唯觀欲苦。與世第一相鄰接故。由此義準暖等善根，皆能具緣三界苦等，義已成立。無簡別故。謂瑜伽師于色無色對治道等，一一聖諦行相所緣，漸減漸略，乃至但有二念；作意思惟欲界苦聖諦境。齊此以前，名中忍位。從此位無間，起勝善根，一行一剎那；名上品忍。此善根起，不相續故。



### 陳義孝佛學常見辭彙

１．七賢位之一。２．四善根之一。



### 丁福保佛學大辭典

【術語】七賢位之第六，四善根之第三位名也。於四諦之理忍可決定而不動之智，謂之忍，其智謂之法。俱舍論二十三曰：「此頂善根，下中上品漸次增長至成滿時，有善根生，名為忍法。於四諦理能忍可中此最勝故。」



