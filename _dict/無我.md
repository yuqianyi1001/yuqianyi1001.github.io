---
title: 無我
source: deerpark.app
---

### 陳義孝佛學常見辭彙

１．無有實我。２．忘卻自己。



### 法相辭典

★瑜伽八十三卷十五頁雲：言無我者：遠離我故；眾緣生故；不自在故。



### 丁福保佛學大辭典

【術語】梵語Anātman，又云非我。常一之體，有主宰之用者為我，於人身執有此，謂之人我，於法執有此，謂之法我，於自己執有此，謂之自我，於他執有此，謂之他我。然人身者五蘊之假和合，無常一之我體，法者總為因緣生，亦無常一之我體，既無人我，無法我，則無自我他我，不待言矣。如此畢竟無有我，是究竟之真理也。金剛經曰：「通達無我法者，如來說名真是菩薩。」十地經論一曰：「無我智有二種，我空法空。」大乘義章二曰：「法無性實，故曰無我。」同三曰：「苦非我體，故名為無我。」俱舍光記二十六曰：「違我見故非我。」又曰：「非自在故非我。」又曰：「即蘊自體非我故非我，如言即舍非人。」止觀七曰：「為無智慧故，計言有我。以慧觀之，實無有我。我在何處？頭足支節，一一諦觀，了不見我。何處有人及以眾生？眾生業力機關，假為空聚。從眾緣生，無有宰主，如宿空亭。」原人論曰：「形骸之色，思慮之心，從無始來，因緣力故，念念生滅，相續無窮。如水涓涓，如燈焰焰。身心假合，似一似常。凡愚不覺之，執之為我。寶此我故，即起貪瞋痴等三毒。三毒擊意，發動身口，造一切業。」



### 佛光大辭典

梵語anātman 或 nir-ātman，巴利語anattan。又作非身、非我。我，即永遠不變（常）、獨立自存（一）、中心之所有主（主）、具有支配能力（宰），為靈魂或本體之實有者。主張所有之存在無有如是之我，而說無我者，稱為諸法無我；觀無我者，稱為無我觀。無我系佛教根本教義之一，于三法印中，即有‘無我印’。通常分為人無我、法無我二種：(一)有情（生者）不外是由五取蘊（即構成凡夫生存的物心兩面之五要素）假和合而成，別無真實之生命主體可言，稱為人無我，又稱我空。(二)一切萬法皆依因緣（各種條件）而生（假成立者），其存在本來即無獨自、固有之本性（自性）可言，稱為法無我，又稱法空。

此外，尚有以下幾種說法：(一)據阿含經典之說，一切萬法之存在皆賴于各種條件之相互依存，此依存關系一旦有所變化，即產生幻滅、無常之現象；由于無常，故為苦；由于苦而不得自在，故為無我。

(二)說一切有部主張‘我空法有’，即一方面認為‘人無我’，另一方面又主張構成存在之要素各有其自性，故不說‘法無我’。

(三)據成實論之說，五蘊中並無實在之自我，準此而觀人無我者，稱為人空觀；又五蘊之法盡是無常，並無實在之自性，準此而觀法無我者，稱為法空觀。

(四)一般言之，大乘佛教主張二無我，即我法二空（人法二空），然唯識宗依‘三性說’而立‘三無我’之說。即：(1)‘遍計所執’之實我實法乃情有理無者，非為實在之我相，故稱無相無我。(2)‘依他起’之似我似法乃如幻假有者，異于被執之我相，故稱異相無我。(3)‘圓成實’之自相乃由無我（識之實性）所顯之真如，故稱自相無我。﹝雜阿含經卷一至卷三、卷十、大品般若經卷三、大方等大集經卷三十三、瑜伽師地論卷九十三、大毗婆沙論卷九、卷十、俱舍論卷二十九、卷三十、成實論卷三、卷十二、大智度論卷二十二、辯中邊論卷中、唯識二十論﹞（參閱‘人法二空’256、‘我空法有’2941）


