---
title: 諦觀
source: deerpark.app
---

### 丁福保佛學大辭典

【人名】高麗國沙門。吳越王錢俶發幣使於高麗，求天台之教乘。彼國使諦觀齎之，且誡曰：於中國求師問難，若不能答，則奪教父而回。師既至，聞螺溪義寂，善於講授，往參謁之，一見心服，逐禮為師。嘗以所製四教儀藏於篋，人無知者。師留螺溪，一日坐亡。後人見故篋放光，開而視之，則唯此書而已。由是盛傳諸方。見佛祖統記十。



### 佛光大辭典

(一)朝鮮高麗僧。生卒年不詳。精通天台教觀，道譽極盛，頗受高麗國王之禮遇。其時在我國，由于唐末五代之戰亂，天台宗之典籍大多散失；吳越王錢弘m欲復興天台教法，遂遣使至高麗，求天台典籍。師乃于北宋太祖建隆年間（960～962），奉高麗王之命，攜天台論疏諸部來華。至天台山螺溪傳教院禮謁當代天台宗大師義寂，一語傾心，遂禮之為師，于螺溪居止十年而入寂。所著天台四教儀，系天台學之入門書。﹝佛祖統紀卷十、卷二十三、卷三十四、天台四教儀集注卷三、朝鮮佛教通史下編﹞

(二)（1916～　　）即民國之演培法師。江蘇江都人，俗姓李。諦觀為其號。精研天台、中觀之學，致力于教學、弘法、著述。有諦觀全集行世。（參閱‘演培’5824）

#PG 6296


