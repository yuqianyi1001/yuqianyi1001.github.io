---
title: 廣教
source: deerpark.app
---

**來源：丁福保佛學大辭典**

<p>【術語】律宗之語。佛成道以後十二年間，唯說諸惡莫作等教，制弟子之行法，謂之略教，十二年已後，弟子中，非法漸多，為廣說戒律，示一一持犯，謂之廣教。南山戒疏一上曰：「言廣教者，由略名含，未曉前相，雖造諸非，不謂有犯。故須廣張綱目，收攝罪聚，鈍根之流，聞便得解。因廣說故，名為廣教。」</p>

**來源：佛光大辭典**

<p>佛教戒律有廣略二教。佛成道之十二年間，大眾清淨，無犯過者，故未曾立戒，唯說‘諸惡莫作’等教，制誡弟子之行法，稱為略教，亦作略戒。十二年後，弟子中違法者漸多，遂廣說戒律，一一指出其過，稱為廣教，亦作廣戒。四分律含注戒本疏行宗記卷二（d續六二·一九五上）：‘言廣教者，由略名含，未曉前相，雖造諸非，不謂有犯，故須廣張綱目，收攝罪聚；鈍根之流，聞便得解。因廣說故，名為廣教。’</p>
