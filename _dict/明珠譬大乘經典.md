---
title: 明珠譬大乘經典
source: deerpark.app
---

### 丁福保佛學大辭典

【雜語】涅槃經三曰：「譬如國王髻中明珠，付典藏臣。藏臣得已，頂戴恭敬，增加守護。我亦如是頂戴恭敬增加守護如來所說方等深義。」法華經安樂行品曰：「此法華經是諸如來第一之說，於諸說中最為甚深。末後與賜，如彼強力之王久護明珠，今乃與之。」智度論四十九曰：「若水濁，以珠著水中，水即為清。是珠其德如是。」淨土論註下曰：「譬如摩尼珠，置之濁水，水即清淨。若人雖有無量生死之罪濁，聞彼阿彌陀如來至極無生清淨寶珠名號，投之濁心。念念之中罪滅心淨，即得往生。」


