---
title: 信解
source: deerpark.app
---

**來源：陳義孝佛學常見辭彙**

<p>確信和了解。</p>

**來源：三藏法數**

<p>謂前信行之人，轉入修道，以鈍根故，依憑信力，起發真解，故名信解。（修道者，謂二果斯陀含，三果阿那含也。）</p><p>信解者，謂此人根鈍，而有信心，起發真解也。</p>

**來源：丁福保佛學大辭典**

<p>【術語】聞佛之說法初信之，後解之，謂之信解。又鈍根者信之，利根者解之，謂之信解。又信者破邪見，解者破無明。法華經序品曰：「種種信解，種種相貌。」同嘉祥疏二曰：「信解者，始名為信，終稱為解。又鈍根為信，利根為解。」同七曰：「信破邪見，解破無明。」</p><p>七賢之第三。見七賢條。</p><p>參照：<a href="/dict/七賢">七賢</a></p>

**來源：佛光大辭典**

<p>梵語adhimukti，巴利語adhimutti。音譯阿毗目底。(一)依信而得勝解者。又作信勝解。為鈍根者修行階位之名，乃七聖之一，十八有學之一，二十七賢聖之一。與‘見至’相對。俱舍論卷二十三（大二九·一二二下）：‘至住果位舍得二名，謂不復名隨信、法行，轉得信解、見至二名，此亦由根鈍利差別。’此謂諸鈍根者于見道位中，本稱為隨信行，及至修道住果之位，則稱信解。﹝大毗婆沙論卷五十四、卷九十三、瑜伽師地論卷二十六﹞</p><p>(二)起信生解之意。佔察善惡業報經卷下（大一七·九○九上）：‘能于究竟甚深第一實義中，不生怖畏，遠離誹謗，得正見心，能信解故。’﹝大日經卷一、華嚴經探玄記卷二﹞</p>
