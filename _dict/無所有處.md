---
title: 無所有處
source: deerpark.app
---
### 佛光大辭典

梵語ākiñcanyāyatana 或 ākiṃcanya-āyatana，巴利語 ākiñcañña-āyatana。謂厭患識無邊處，修無所有處定，所感之異熟果；即超越識無邊處定，觀所緣皆無所有，思惟無所有之相，依此行力所生之處。又稱無所有處天。四無色界之第三。無所有處分為二種，即：(一)定，系修證所得之無所有處定。(二)生，乃由彼定所感之異熟果，即無所有處天。與其餘之空無邊處等，同以所系無覆無記之受想行識四蘊為體。又據大毗婆沙論卷八十四載，此處眾生壽六萬大劫。同論卷一八五載，佛弟子生于九地之最後一地有頂地（即非想非非想地），以該地無聖道，故必依鄰近之無所有處定得阿羅漢果，是以此地為有聖道之最後地。﹝中阿含卷二十四大因經、大毗婆沙論卷一三七、俱舍論卷八、品類足論卷七、立世阿毗曇論卷八、集異門足論卷六﹞（參閱‘四無色定’1772）



### 法相辭典

★瑜伽三十三卷十三頁雲：復次從識無邊處，求上進時，離其識外，更求餘境，都無所得。謂諸所有，或色非色相應境性。彼求境界，無所得時，超過近分及以根本識無邊處；發起都無餘境勝解。此則名為于無所有，假想勝解。即于如是假想勝解，多修習故；便能超過無所有處一切近分，乃至加行究竟作意，入彼根本加行究竟果作意定。是故說言：超過一切識無邊處，無少所有無所有處具足安住。

★二解　法蘊足論七卷一頁雲：復有芻，超一切種識無邊處，入無所有無所有處具足住。是名無所有處。超一切識無邊處者：謂彼爾時，于識無邊處想，超越，等超越故；名超一切種識無邊處。入無所有無所有處具足住者：雲何無所有處定加行？修何加行，入無所有處定？謂于此定初修業者，先應思惟識無邊處為粗苦障，次應思惟無所有處為靜妙離。餘廣說如空無邊處。

★三解　大毗婆沙論八十四卷四頁雲：雲何無所有處？如契經說：超一切識無邊處，入無所有無所有處具足住。是名無所有處。問：此何故名無所有處？答：此中無我無我所故。問：一切地中，無我我所；何獨此名無所有處？答：無有餘地，能令我執及我所執，羸劣穿薄，勢力減少，如此地者；故此獨名無所有處。復次此地無有真實常恆不變易法，損伏常見，勝諸餘地；故此獨名無所有處。復次此地無有所趣所歸，屋舍室宅，能為救護，摧伏x慢懈怠放逸，勝諸餘地，故此獨名無所有處。復次此地中無無邊行相。初舍彼相，故此獨名無所有處。尊者世友，作如是說：于此定中，無能所攝行相轉故。如說：非我有處，有時，有所屬物；亦無處，時、物屬我者。故此獨名無所有處。具足住者：謂得獲成就無所有處善四蘊。于得獲成就，說具足住聲。是故說名無所有處。問：佛何故說無所有處，獨名舍耶？答：舍謂聖道。能盡舍故。有聖道地，此最為後；故于此地獨立舍名。尊者世友，作如是說：此地近舍假想勝解無邊行相粗觀解故；獨立舍名。大德說曰：此地棄舍作意功用無邊行相心心所法，無功用住故獨名舍。

★四解　品類足論七卷四頁雲：無所有處雲何？此有二種。一定，二生。此中所有受想行識，是名無所有處。



### 丁福保佛學大辭典

【界名】無色四處之第三處。修禪定之人，初觀空為無邊，破空之人，今厭識之無邊，觀所緣皆無所有，為無所有之解，依此行力所生之處，故名無所有處。從加行之禪定而立名者。



