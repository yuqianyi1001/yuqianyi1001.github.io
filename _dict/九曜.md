---
title: 九曜
source: deerpark.app
---
### 佛光大辭典

梵語navagraha。指九種照耀之天體。又稱九執。乃隨逐日時而不相離，具有執持之義，故稱九執。系立于梵歷之一種歷象，分別為日曜（梵Āditya  ）、月曜（梵Soma  ）、火曜（梵Aṅgāraka  ）、水曜（梵Budha）、木曜（梵Vṛhaspati  ）、金曜（梵Śukra  ）、土曜（梵Śanaiścara  ）、羅侯（梵Rāhu ）、計都（梵Ketu ）等。日曜即太陽，月曜即太陰，火曜為熒惑星，水曜為辰星，木曜為歲星，金曜為太白星，土曜為鎮星，以上七者，稱為七曜。羅侯即黃跣牽□殖剖瓷瘢□耆趙錄詞礎＜貧技村縲牽□殖票□殘牽□□瓷裰□病

新唐書歷志第十八載，玄宗開元六年（718），太史監瞿曇悉達受詔，翻譯九執歷，此為類似回回歷及太陽歷之一種梵歷。九曜若配之以方位，則日曜于醜寅方，月曜于戌亥方，火曜于南方，水曜于北方，木曜于東方，金曜于西方，土曜于中方，羅侯于辰巳（東北）方，計都于未申（西南）方。又于日本‘本地說’中，日為觀音（或虛空藏），月為勢至（或千手觀音），火為寶生佛（或阿嚕迦觀音），水為微妙莊嚴身佛（或水面觀音），木為藥師佛（或馬頭觀音），金為阿彌陀佛（或不空I索），土為毗盧遮那佛（或十一面觀音），羅侯為毗婆屍佛，計都為不空I索。又古俗有以此九曜配于人之年齡而判吉兇之法。﹝摩登伽經卷上、廣大儀軌卷中、大日經疏卷四、七曜攘災決﹞



### 丁福保佛學大辭典

【名數】梵語Navagraha之譯。九種照耀者之意。又名九執。日時隨逐而不相離，執持之義也：一、日曜Āditya；二、月曜Sōma；三、火曜Aṃgāraka；四、水曜Budha；五、木曜Vṛhaspati；六、金曜Śukra；七、土曜Śanaiścara；八、羅睺Rāhu；九、計都Ketu；是也。大日經疏四曰：「執有九種：即是日月水火木金土七曜，及與羅睺計都，合為九執。羅睺是交會蝕神，計都正翻為旗。旗星謂彗星也。除此二執之外，其餘七曜，相次直日。其性類亦有善惡。如梵曆中說。」是即於七曜加使日月起蝕之羅睺（即蝕神）、與計都（即彗星）二者，立於梵曆之一種曆象也。嵩陽之梵天火羅曰：「按聿斯經云：凡人祇知七曜；不知暗虛星，號曰羅睺計都，此星在隱位不見，逢日月即蝕，號曰蝕神。計都者，蝕神之尾，號豹尾。」據此則可見彗星為蝕神（即羅睺）之尾。據唐書曆志第十八，記開元六年，詔太史監瞿曇悉達，譯九執曆。此為類似所謂回回曆及太陽曆之一種梵曆。日曜為太陽，配之於丑寅方，月曜為太陰，配之於戌亥方，火曜為熒惑星，配之於南方，水曜為辰星，配之於北方，木曜為歲星，配之於東方，金曜為太白星，配之於西方，土曜為鎮星，配之於中方，羅睺為黃旛星，配之於丑寅方，計都為豹尾星，配之於未申方。又論其本地，謂日為觀音（或虛空藏），月為勢至（或千手觀音），火為寶生佛（或阿嚕迦觀音），水為微妙莊嚴身佛（或水面觀音），木為藥師佛（或馬頭觀音），金為阿彌陀（或不空羂索），土為毘盧遮那佛（或十一面觀音），羅睺為毘婆尸佛，計都為不空羂索。又有配之於人之年齡判吉凶之法。出於七曜禳災決等。



