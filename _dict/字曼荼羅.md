---
title: 字曼荼羅
source: deerpark.app
---

### 丁福保佛學大辭典

【術語】即種子曼荼羅，四曼中之法曼荼羅也。若修行者無資力，不能作圖畫之大曼荼羅者，得以此字曼荼羅修法。大日經疏十三曰：「然實力不辦者聽作字曼荼羅，即於此置佛之處但畫作阿字，是一切佛及菩薩之母也（云云）。」

參照：<a href="/dict/種子曼荼羅">種子曼荼羅</a>



### 佛光大辭典

又作種子曼荼羅、法曼荼羅。為四種曼荼羅之一。即密教各種曼荼羅中，以諸尊之種子布列于各尊本位所建立之曼荼羅。據大日經疏卷十三載，凡資力不辨，不能作圖畫（繪畫諸尊之形像）之大曼荼羅時，得以此種曼荼羅為修法。其作法系以金泥寫諸尊之種子字或阿字等于紺紙上，每字以圓形圍之，或于每字之下畫蓮花。此字曼荼羅雖系資力不足者所修，然因所書寫之梵字含有多種深義，異于顯示諸尊形像之大曼荼羅，故反較大曼荼羅具有更深秘之義。﹝理趣釋卷上、大日經疏卷六、秘藏

記﹞（參閱‘四曼相大’1755）


