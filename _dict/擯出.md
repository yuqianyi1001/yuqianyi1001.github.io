---
title: 擯出
source: deerpark.app
---

**來源：丁福保佛學大辭典**

<p>【術語】又曰驅遣，驅擯。比丘七種治罰法之一。為折伏惡比丘擯出本處也。若隨順懺悔而乞解，則許還來。其擯出時僧眾相集，行白四之羯磨，謂之擯出羯磨。見行事鈔上之二。</p>

**來源：佛光大辭典**

<p>梵語pravrājana 或 nā=śana，巴利語pabbājana 或 nāsa=na。又作滅擯、驅擯、擯罰、驅出、驅遣、擯治驅遣、擯。此系對犯戒比丘、沙彌等出家眾處罰方法之一，即將其自教團逐放，不許其與僧眾共同起居。此相當于削除僧籍，故又稱擯籍。</p><p>關于被擯出之緣由，據十誦律卷二十一載，對于犯四波羅夷者，不得予其出家受具足戒，若授與之，應予滅擯。四分律卷十七隨擯沙彌戒條載，沙彌受眾僧呵責，猶不舍惡見者，當予滅擯。四分律卷三十四、卷三十五受戒犍度舉出犯比丘尼、賊心入道等?十三難之人，不得予其出家受具足戒，若授與之，應予滅擯。又善見律毗婆沙卷十七亦載有比丘、沙彌滅擯之事緣。可知行擯出之懲罰，系為維護其他比丘及為保全僧伽之威德，而對犯重過之比丘、沙彌等之處罰。</p><p>一旦被擯出之比丘，不得授人大戒，不得受人依止，不得蓄沙彌，不得受衣缽、臥具、坐具、洗足水、拭足等種種供養，此皆詳載于四分律卷四十四、十誦律卷五十六等。</p><p>擯出時有一定之羯磨作法，稱為擯出羯磨。毗尼母經卷二（大二四·八○八上）：‘擯出有二種羯磨，一永擯，二為調伏故擯。調伏者，未懺悔中間，及飲食、坐起、言語，一切僧法事皆不得同，是名擯出調伏羯磨；此人若剛強永無改悔，盡此一身不復得同僧事。’</p><p>據瑜伽師地論卷四十載，受驅擯者若屬權時驅擯，于後時還予以攝受；若為盡形壽驅擯，則終生不得與眾僧共住，不再予以攝受。可知擯出羯磨有盡形壽擯，及為調伏而行之一時擯兩種。其中，為調伏而擯出者，于彼懺悔後，即行解擯羯磨，令彼發得戒?體，達到滅罪生善之目的。摩訶僧o律卷二十六（大二二·四三九上）：‘作擯出羯磨者，應隨順行五事，比丘事乃至王事羯磨已，應安著僧伽藍邊住，隨順行五事，一一如法已，應與舍，是名舍擯。’</p><p>又十誦律卷三十一、毗尼母經卷五、四分律刪繁補闕行事鈔卷上之二等，列舉治罪法之七種羯磨，其中擯出、不見擯、不作擯、惡邪不除擯等四種即有關擯出之規定。此外，不與犯過、不受教誡者言談之懲罰，稱為默擯（梵brahma -daṇḍa ，又作梵檀）。﹝雜阿含經卷三十二、中阿含卷三十教曇彌經、卷五十二優婆離經、增一阿含經卷三十七、五分律卷三、卷六、卷八、卷十七、十誦律卷四、卷十五、卷五十五、卷五十九、卷六十、摩訶僧o律卷一、卷七、卷十八、卷二十四、善見律毗婆沙卷十三、瑜伽師地論卷二十五、卷七十、敕修百丈清規卷二肅眾條、卷三入龕條、禪林象器箋罪責門﹞</p>
