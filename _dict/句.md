---
title: 句
source: deerpark.app
---

**來源：法相辭典**

<p>★此略有二謂聲聞乘中所說句及大乘中所說句。如瑜伽十三卷十五頁至十七頁說。</p><p>★二解　瑜伽八十一卷三頁雲：攝受諸名，究竟顯了不現見義；故名為句。</p><p>★三解　瑜伽七十七卷七頁雲：雲何為句？謂即于彼名聚集中，能隨宣說諸染淨義，依持建立。</p>

**來源：丁福保佛學大辭典**

<p>【術語】詮事物之理義為句。唯識論二曰：「名詮自性，句詮差別。」俱舍論五曰：「句者謂章，詮義究竟，如說諸行無常等章。」瑜伽論倫記五上曰：「詮法自性名名，詮法差別名句。」</p>

**來源：佛光大辭典**

<p>(一)梵語pada。音譯作缽陀、跛陀、缽曇。為俱舍宗七十五法之一，唯識宗百法之一。指詮表事物之義理者。亦即能完全詮釋一義之章句。俱舍論卷五（大二九·二九上）：‘句者謂章，詮義究竟，如說“諸行無常”等章。’自印度佛教以來，句乃構成表達法門義理而為詩句形式之要素，如法句經（巴Dhamma-pada  ）即為此類法義詩句之代表。于我國與日本之禪宗，以句法形成之詩偈、散文、警句等亦極為普遍。</p><p>蓋句有長短之不同，據大毗婆沙論卷十四載，一頌若以八字為一句，三十二字為一頌（一偈）者，乃為不長不短處中之頌。諸經論中之頌與書寫計數多依此法。又從六字乃至二十六字皆可稱為句，六字者，稱為初句；二十六字者，稱為後句；少于六字者，稱為短句；多于二十六字者，稱為長句。又二句合集，稱為句身，而三句、四句以上之合集，則稱多句身。</p><p>然經部及唯識宗認為，句乃聲上之音韻屈曲，而別無自體。薩婆多部主張句若僅為音聲而非詮表義理者，則句與音聲有異而別有實體，為不相應行蘊所攝。﹝大乘入楞伽經卷三、阿毗達磨順正理論卷十四、卷七十六、大智度論卷四十四、成唯識論卷二、俱舍論光記卷五、大乘法苑義林章卷一本﹞（參閱‘句身’1625）</p><p>(二)于禪宗，舉凡言語、動作、境界等，亦皆可稱為句，故有‘活句’、‘死句’之詞，分別指含有意義或殊無意義之言語、動作、境界。類似之用法，另有‘句到意不到’一語，指言詞無義，妄執諸緣，計量分別，而未能契合真理。﹝五燈會元卷十一葉縣歸省章﹞</p>
