---
title: 五種不翻
source: deerpark.app
---
### 佛光大辭典

梵語譯成漢語時，有五種情形不予意譯，而保留其原音（音譯）。即：(一)為秘密之故，例如經中諸陀羅尼，系佛之秘密語，微妙深隱，不可思議，故不以義譯之。(二)多種含義，例如薄伽梵一詞，兼具自在、熾盛、端嚴、名稱、吉祥、尊貴等六意，故不可任擇其一而譯。(三)此方所無之故，如閻浮樹產于印度等地，為我國所無，故保留原音。(四)順古之故，例如阿耨多羅三藐三菩提，意指無上正等正覺，然自東漢以降，歷代譯經家皆以音譯之，故保留前人規式。(五)為存尊重之心，故如般若、釋迦牟尼、菩提薩實齲□桓挪灰胛□腔邸□莧省□佬鬧諫等；此乃因前者能令人生尊重之念，後者則易招致等閒視之而輕賤。此一五種不翻之義例乃唐代玄奘大師所倡言，頗為後世譯經者所法式。﹝大明三藏法數卷二十、翻譯名義集序﹞（參閱‘譯經’6806）



### 三藏法數

﹝出翻譯名義﹞ 翻即翻譯，謂譯彼梵音而成此華言也。不翻者，以此五種，不可翻故也。 〔一、秘密不翻〕，微妙深隱曰秘，互不相知曰密。謂諸陀羅尼，是佛秘密之語，經中悉存梵語，是為秘密，故不翻也。（梵語陀羅尼，華言總持，亦云咒也。） 〔二、多含不翻〕，謂如梵語薄伽梵，具含自在、熾盛、端嚴、名稱、吉祥、尊貴等六義，經中但存梵語，是為多含義，故不翻也。 〔三、此方無不翻〕，謂如梵語閻浮提，華言勝金洲。西域有樹名閻浮樹，下有河，河有金沙，故名勝金。今不言勝金者，以此方無此樹，故諸經中但存梵語，是為此方無，故不翻也。 〔四、順古不翻〕，謂如梵語阿耨多羅三藐三菩提，華言無上正等正覺。雖有此翻，然自漢摩騰法師已來，經中但存梵語，是為順古，故不翻也。 〔五、尊重不翻〕，謂如梵語般若，華言智慧。大智度論云：般若實相，甚深尊重，智慧輕薄，是故但云般若而不言智慧，是為尊重，故不翻也。



### 丁福保佛學大辭典

【名數】唐玄奘立五種不翻之規：一、秘密之，故不翻，如陀羅尼者。二、含多義，故不翻，如薄伽梵之語具六義者。三、此方所無，故不翻，如閻浮樹者。四、順於古例，故不翻，如阿耨菩提者。是非不可翻，以摩騰以來常存梵音故也。五、為生善，故不翻，如般若者。謂般若二字，聞之者生信念，以如譯為智慧，則生輕淺之意故也。見名義集序。



