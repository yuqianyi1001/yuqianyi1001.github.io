---
title: 解脫耳
source: deerpark.app
---
### 佛光大辭典

以耳聞法，遂得解脫，即耳為解脫之門，故稱解脫耳。蓋此土眾生特以耳根為解脫門。思益梵天所問經卷二（大一五·四一中）：‘耳、鼻、舌、身、意是解脫門。’妙法蓮華經玄義卷六下（大三三·七五五中）：‘此土耳根利，故偏用聲塵。’



### 丁福保佛學大辭典

【雜語】以耳聞法，遂得解脫。耳為解脫之門，故曰解脫耳。思益經二曰：「眼是解脫門，耳鼻舌身意是解脫門。」此土眾生特以耳根為解脫門。楞嚴經五曰：「佛出娑婆界，此方真教體。清淨在音聞，欲入三摩提。實以聞中入，離苦得解脫。」玄義六下曰：「此土耳根利，故偏用聲塵。」



