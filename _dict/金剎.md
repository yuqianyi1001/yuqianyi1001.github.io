---
title: 金剎
source: deerpark.app
---
### 丁福保佛學大辭典

【雜名】塔之別名。又以金所造之剎竿，即塔上之九輪。剎者，梵語掣多羅，差多立羅，紇差怛羅等之訛略。本義為土田，國等，即佛剎，梵剎等是也。然西國之風，於高處立竿，其頭置佛骨，其義同於土田，故指竿或塔名曰剎，今謂之金剎。但本名曰剌瑟胝。玄應音義一曰：「剎又作擦，音察，梵言差多羅，此譯云土田。經中或言國或云土者，同其義也。或作剎土者，存二音也。即剎帝利，名守田主者亦是也。浮圖，名剎者，訛也，應言剌瑟胝。剌音力割切，此譯云竿，人以柱代之，名為剎柱，以安佛骨，義同土田，故名剎也。以彼西國，塔竿頭安舍利故也。」慧苑音義上曰：「剎，具正云紇差怛多，此曰土田也。」法華經授記品曰：「起七寶塔，高表金剎。」金剎元來之意，指佛之國土。中頃尊寺塔比於佛國，因得此名，高標其剎，以九輪之名也。



