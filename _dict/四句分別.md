---
title: 四句分別
source: deerpark.app
---

**來源：丁福保佛學大辭典**

<p>【術語】以有空分別諸法，謂為有而非空，是第一句有門也。反之而謂為空而非有，是第二句，空門也。反之而謂為亦有亦空，是第三句，亦有亦空門也。反之而謂為非有非空，是第四句，非有非空門也。有無之法門盡於此，更無第五句。就一異有無等義而分別之，亦如是，謂之四句門。又云四句分別。此中初二句云兩單，後二句為俱是俱非，亦曰雙照雙非。三論玄義曰：「若論涅槃，體絕百非，理超四句。」</p>

**來源：佛光大辭典**

<p>即以肯定、否定、復肯定、復否定等四句來分類諸法之形式。又作四句法。四句，梵語cātuṣkoṭika。即由一種標準（Ａ），或二種標準（Ａ與Ｂ），把諸法分類為下列四種（四句）：第一句‘是Ａ（非非Ａ）’，第二句‘非Ａ’，第三句‘亦Ａ亦非Ａ’，第四句‘亦非Ａ亦非非Ａ’。有時非Ａ即Ｂ，在任何場合，Ａ與非Ａ（或Ｂ）均有相互包含對方之關系。例如對有、無而言，可成立‘有、無、亦有亦無、非有非無’等四句，稱為有無四句，于諸經論中，常以此四句法之形式來解釋各種義理，如中論卷一之‘無生四句’為‘不自生、不他生、不共生、不無因生’，俱舍論卷二十五之‘厭離四句’為‘厭而非離、離而非厭、亦厭亦離、非厭非離’，成唯識論卷一所舉外道之‘一異四句’為‘一、異、亦一亦異、非一非異’，法華文句卷三上之‘權實四句’為‘權、實、亦權亦實、非權非實’。此外，對有與空、常與無常、自與他、淨與穢等，均亦可作此四句之分別。</p><p>四句之中，第一句為單純肯定，故稱為第一單句；第二句為單純否定，故稱為第二單句；第三句為復合之肯定，故稱為第三俱句、雙亦句；第四句為復合之否定，故稱為第四俱非句、雙非句。然佛教之真理無法僅用此四句分別而把握之，因其為空不可得，故大乘玄論卷一雲，真諦之理乃‘離四句，絕百非’。百非即是對有無等一切概念一一加上‘非’字，以表示否定之意。此即謂，佛教之真理不僅不宜以四句分別，亦乃超越百非之否定。﹝雜阿含經卷三十四、新華嚴經卷二十一、大智度論卷三十八、法華經玄義卷八下﹞（參閱‘七句答’94）</p>
