---
title: 無畏
source: deerpark.app
---
### 佛光大辭典

梵語vaiśāradya，巴利語 vesārajja；或梵語abhaya，巴利語同。又作無所畏。系無所怖畏之意。謂佛、菩薩說法時具有無所怖畏之自信，而勇猛安穩。佛、菩薩之無畏皆有四種，稱四無畏、四無所畏。佛之四無畏即諸法現等覺無畏、一切漏盡無畏、障法不虛決定授記無畏、為證一切具足出道如性無畏。佛所具有之十八種功德法（十八不共法），即十力、四無畏、三念住、大悲。而四無畏與‘十力’中之處非處智力、漏盡智力、業法集智力、遍趣行智力相配。十力復一一攝四無畏，故總為四十無畏。菩薩之四無畏，即能持無畏、知根無畏、決疑無畏、答報無畏。而華嚴經疏卷五十二記載菩薩十種無畏，即聞持無畏、辯才無畏、二空無畏、威儀無缺無畏、三業無過無畏、外護無畏、正念無畏、方便無畏、一切智心無畏、具行無畏。又密教行者發菩提心之時有六種功德，即善無畏、身無畏、無我無畏、法無畏、法無我無畏、一切法自性平等無畏六種，稱為六無畏。﹝增一阿含經卷十九、卷四十二、大日經卷一、大智度論卷五、卷二十五、大日經疏卷三、大乘義章卷十一﹞（參閱‘六無畏’1294、‘四無所畏’1773﹞



### 法相辭典

★瑜伽十五卷十六頁雲：無畏者：謂如有一，處在多眾、雜眾、大眾、執眾、諦眾、善眾等中，其心無有下劣憂懼，身無戰汗，面無怖色，音無謇吃，語無怯弱。如是說者，名為無畏。

★二解　如四無畏中說。



### 陳義孝佛學常見辭彙

心中無所怖畏。



### 丁福保佛學大辭典

【術語】又云無所畏。佛於大眾中說法，泰然無畏之德也。此有四種，稱曰四無畏。大乘義章十一末曰：「化心不怯，名為無畏。無畏不同，一門說四。」法華經方便品曰：「無量無礙。力無所畏。」無量壽經上曰：「善學無畏之網，曉了幻化之法。」



