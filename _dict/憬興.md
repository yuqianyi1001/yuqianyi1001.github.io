---
title: 憬興
source: deerpark.app
---

### 丁福保佛學大辭典

【人名】新羅國人。十八歲出家，專事著述，其說以法相為主。所著有涅槃經疏十四卷，法華疏十六卷，金光明經述贊七卷，彌勒經述贊三卷，瑜伽論疏十卷，瑜伽記三十六卷，解深密經疏，觀無量壽經疏二卷等數十種。見三國遺事五，新編諸宗教藏總錄一二等。



### 佛光大辭典

新羅僧。又作Z興。熊川人，俗姓水。生卒年不詳。十八歲出家，研究三藏，望重一時。文武王臨終時，遺命神文王以憬興為國師，神文王元年（681，即唐高宗開耀元年）舉為國老，住三郎寺，專事著述。嘗臥病彌月，後從一化尼聽聞華嚴經中善友原病之說，病遂頓愈。一日將騎馬入王宮，感文殊菩薩之冥誡，遂終身不騎牲畜。其事蹟備載于玄本所撰之三郎寺碑。著作頗多，有大涅經疏十四卷（或七卷）、金光明經述贊七卷、藥師經疏一卷、四分律羯磨記一卷、大乘起信論問答一卷等三十多種。﹝三國遺事卷五、義天目錄卷一、卷二、諸宗章疏錄卷一﹞


