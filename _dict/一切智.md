---
title: 一切智
source: deerpark.app
---

**來源：陳義孝佛學常見辭彙**

<p>三智之一。見三智條。</p>

**來源：法相辭典**

<p>★瑜伽三十八卷一頁雲：于一切界、一切事、一切品、一切時，智無礙轉；名一切智。界、有二種。一者、世界，二者、有情界。事、有二種。一者、有為，二者、無為。即此有為無為二事，無量品別，名一切品。謂自相展轉種類差別故；共相差別故；因果差別故；界趣差別故；善不善無記等差別故。時、有三種。一、過去，二、未來，三、現在。即于如是一切界、一切事、一切品、一切時，如實知故；名一切智。</p>

**來源：三藏法數**

<p>謂於一切內法內名，能知能解；一切外法外名，亦能知能解；是名一切智。即聲聞、緣覺之智也。（內法內名者，謂理內所詮法相及能詮名字，蓋佛教依理而說，故名理內也。外法外名者，即理外所詮法相及能詮名字，蓋外道等違理橫計，故名理外也。）</p><p>謂於一切內法、內名，能知能解；一切外法、外名，亦能知能解，是名一切智，即聲聞、緣覺之智也。（內法、內名者，謂理內所詮法相，及能詮名字，蓋佛教依理而說，故名理內也。外法、外名者，即理外所詮法相，及能詮名字，蓋外道等違理橫計，故名理外也。）</p>

**來源：丁福保佛學大辭典**

<p>【術語】佛智之名。三智之一。知了一切之法。此一切智對於一切種智，有總別二義。若依總義，則總名佛智，與一切種智同。若依別義，則一切種智為視差別界事相之智。一切智為視平等界空性之智也。先示總義，則法華經譬喻品曰：「勤修精進，求一切智、佛智、自然智、無師智。」同化城喻品曰：「為佛一切智，當發大精進。」仁王經下曰：「滿足無漏界，常淨解脫身，寂滅不思議，名為一切智。」中論疏九末曰：「知一切法，名一切智。」華嚴經大疏十六下曰：「智度論云：如函大蓋亦大，還以無盡之智，知無盡法，是故如來名一切智。」次示別義，則為知一切平等空理之智。嘉祥之法華經義疏二曰：「般若三慧品云：知一切法一相，故名一切智，又云知種種相，故名一切種智。」同六曰：「一切智者，謂空智也。」智度論二十七曰：「論一切種智之差別，有人言無差別，或時言一切智，或時言一切種智。有人言：總相是一切，別相是一切種智；因是一切智，果是一切種智；略說一切智，廣說一切種智；一切智總破一切法中無明闇，一切種智觀種種法門破諸無明。」大乘義章十曰：「舉六種之差別，又以名聲聞緣覺之智。」智度論二十七曰：「後品中佛說一切智，是聲聞辟支佛事，道智是菩薩事，一切種智是佛事。聲聞辟支佛但有總一切智，無有一切種智。」</p><p>參照：<a href="/dict/一切種智">一切種智</a></p>

**來源：佛光大辭典**

<p>梵語sarvajña。指了知內外一切法相之智。音譯為薩婆若、薩雲然。系三智之一。關于其義，仁王護國般若波羅蜜多經卷下（大八·八四三上）：‘滿足無漏界，常淨解脫身，寂滅不思議，名為一切智。’瑜伽師地論卷三十八（大三○·四九八下）：‘于一切界、一切事、一切品、一切時，智無礙轉，名一切智。’即如實了知一切世界、眾生界、有為、無為事、因果界趣之差別，及過去、現在、未來三世者，稱為一切智。又一切智對于一切種智有總、別二相之義，若依總義，則總稱佛智，義同一切種智，如華嚴經大疏卷十六所載，如來以無盡之智，知無盡法，故稱一切智。若依別義，則一切智為視平等界、空性之智，此即聲聞、緣覺所得之智；一切種智為視差別界、事相之智，乃了知‘平等相即差別相’之佛智，如大智度論卷二十七（大二五·二五八下）：‘總相是一切智，別相是一切種智；因是一切智，果是一切種智；略說一切智，廣說一切種智。一切智者，總破一切法中無明；一切種智者，觀種種法門，破諸無明。（中略）佛自說一切智是聲聞、闢支佛事，道智是諸菩薩事，一切種智是佛事；聲聞、闢支佛但有總一切智，無有一切種智。’（大毗婆沙論卷十五、雜阿毗曇心論卷八、大乘義章卷十九）（參閱‘一切種智’19）</p>
