---
title: 道信
source: deerpark.app
---

### 陳義孝佛學常見辭彙

湖北人，俗性司馬，拜僧璨為佛，是禪宗第四祖。



### 丁福保佛學大辭典

【人名】禪宗東土之第四祖也。嗣法於僧璨，傳於弘忍，傍出金陵牛頭山之一系。唐高宗永徽辛亥寂，壽七十二。見傳燈錄三。



### 佛光大辭典

（580～651）為我國禪宗第四祖。嗣法于僧璨，傳于弘忍。蘄州廣濟（湖北廣濟）人，俗姓司馬。據景德傳燈錄卷三載，師于幼時即慕空宗諸解脫門而出家，隋開皇十二年（592），入舒州皖公山參謁僧璨，言下大悟，奉侍九年（一說十年），得其衣缽。大業十三年（617），領徒眾至吉州廬陵，遇群盜圍城七旬，其時泉井枯涸，眾皆憂懼，師乃勸城中道俗念摩訶般若；盜賊遙望城，如有神兵守之，相謂曰（大五一·二二二中）：‘城內必有異人，不可攻矣！’遂解圍而去。

後師欲往衡岳，路出江州，道俗請留廬山大林寺。唐武德七年（624），歸蘄州，住破頭山三十餘年，傳法于弘忍，另有弟子法融別立‘牛頭禪’。又破頭山後改稱雙峰山，故世人又稱師為‘雙峰道信’。貞觀十七年（643），太宗聞其道風，三詔入京，師均上表辭謝，帝乃遣使，謂若不起，命取首級，師伸頸就刃，神色儼然，使者異之，還入奏，帝愈嘆慕，賜珍繒。永徽二年閏九月（一說永徽元年）垂誡門人，安坐而寂，世壽七十二。建塔于東山黃梅寺。因弟子弘忍居于黃梅東山弘傳禪法，故世人並稱師與弘忍之道法為東山法門，並遙尊師為東山法門之初祖。大歷（766～779）年中，代宗敕謚‘大醫禪師’，塔銘號‘慈雲’。著有入道安心要方便法門、菩薩戒作法等書。﹝續高僧傳卷二十六、五燈會元卷一、佛祖統紀卷二十九﹞


