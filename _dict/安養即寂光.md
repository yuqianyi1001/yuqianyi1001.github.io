---
title: 安養即寂光
source: deerpark.app
---

**來源：丁福保佛學大辭典**

<p>【術語】西方之極樂，於四種之國土中，位雖最下，然以圓融無礙之道理言之，則此最下之土，即最上之寂光土云。與所謂娑婆即寂光同。蓋天台宗立四土：一凡聖同居土，謂娑婆及安養。二方便土。三實報土。四常寂光土，是究竟之佛土也。然由圓融之理言之，則四土總為不二。法華文句記九下曰：「豈離伽耶別求常寂，非寂光外別有娑婆。」止觀義例上曰：「故知心體即常寂光，寂光諸土無二無別。」同隨釋三曰：「體即用故，有實報方便同居三土之殊。用即體故，一一無非常寂光土。」</p>

**來源：佛光大辭典**

<p>安養，為極樂世界之異名；寂光，即常寂光土，為佛所住之世界。于天台宗所立之四種國土（四土）中，安養世界為最下之土，而寂光為最上之士；然就圓融無礙之道理而言，則四土無二無別，故四土中最下之安養土即最上之寂光土，此稱為‘安養即寂光’，與‘娑婆即寂光’一語同義。法華文句記卷九下（大三四·三三三下）：‘豈離伽耶別求常寂？非寂光外別有娑婆。’又止觀義例卷上（大四六·四五○中）：‘不知身土居乎一心，故知心體即常寂光；寂光諸土，無二無別。’（參閱‘安養’2408、‘常寂光土’4528）</p>
