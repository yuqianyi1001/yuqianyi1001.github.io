---
title: 婆剌拏
source: deerpark.app
---

**來源：丁福保佛學大辭典**

<p>【人名】Vāraṇa，一作婆羅那。國王名。譯曰流轉。唯識樞要上末曰：「婆剌拏者，此云流轉，即先婆羅那訛也。」是眉稀羅國之王，容貌端正，聞迦旃延比丘之宿因發心出家，入阿般地國山中修道，於時國王將宮人入山遊獵，宮人見流轉王之美貌，圍繞看之，國王見之大瞋，鞭流轉王殆至死而去。流轉王還國欲報仇，迦旃延請停一宿，以方便力令感惡夢，遂止其心，入道得證果。見唯識樞要上末，二十唯識述記下。</p>
