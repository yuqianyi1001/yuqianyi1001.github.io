---
title: 四十餘年未顯真實
source: deerpark.app
---
### 佛光大辭典

表示法華經以前所說之諸經皆悉方便權教之語。出自法華經之序經─無量義經中。意謂釋尊從法華經開始宣說真實之教。蓋初期受教之眾生無法領悟真義，故釋尊從成道時起，至說法華經為止，凡四十餘年間，所說之教法皆為方便之教，而尚未說及真實教法。天台大師智遂引用此語，而謂華嚴經乃至般若經等所說之教法，皆屬方便之一實諦；法華經所說之教法，則完全泯絕方便，純說圓妙，乃屬究竟之法。故此一用語，常被用來表示法華經遠較他經殊勝之情形。﹝四教義卷一﹞



### 丁福保佛學大辭典

【術語】無量義經曰：「善男子！我先菩提道場樹下端坐六年，得成阿耨多羅三藐三菩提，以佛眼觀一切諸法不可宣說，所以者何？知諸眾生性欲不同。性欲不同，種種說法。種種說法，以方便力。四十餘年未顯真實，是故眾生得道差別，不得疾成無上菩提。」無量義經為法華之開經，謂法華以前未顯真實也。真實者，非說二乘作佛（是迹門法華），如來久成（是本門法華），非言爾前所說為方便假說，爾前所說之圓教與法華之圓教圓體無殊也。法華玄義五曰：「成道已來，四十餘年未顯真實，法華始顯真實。相傳云：佛年七十二歲說法華經。」止觀輔行六曰：「徧尋法華已前諸教，實無二乘作佛之文，及明如來久成之說，故知並由帶方便故。」



