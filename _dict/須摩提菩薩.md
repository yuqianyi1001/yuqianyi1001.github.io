---
title: 須摩提菩薩
source: deerpark.app
---

### 丁福保佛學大辭典

【本生】Sumati，又作須摩那。菩薩名也。智度論三十譯為妙意。以五百金錢買須羅婆女五莖華，供養燃燈佛，受釋迦文之記別。智度論三十五曰：「如須摩提菩薩，見燃燈佛。從須羅婆女買五莖華，不肯與之，即以五百金錢得五莖華，女猶不與，而耍之而言：願我世世常為君妻，當以相與。菩薩以供養佛故即便許之。」又有一須摩提菩薩。大寶積經妙慧童女會第三十所說之童女菩薩是也。大寶積經九十八妙慧童女會第三十曰：「王舍城長者女，名妙慧，年始八歲，詣佛問法。佛為說四十行。女發大願，動地雨花，眾變金色。次答文殊之諸問。文殊向佛讚之。佛因說其由發菩提心經三十劫。女又發大誓願，即轉如三十歲知法比丘。」竺法護譯及羅什譯之須摩提菩薩經，又菩提流志譯之須摩提經，皆為此會之異譯也。


