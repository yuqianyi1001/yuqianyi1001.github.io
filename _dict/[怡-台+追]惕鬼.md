---
title: [怡-台+追]惕鬼
source: deerpark.app
---

**來源：丁福保佛學大辭典**

<p>【異類】或作堆惕鬼，埠惕鬼，埠場鬼。以[怡-台+追]惕鬼為正。坐禪時來作人障礙之鬼名也。治禪病經下曰：「羅旬踰等一千長者子，始初出家，請尊者阿難摩訶迦葉舍利弗等為和上。摩訶迦葉教千比丘數息靜處。鬼魅所著，見一鬼神，面如琵琶，四眼兩口，舉面放光，以手擊攊兩腋下及餘身分，口中唱言[怡-台+追]惕[怡-台+追]惕。如旋火輪，似掣電光，或起或滅，令於行者氣心不安所。（中略）佛告阿難：諦聽諦聽！善思念之，當為汝說。若有四眾患此鬼者，汝當談治鬼之法。此[怡-台+追]惕鬼有六十三名，乃是過去迦那含牟尼佛時，有一比丘，垂向須陀洹，因邪命故，為僧所擯。瞋恚命終，自誓為鬼，乃至今日惱亂四眾。壽命一劫，劫盡命終，落阿鼻地獄。汝等宜識名字一心繫念，莫為所亂。」名為[怡-台+追]惕者，以彼口言[怡-台+追]惕也，[怡-台+追]惕為憂愁之意。</p>
