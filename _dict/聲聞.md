---
title: 聲聞
source: deerpark.app
---

### 陳義孝佛學常見辭彙

聞佛說四諦法之音聲而悟道的人。



### 法相辭典

★瑜伽八十二卷十六頁雲：從他聽聞正法音聲，又能令他聞正法聲；故曰聲聞。



### 三藏法數

謂聞佛聲教，依四諦法，修道證真，是名聲聞。（四諦者，苦諦、集諦、滅諦、道諦也。）



### 丁福保佛學大辭典

【術語】梵語，舍羅婆迦Śrāvaka，為佛之小乘法中弟子，聞佛之聲教，悟四諦之理，斷見思之惑，而入於涅槃者也。是為佛道中之最下根。勝鬘寶窟上末曰：「聲聞者，下根從教立名，聲者教也。」



### 佛光大辭典

梵語śrāvaka，巴利語sāvaka。音譯舍羅婆迦。又意譯作弟子。為二乘之一，三乘之一。指聽聞佛陀聲教而證悟之出家弟子。大乘義章卷十七本解釋聲聞之名義有三，即：(一)就得道之因緣而釋，聞佛之聲教而悟解得道，稱為聲聞。(二)就所觀之法門而釋，如十地經論卷四說，我眾生等，但有名故，說之為聲，于聲悟解，故稱聲聞。(三)就化他之記說而釋，如法華經卷二信解品載說，以佛道聲，令一切聞，故稱聲聞。此三釋中，前二者為小乘之聲聞，第三則為菩薩，隨義而稱為聲聞。

聲聞原指佛陀在世時之諸弟子，後與緣覺、菩薩相對，而為二乘、三乘之一。即觀四諦之理，修三十七道品，斷見、修二惑而次第證得四沙門果，期入于‘灰身滅智’之無餘涅者。聲聞乘，乃專為聲聞所說之教法。聲聞藏，則為闡述其教說之經典。

于諸經論中，聲聞之種類有二種、三種、四種、五種之別。據解深密經卷二無自性相品載，有：一向趣寂聲聞、回向菩提聲聞等二種聲聞。入楞伽經卷四載，有：決定寂滅聲聞、發菩提願善根名善根聲聞、化應化聲聞等三種聲聞。瑜伽師地論卷七十三有：變化聲聞、誓願聲聞、法性聲聞等三種聲聞。世親之法華論卷下則將聲聞分類為決定聲聞、增上慢聲聞、退菩提心聲聞、應化聲聞等四種。

另據法華文句卷四上所舉，將聲聞類分為五，稱為五種聲聞，即：(一)決定聲聞，謂久習小乘，積劫道熟而證得小果。(二)退菩提聲聞，謂此聲聞本習大乘，積劫修道，然中間為厭生死，退大道心，取證小果。(三)應化聲聞，謂諸佛菩薩為度化前二種聲聞，故內秘佛菩薩之行，外現聲聞之形，以勸誘小乘，令入大乘。(四)增上慢聲聞，謂厭離生死，欣樂涅，修習小乘而以得少為滿足，未得謂得，未證謂證。(五)大乘聲聞，謂以佛道之聲，令一切聞者不住于化城（喻小乘涅），終歸大乘實相之理。

以上所舉，皆基于大乘教義所作之分類，然諸部阿含經典及發智論、六足論等諸論之中，則不持此等說法，彼所謂之聲聞，僅指上述之趣寂聲聞一種而已。此外，聲聞一語，于阿含等原始聖典中，兼指出家與在家弟子；然至後世，則專指佛教教團確立後之出家修行僧。﹝雜阿含經卷三十一、長阿含經卷一、瑜伽師地論卷六十七、卷八十、法華玄論卷一、卷四、卷七、大乘義章卷十七末、大乘法苑義林章卷二、法華文句卷一上﹞


