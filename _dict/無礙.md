---
title: 無礙
source: deerpark.app
---
### 佛光大辭典

(一)梵語apratihata。又作無閡、無礙、無障礙、無掛礙、無所掛礙。謂無障礙。無礙有心無礙、色無礙、解無礙、辯無礙等區別。品類足論卷五載有四無礙解，法無礙解、義無礙解、詞無礙解、辯無礙解。大寶積經卷十四舉出三種無礙，(一)總持無所掛礙，略作總持無礙。謂菩薩得大總持（大陀羅尼），不失善法，不生惡法，于一切言語諸法分別知悉無礙。(二)辯才無所掛礙，略作辯才無礙。謂菩薩得大辯才，能隨機說大小乘法，悉皆通達。(三)道法無所掛礙，略作道法無礙。謂菩薩得大智慧，能通達大小乘法與世間語言文字。

新華嚴經卷五十六載，如相回向位（十回向之第八）之菩薩有眾生無礙用乃至力無礙用等十種自在作用（十無礙用）；同經卷四十六說諸佛具十種無障礙住。此外，華嚴經疏卷一載，毗盧遮那佛身具如下十無礙：用週無礙、相遍無礙、寂用無礙、依起無礙、真應無礙、分圓無礙、因果無礙、依正無礙、潛入無礙、圓通無礙。華嚴經探玄記卷三載，蓮華藏世界具如下十無礙：情事無礙、理事無礙、相入無礙，相即無礙、重現無礙、主伴無礙、體用無礙、隱顯無礙、時處無礙、成壞無礙。華嚴法界玄鏡卷上有四法界之說，詳述理事無礙法界、事事無礙法界之相，謂無礙有圓融無礙（萬法圓融，互不障礙）與自在無礙（對一切障礙能自在衝破）二義。又佛之智慧稱無礙智；阿彌陀佛之光明稱無礙光（十二光之一）；佛稱無礙人；一乘法稱無礙道。﹝大品般若經卷十六、大智度論卷六、卷七十二、華嚴經疏卷四、卷十一、卷五十六﹞

(二)（552～645）唐代僧。俗姓陳，生于成都。十歲至長安，依道安法師出家。天和三年（568）受具足戒。建德三年（574），北週武帝興法難，師遂隱遁。隋代開皇年間（581～600）復出，住永寧寺。後聽超法師講大智度論，又至長安學十地、阿毗曇等。大業二年（606），至洛陽四方館教授經論。五年，移住莊嚴寺。武德八年，返故居，修無相觀。貞觀十九年示寂，世壽九十四。

(三)（1590～1643）明代僧。歙州人，俗姓王。出家于黃山，依匡廬敬堂學經教。偶謁湛然澄公，悟別傳密旨，乃入湘鄉荊紫山隱居。崇禎十六年示寂，世壽五十四。



### 陳義孝佛學常見辭彙

沒有障礙。



### 丁福保佛學大辭典

【術語】又云無閡，無礙。自在通達而無礙也，自在涉入而無礙也，自在融通而為一體也。如燈光互相涉入，是無礙之相也。維摩經佛國品曰：「心常安住無閡解脫。」往生論註下曰：「無礙者，謂知生死即涅槃，如是等入不二門無礙相也。」即身成佛義曰：「無礙者，涉入自在義。」往生要集中本曰：「我所有三道，與彌陀佛萬德，本來空寂，一體無礙。」



