---
title: 律儀
source: deerpark.app
---

### 陳義孝佛學常見辭彙

律是戒律，儀是儀則，謂佛所制定的戒律可以使人防非止惡，乃是吾人立身處世的儀則。



### 法相辭典

★瑜伽二十二卷十三頁雲：有處世尊宣說屍羅名為律儀。如伽他說：諸有惠施主、具戒住律儀，有阿笈摩見、及有果正見。又雲：問：何緣世尊宣說屍羅名為律儀？答：由此屍羅清淨善法，是防護性，是息除相，是遠離體；故名律儀。

★二解　瑜伽五十三卷三頁雲：若遠離思、與不律儀相違。由遠離增上力故；與五根俱行。說名律儀。

★三解　瑜伽八十三卷八頁雲：言律儀者：謂是遠離自體相故。

★四解　瑜伽八十三卷十一頁雲：律儀者：由具少欲慈心等故。

★五解　瑜伽九十一卷十二頁雲：雲何律儀？謂如有一、于可愛境，諸雜染心、不忍，不受，不執，不取。設令暫起；尋還棄舍。是名律儀。

★六解　無性釋一卷六頁雲：所受屍羅，防護過去已生住等身等諸業，如調禦者、極善調攝；故名律儀。

★七解　如類有四種中說。

★八解　俱舍論十四卷一頁雲：能遮能滅惡戒相續，故名律儀。

★九解　如增上戒學差別中說。



### 丁福保佛學大辭典

【術語】律者法律，儀者儀則，所制之法律，以防遏過非，惡律儀以防遏善事。因而立身之儀則也。通於善惡。善律儀者，大乘義章十曰：「言律儀者，制惡之法，說名為律。行依律戒，故號律義。又復內調亦為律，外應真則，目之為儀。」行事鈔資持記中一之二曰：「通禁制止名律，造作有相名儀。」

無表之戒體（舊云無作），名為律儀，此戒體在人之身中他無表示，故云無表，為不動身口意之作用，故云無作。而一旦得此戒體有防非止惡使人自順律儀之功能，故名之為律儀。梵語三跋羅，義淨譯曰護。以戒體能護人也。大乘義章十曰：「無作之善說為律儀。」俱舍論十四曰：「能遮能滅惡戒相續，故名律儀。」有部百一羯磨一曰：「授與三歸並五尊處成鄔波索伽律儀護。」註曰：「此言護者，梵云三跋羅，譯為擁護。由受歸戒護使不落三途。舊云律儀即當義譯，云是律法儀式。若但云護，恐學者未詳，故兩俱存。明了論已譯為護，即是戒體無表色也。」見無表色條。

參照：<a href="/dict/無表色">無表色</a>


