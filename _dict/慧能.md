---
title: 慧能
source: deerpark.app
---

### 陳義孝佛學常見辭彙

唐朝高僧，係中國禪宗之第六祖。見惠能條。



### 丁福保佛學大辭典

【術語】智慧之功能也。高僧傳六曰：「藉慧能於前因，發勝心於曠劫。」

【人名】禪宗東土第六祖也。姓盧氏，三歲喪父。及長，家益貧。採薪販賣養母。一日入市，聞人讀金剛經。問其所得，謁蘄州黃梅山五祖弘忍禪師。五祖問曰：汝從何處來？答曰：嶺南。師曰：嶺南人無佛性。能曰：人即有南北，佛性豈然？師知其為異人，使入碓房舂米，因稱為盧行者。經八月，五祖知付授時至，使眾徒各書得法之偈。時上座神秀書偈曰：『身是菩提樹，心如明鏡臺，時時勤拂拭，莫使惹塵埃。』能聞之曰：如吾所得，則不然。竊雇童子夜於壁間書一偈曰：『菩提本非樹，明鏡亦非臺，本來無一物，何處惹塵埃？』五祖知之，潛入碓房，問曰：米白否？答曰：白未經篩。五祖以杖三打碓而去，能即以三更入室。祖乃授衣法。去隱南方漁村者數年，儀鳳元年正月至南海，遇印宗法師於法性寺。印宗聞禪要，取弟子禮。其月十五日，會諸名德為之剃髮。二月八日，就法性寺智光律師，受具足戒。後居曹溪，大注甘雨。神龍元年，帝召之不起。唐玄宗開元元年八月三日，俄然示寂，壽七十六。元和十年謚勅大鑑禪師。」見六祖壇經，宋高僧傳八，傳燈錄五。



### 佛光大辭典

（638～713）唐代僧。又作惠能。我國禪宗第六祖。號六祖大師、大鑑禪師。祖籍範陽（河北），俗姓盧，生于南海新興（廣東）。據六祖法寶壇經行由品載，其父早亡，家貧，常採薪汲水以奉寡母。一日負薪至市，聞客讀誦金剛經，心即開悟，時五祖弘忍住蘄州黃梅之東禪院，法門甚盛。師乃前往拜謁。五祖試問其所來及欲求何物，師答曰（大四八·三四八上）：‘弟子是嶺南新州百姓，遠來禮師，惟求作佛，不求餘物。’五祖謂：‘汝是嶺南人，又是獵（疑作）獠，若為堪作佛？’慧能對曰：‘人雖有南北，佛性本無南北，獵（疑作）獠身與和尚不同，佛性有何差別？’五祖驚異其稟性非凡，遂使入碓房舂米，歷八月。一日，五祖令眾人各述一偈以傳衣授法，上座神秀遂于壁廊書偈曰：‘身是菩提樹，心如明鏡台，時時勤拂拭，勿使惹塵埃。’師聞之，謂此偈未見本性，遂請一童子代于壁間亦書一偈曰：‘菩提本無樹，明鏡亦非台，本來無一物，何處惹塵埃？’五祖聞之，識其為真能傳大法者，乃夜召師入室，潛授衣法，並遣其連夜南歸，隱于四會、懷集之間。

儀鳳元年（676）至南海，遇印宗法師于法性寺，遂依之出家，受具足戒。翌年，移住于韶陽曹溪寶林寺，弘揚‘直指人心，見性成佛’之頓悟法門。與神秀于北方所倡之漸悟法門相對，史稱‘南頓北漸、南能北秀’。其弟子法海將其教說匯編成書，名‘六祖法寶壇經’，盛行于世，為後來禪宗之宗經。後應刺史韋據之請，于大梵寺樹立法幢；未久歸曹溪，弘布大法，道俗歸崇。神龍元年（705），中宗派遣內侍薛簡召師至京師，師稱疾固辭未往，帝乃敕賜摩衲袈裟及綠缽等物，並敕改寶林寺為‘中興寺’。三年，更賜‘法泉寺’額。

師又曾舍宅為國恩寺，先天元年（712），命門人于寺內建立報恩塔。翌年七月，歸返國恩寺，八月示寂，世壽七十六。師肉身不壞，迄今仍存，歸停曹溪。憲宗時謚號‘大鑑禪師’。宋太宗太平興國年中（976～983）加謚‘真宗禪師’；後由仁宗謚號‘普覺禪師’，神宗賜‘圓明禪師’之謚號。遺錄有六祖壇經一卷、金剛經口訣等。其中六祖壇經初由法海集錄師之語要，後人多所節略，未能見祖意之全貌，元代德異乃探求諸方，得其全文。至元二十八年（1291），宗寶重新校對三種異本，正其訛誤，詳其節略，增補弟子之請益機緣而予印行，今收于大正藏第四十八冊。師之嗣法弟子四十餘人中，以荷澤神會、南陽慧忠、永嘉玄覺、青原行思、南岳懷讓等最著，開後世臨濟、曹洞等、五家七宗之禪。﹝佛祖統紀卷二十九、宋高僧傳卷八、景德傳燈錄卷五 、*五燈會元卷一、釋氏稽古略卷三、傳法正宗記卷六﹞


