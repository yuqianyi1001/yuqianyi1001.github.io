---
title: 三忍
source: deerpark.app
---
### 三藏法數

﹝出華嚴經疏﹞ 忍，耐也。又忍，可也。謂於一切逆順善惡之境而能忍受安心不動，故名為忍。 〔一、耐怨害忍〕，謂人以怨憎毒害而加於我，即能安心忍耐而無返報之心，是名耐怨害忍。 〔二、安受苦忍〕，謂疾病水火刀杖等眾苦所逼，即能安心忍受恬然不動，是名安受苦忍。 〔三、諦察法忍〕，謂審察諸法體性虛幻，本無生滅，信解真實心無妄動，安然忍可，是名諦察法忍。



### 陳義孝佛學常見辭彙

１．無量壽經說往生極樂的人，聽到七寶樹林的聲音，便得三種之忍，即一、音響忍，就樹林的聲音而悟非有而有的真理；二、柔順忍，心柔智順，對實相的道理很信順；三、無生法忍，安住於無生的法理，而不動心。２．指唯識論所說的三忍，即耐怨害忍、安受苦忍、諦察法忍。



### 丁福保佛學大辭典

【名數】三忍有三種，無量壽經第四十八願舉聲聞者得三法忍之願，而言第一法忍第二法忍第三法忍，未舉其法忍之名，因是而諸師之解不同。法位云是仁王經所說五忍之前三者，即伏忍信忍順忍也。憬興云是伏忍中之下中上三忍也。玄一曰是下說之音響忍柔順忍無生忍也。

無量壽經云往生極樂之人聞七寶樹林之音聲，而得三種之忍：一音響忍，由音響而悟解真理者。二柔順忍，慧心柔軟，能隨順真理者。三無生法忍，證無生之實性而離諸相者，是悟道之至極也。見無量壽經鈔五。

善導所說之三忍：一喜忍，念彌陀佛而生歡喜心者。二悟忍，念彌陀佛而悟解真理者。三信忍，念彌陀佛而住於正信者。善導解觀經中，韋提希夫人所得之無生法忍為此三忍。觀經序分義二曰：「因此喜故即得無生之忍，亦名喜忍，亦名悟忍，亦名信忍。」淨土文類行卷曰：「慶喜一念相應後，與韋提等獲三忍。」

三種之忍波羅蜜也：一耐怨害忍，能耐忍有情怨敵之惱害者。二安受苦忍，能安受非情寒熱等之苦楚者。三諦察法忍，又云無生法忍，不起忍等。諦觀真理而安住於無生之理者。前二者為耐忍之忍，後一者為信忍之忍，似稍異，然決定而不動心之義則同。唯識論九曰：「忍有三種：謂耐怨害忍，安受苦忍，諦察法忍。」

【名數】有種種之三忍。見忍條。

參照：<a href="/dict/忍">忍</a>



