---
title: 千輻輪相
source: deerpark.app
---

### 三藏法數

輻即車輪中之輻，謂足下轂網輪紋，眾相圓滿，有如千輻輪也。



### 丁福保佛學大辭典

【術語】佛三十二相之一。言佛之足下有千輻輪之印紋也。是標駕御一切之法王相者。觀無量壽經曰：「足下有千輻輪相。」



### 佛光大辭典

指具足千輻輪之妙相，乃佛三十二相之一。又稱足下輪相（巴heṭṭhā pāda-talesu cakkānijātāni  ）、足下千輻輪相、常現千輻輪相、雙足下現千輻輪輞轂眾相。即佛足下紋樣分明之千輻輪寶妙相，其精巧微妙，非妙業天子所能擬造。此相感得之業因，乃佛于過去世為父母、師長、善友乃至一切眾生，往返奔走，作種種供養及布施之事。此相不僅現于足底，亦可見于佛之雙手。又千輻輪相系象征佛之轉法輪，現于足下，表示遊化諸處之轉法輪；說法時，則顯現于手掌上之轉法輪印，用以指示種種事物；現于齒面，則表示佛說法所宣吐之教理。又自古即有禮拜佛足石之習慣。﹝雜阿含經卷四、無上依經卷下如來功德品、觀佛三昧海經卷一、四分律卷五十一﹞（參閱‘三十二相’507）


