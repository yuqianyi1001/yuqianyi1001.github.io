---
title: 似立宗
source: deerpark.app
---
### 法相辭典

★因明入正理論雲：雖樂成立；由與現量等相違故；名似立宗。謂現量相違，比量相違，自教相違，世間相違，自語相違，能別不極成，所別不極成，俱不極成，相符極成。此中現量相違者：如說聲非所聞。比量相違者：如說瓶等是常。自教相違者：如勝論師、立聲為常。世間相違者：如說懷兔非月。有故。又如說言：人頂骨淨。眾生分故。猶如螺貝。自語相違者：如言我母是其石女。能別不極成者：如佛弟子對數論師立聲滅壞。所別不極成者：如數論師對佛弟子說我是思。俱不極成者：如勝論師對佛弟子立我以為和合因緣。相符極成者：如說聲是所聞。如是多言，是遣諸法自相門故；不容成故；立無果故；名似立宗過。如疏四卷十九頁釋。



### 丁福保佛學大辭典

【術語】因明三支中之宗支，有現量相違等之九過，犯其九過隨一之宗支，名似立宗。因明入正理論曰：「雖樂成立，由與現量等相違，故名似立宗。」見三十三過條。

參照：<a href="/dict/三十三過">三十三過</a>



