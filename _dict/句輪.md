---
title: 句輪
source: deerpark.app
---

### 丁福保佛學大辭典

【術語】對於一字之真言而稱多字之真言曰句輪。義釋十一曰：「凡行者持誦時，當觀字輪或為句輪。所謂句輪者觀本尊心，心上有圓明而布真言之字，輪轉相接，令明了現前。持誦時觀此字，猶如白乳，次第流注入行者口。或注其頂，相續不絕，徧滿其身，乃至徧於支分。其圓明中，字常明了，如常流水而無有盡。如是持誦疲極已，即但住於寂心，謂觀種子字也。」



### 佛光大辭典

密教修法中，行者將本尊之真言逐字觀想布列為圓明之字輪，稱為句輪。據大日經義釋卷十一所載，凡行者持誦真言時，當逐字觀想成為句輪，即觀想本尊之心，心上有布列真言之圓明字輪，輪轉相接，令明了現前。又持誦真言時，觀想其種子字猶如白乳，次第流注入行者之口，或注入其頭頂，相續不絕，遍滿其身，乃至遍于四肢。又于圓明之字輪中，字常明了，如常流之水，無有盡期。如是持誦至疲憊已極，則住于寂靜之心。﹝大日經疏卷十四字輪品﹞


