---
title: 善慧地
source: deerpark.app
---

### 陳義孝佛學常見辭彙

菩薩十地中之第九地。



### 法相辭典

★瑜伽四十八卷十九頁雲：由此地中、一切有情利益安樂意樂清淨、逮得菩薩無礙解慧，由此善能宣說正法；是故此地、名善慧地。即由此義，當知復名無礙解住。如無礙解住中，廣說其相。

★二解　瑜伽七十八卷四頁雲：于一切種說法自在，獲得無量廣大智慧。是故第九、名善慧地。

★三解　顯揚三卷三頁雲：九、善慧地。謂諸菩薩、住此地中，先善修治第八地故；超過一切聲聞獨覺地。證得極淨微妙解脫解脫智見蘊，解脫一切無礙辯障；無過廣慧、之所依止。是故此地、名為善慧。

★四解　攝論三卷二頁雲：何故九地說名善慧？由得最勝無礙智故。世親釋七卷十八頁雲：何故九地名為善慧？由此地中，無礙解智、說名為慧。此慧妙善，故名善慧。無性釋七卷二十一頁雲：言善慧者：謂得最勝四無礙解。無礙解智、于諸智中，最為殊勝。智即是慧，故名善慧。四無礙者：法、義、詞、辯。由法無礙，自在了知一切法句。由義無礙，自在通達一切義理。由詞無礙，自在分別一切言詞。由辯無礙，遍于十方，隨其所宜，自在辯說。于此地中，最初證得先未曾得無礙解智；故名善慧。

★五解　佛地經論七卷十一頁雲：如前已說妙觀察智、能觀自證陀羅尼門三摩地等，能觀有情根欲性等，說妙法藥，名善巧業。

★六解　成唯識論九卷十三頁雲：九、善慧地。成就微妙四無礙解；能遍十方善說法故。



### 三藏法數

謂既得真如之體，即發妙用，凡所照了，悉是真如。經云：發真如用，名善慧地。



### 丁福保佛學大辭典

【術語】菩薩十地中第九地之名。得四無礙解於十方演說一切法之位也。新譯仁王經下曰：「得四無礙解。一音演一切，聞者悉歡喜，名為善慧地。」唯識論九曰：「善慧地，成就微妙四無礙解，能徧十方善說法故。」



### 佛光大辭典

梵語sādhumatī-bhūmi。為菩薩十地中之第九地。此地已得法無礙解、義無礙解、詞無礙解、樂說無礙解等四無礙解，能遍十方，以一音演說一切善法，使聞者生歡喜心；又于力波羅蜜行中，斷除利他門中之不欲行障，證得智自在所依真如。﹝新譯仁王經卷下、成唯識論卷九﹞（參閱‘十地’419）


