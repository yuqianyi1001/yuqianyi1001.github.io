---
title: 心所法
source: deerpark.app
---

**來源：法相辭典**

<p>★品類足論一卷一頁雲：心所法雲何？謂若法、心相應。此復雲何？謂受、想、思、觸、作意，欲、勝解、念、定、慧，信、勤、尋、伺、放逸、不放逸、善根、不善根、無記根、一切結縛隨眠隨煩惱纏、諸所有智、諸所有見、諸所有現觀。復有所餘如是類法，與心相應，總名心所法。</p><p>★二解　品類足論六卷四頁雲：心所法雲何？謂若法、與心相應。此復雲何？謂受蘊、想蘊、相應行蘊。</p><p>★三解　五事毗婆沙論下十九頁雲：何謂心所法？如何知別有？答：所有受等、名心所法。經為量故；知別有體。如世尊說：眼色二緣，生于眼識。三和合故觸。與觸俱起，有受想思。乃至廣說。薩他筏底契經中言：復有思惟諸心所法，依心而起，系屬于心。又舍利子問俱胝羅，何故想思說名意行？俱胝羅言：此二心所法、依心起屬心。乃至廣說。由如是等無量契經，知心所法，定別有體。又心所法，若無別體；則奢摩他、毗缽舍那、善根、識住、諸食、念住、諸蘊、六六覺支道支、諸結、學法、及有支等，契經應減。又不應立大地法等。然經所說法門無減；大地法等、實可建立。故知別有諸心所法。</p>

**來源：丁福保佛學大辭典**

<p>【術語】常略曰心所。</p>
