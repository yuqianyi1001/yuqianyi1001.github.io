---
title: 我語取
source: deerpark.app
---

### 陳義孝佛學常見辭彙

執著種種我見的言語。



### 法相辭典

★瑜伽八十九卷十一頁雲：出家在家二品為依，執著我語；故依俱品，立我語取。又雲：諦故住故論說有我；名為我語。執有實物，說名諦故。執可安立，說名住故。又雲：有無有愛為緣，立我語取

★二解　如取支差別中說。

★三解　法蘊足論十卷二十七頁雲：雲何我語取？謂色無色界系，除諸見，餘結縛隨眠隨煩惱纏。是名我語取。

★四解　品類足論七卷六頁雲：我語取雲何？謂除色無色界系五見，諸餘色無色界系結縛隨眠隨煩惱纏，是名我語取。

★五解　大毗婆沙論四十八卷五頁雲：問：何故名我語取？為以行相？為其所緣？若以行相；薩迦耶見，應名我語取。我行相轉故。若以所緣；諸法無我，如何可說我語取耶？答：不以行相，不以所緣，名我語取。有前失故。然欲界煩惱，除見，立欲取。色無色界煩惱，除見，立我語取。問：何故爾耶？答：欲界煩惱，依淫欲轉，依境界轉，依眾具轉，依他身轉；故立欲取。色無色界煩惱，與彼相違。依內起故；立我語取。復次欲界煩惱，感內身時，須淫欲，須境界，須眾具，須第二；故立欲取。色無色界煩惱，感內身時，與彼相違；故立我語取。復次欲界煩惱，感內身時，惟依非定。多因外門外事，故立欲取。色無色界煩惱，感自身時，唯依于定。多因內門內事，故立我語取。復次欲界煩惱，不能感得廣大身形，長久壽量，故立欲取。色無色界煩惱，能感得廣大身形。如色究竟天，身長萬六千逾繕那。亦能感得長久壽量。如非想非非想處，壽八萬大劫。故彼煩惱，立我語取。

★六解　集異門論八卷六頁雲：雲何我語取？答：除色無色界系諸見及戒禁取，諸餘色無色界系結縛隨眠隨煩惱纏，是名我語取。



**來源：三藏法數**

華嚴鈔云：我見我慢，名為我語。云何此二獨名我語？由此二種說有我故。又云：隨假言說，起於我執，隨執取著，故名我語取。（我見者，於五陰等法中，不了虛假，妄計有我也。我慢者，謂以我為勝，而輕慢於他也。）



### 丁福保佛學大辭典

【術語】執著種種我見之言語，謂之我語取。取者執著之義，四取之一。



### 佛光大辭典

梵語ātma-vādopādāna。為四取之一。取者，煩惱之意。我語取，指緣內身所起之煩惱，即指色界、無色界之貪、慢、無明、疑等四煩惱。﹝佛性論卷三﹞（參閱‘四取’1704）


