---
title: 違自順他
source: deerpark.app
---
### 佛光大辭典

‘違他順自’之對稱。謂違背自家之本性而隨順他性。系大乘起信論義記卷中論真如與無明之作用所立之名目。即‘隨緣真如’與‘成事無明’二者相對，且二者各具有違自、順他、違他、順自等四種性質，然違自即含順他之意，違他即含順自之意，故統稱為違自順他、違他順自。就違自順他而言，可分為：(一)真如之違自，謂真如違背自家之本性而隱其真體；此為流轉門之意。(二)真如之順他，謂真如隨順他無明而顯現妄法；此亦流轉門之意。(三)無明之違自，謂無明違背自家之本性而詮示真如之功德；此為還滅門之意。(四)無明之順他，謂無明隨順他真如而能知其名義而成淨用；此亦還滅門之意。（參閱‘違他順自’5678）



### 丁福保佛學大辭典

【術語】對於違他順自而言。謂違背自家之本性而隨順他性也。起信論義記卷中解心生滅門之下，就隨緣真如與成事無明，論其各有此義。隨緣真如之違自，謂真如違背自家之本性而隱其真體也。順他者，謂真如隨順他無明，而顯現妄法也。此即流轉門之意。成事無明之違自，謂無明違背自家之本性而詮示真如之功德也。順他者，謂無明隨順他真如而能知其名義，成淨用也。此即還滅門之意。



