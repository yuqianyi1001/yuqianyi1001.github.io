---
title: 羅網
source: deerpark.app
---
### 佛光大辭典

連綴眾寶珠所作之網。系仿佛土、天界等皆有眾寶莊嚴之羅網，故用以莊嚴佛殿或懸掛于佛像上。此名稱見于諸經典，如法華經卷二譬喻品（大九·一四下）：‘真珠羅網，張施其上。’阿彌陀經亦謂極樂國土有七重欄J、七重羅網、七重行樹，皆是四寶週匝圍繞。此外，顯密各宗之經、論、儀軌等，多以羅網表示莊嚴物或供養物。﹝長阿含卷二十世記經、法華經卷四見寶塔品、陀羅尼集經卷三﹞



### 丁福保佛學大辭典

【物名】連綴寶珠為網，以作莊嚴之具者，帝釋殿前之羅網，謂之帝網，法華經曰：「真珠羅網張設其上。」無量壽經上曰：「道場樹高四百萬里，（中略）珍妙羅網羅覆其上。」淨土論曰：「寶欄徧圍繞，無量寶交絡，羅網徧虛空，種種鈴發響。」又捕魚鳥之具也。



