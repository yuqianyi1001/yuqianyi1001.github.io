---
title: 參同契
source: deerpark.app
---
### 佛光大辭典

全一卷。唐代石頭希遷（700～790）撰。系由五言四十四句二百二十字組成之古詩，詮明萬法交參無窮，由本同契，F融涉會之義。與洞山良價之寶鏡三昧同為曹洞宗珍視之聖典，每朝必于佛前誦讀。本文撰述動機，依碧岩錄第四則載，石頭因閱肇論，至此會萬物為己處，豁然大悟，而作參同契。題名之由來，或謂假借道士魏伯陽所作‘參同契’之書名，以顯佛法奧妙之理，並有矯正當時南北二禪互相排斥之弊病之意；或謂乃後人之命名。

全文如次（大五一·四五九中）：‘竺土大仙心，東西密相付。人根有利鈍，道無南北祖。靈源明皎潔，枝派暗流注。執事元是迷，契理亦非悟。門門一切境，回互不回互。回而更相涉，不爾依位住。色本殊質象，聲元異樂苦。暗合上中言，明明清濁句。四大性自復，如子得其母。火熱風動搖，水濕地堅固。眼色耳音聲，鼻香舌堿醋。然依一一法，依根葉分布。本末須歸宗，尊卑用其語。當明中有暗，勿以暗相遇。當暗中有明，勿以明相睹。明暗各相對，比如前後步。萬物自有功，當言用及處。事存函蓋合，理應箭鋒拄。承言須會宗，勿自立規矩。觸目不會道，運足焉知路？進步非近遠，迷隔山河固。謹白參玄人，光陰莫虛度。’

題名參同契，參者，森羅萬象；同者，萬象之平等本體；契者，二者契調融合，顯差別即平等、平等即差別之理。又本文收于景德傳燈錄卷三十、五燈會元卷五、教外別傳卷十四、佛祖歷代通載卷十九。其注釋書頗多，有明永覺元賢之洞上古轍、日本天桂傳尊之報恩編、面山瑞方之吹唱等。﹝景德傳燈錄卷十四、釋氏稽古略卷三、林間錄卷下﹞



### 丁福保佛學大辭典

【書名】石頭和尚希遷所作。其結句云：「謹白參玄人，光陰莫虛度。」



