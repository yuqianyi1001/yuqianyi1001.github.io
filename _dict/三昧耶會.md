---
title: 三昧耶會
source: deerpark.app
---

**來源：丁福保佛學大辭典**

<p>【術語】言金剛界九會曼荼羅之第二會也。此會三十七尊，賢劫十六尊，外金剛部三十天，共有七十三尊。皆畫其三昧耶形。如大日為塔，寶生為五股杵，金剛歌為箜篌。杲寶抄曰：「三昧耶曼荼羅，言其體，則諸尊手所執持之器杖印契也。世間國王立法令，印璽了，則萬人不違越之，王不自毀破之。今亦如是，諸尊之本誓，正顯於印文，而成五股刀蓮等，於手中持之，則天魔破旬不敢違越之。若眾生見彼三昧耶形，而信其本願，如法修行，則若智者福隨所願而必與之，誠秘密三昧也。」</p>
