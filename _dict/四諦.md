---
title: 四諦
source: deerpark.app
---
### 佛光大辭典

諦，梵語satya，巴利語sacca，審實不虛之義。即指苦、集、滅、道四種正確無誤之真理。此四者皆真實不虛，故稱四諦、四真諦；又此四者為聖者所知見，故稱四聖諦。四諦大體上乃佛教用以解釋宇宙現象的‘十二緣起說’之歸納，為原始佛教教義之大綱，乃釋尊最初之說法。四諦依次稱為苦聖諦、苦集聖諦、苦滅聖諦、苦滅道聖諦，或苦聖諦、苦習諦、苦滅諦、苦滅道聖諦，或苦諦、苦集諦、苦盡諦、苦出要諦，或苦聖諦、集聖諦、真聖諦、道聖諦。其中，苦與集表示迷妄世界之果與因，而滅與道表示證悟世界之果與因；即世間有漏之果為苦諦，世間有漏之因為集諦，出世無漏之果為滅諦，出世無漏之因為道諦。

據中阿含卷七分別聖諦經、大毗婆沙論卷七十七、大乘阿毗達磨雜集論卷七等所說四諦之義，即：(一)苦諦（梵duḥkha -satya ），苦，泛指逼迫身心苦惱之狀態。審實世間事物，不論有情、非情悉皆為苦；亦即對人生及環境所作之價值判斷，認為世俗之一切，本質皆苦。苦諦即關于生死實是苦之真諦。(二)集諦（梵samudaya-satya ），集，招聚之義。審實一切煩惱惑業，實能招集三界生死苦果。集諦即關于世間人生諸苦之生起及其根源之真諦。(三)滅諦（梵nirodha -satya ），滅，即寂滅；審實斷除苦之根本─欲愛，則得苦滅，可入于涅之境界。滅諦即關于滅盡苦、集之真諦。(四)道諦（梵mārga -satya ），道，能通之義。審實滅苦之道，乃正見、正思惟等八正道，若依此而修行，則可超脫苦、集二諦，達到寂靜涅之境。道諦即關于八正道之真諦。

四諦系佛陀成道之後，于鹿野苑為五比丘初轉法輪之說，為佛教中之基本教義，並為生死解脫之唯一方法。後世雖以四諦為聲聞之法，然除小乘教中有此生死解脫之說外，于大乘經典中亦有此四諦之說，如勝N經、北本大般涅經卷十二、卷十三等，不僅附有大乘之解釋，並對四諦之深義有所發揮。

關于四諦之自性，諸部有多種異說，據大毗婆沙論卷七十七載，阿毗達磨之諸論師以五取蘊為苦諦，有漏因為集諦，擇滅為滅諦，學、無學法為道諦。關于四諦現觀之次第，據俱舍論卷二十二、大毗婆沙論卷七十八記載，先觀苦諦，依次觀集諦、滅諦、道諦。

此外，四諦之理分為三階段，而各有四種行相之說，稱為三轉十二行相。若以苦諦為例，三轉即：(一)初轉是‘說此為苦諦’之示轉。(二)第二轉是‘應遍知（永斷、作證、修習）苦諦’之勸轉。(三)第三轉為‘已遍知（乃至修習）苦諦’之證轉。其他集、滅、道諦亦各有三轉。所謂十二行相，據雜阿含經卷十五、俱舍論卷二十四載，即指在三轉中，各設有眼、智、明、覺四行相，而于各諦中均有十二行相。另有一種解釋則不考慮眼、智、明、覺，而認為每一諦有三轉，四諦則共有十二行相。

然有部教學之修證論中認為，于四善根位觀四諦，每一諦各有四種行相，合計則為十六行相，稱為四諦十六行相。即：觀苦諦有非常、苦、空、非我四行相，即一切萬法無恆存性，為苦、為假相之存在，且無實體性；觀集諦有因、集、生、緣四行相，即愛執為苦之因，其集聚苦而為苦生起之助緣；觀滅諦有滅、靜、妙、離四行相，謂苦滅之理想境界即滅系縛、靜煩惱、殊妙境、離災禍；觀道諦有道、如、行、出四行相，謂至苦滅之聖道，為聖者實踐之正道，合于正理，趨向理想境，而超出迷妄之生存。此四善根位之次即入見道，以無漏真智現觀四諦。此見道即為預流向，至于預流果以後則屬修道，若以通于預流向、預流果之十六心現觀四諦，稱為聖諦現觀。其中僅最後之第十六心屬預流果，前十五心屬見道。

復次，觀欲界四諦之智，稱為法智；觀上二界（色界與無色界）四諦之智，稱為類智，而此法智與類智又各有忍與智。此即言，在無間道，以忍斷煩惱；在解脫道，則以智證真理。就苦諦而言，乃是以苦法智忍（簡稱苦法忍）現觀欲界之苦諦，斷苦諦所迷之煩惱，以苦法智現觀欲界之苦諦，並證苦諦之理，以苦類智忍（簡稱苦類忍）現觀上二界之苦諦，而斷煩惱，以苦類智現觀上二界之苦諦而證理，即以此四心現觀苦諦。故準此而言，對集、滅、道三諦亦各有集法（智）忍、集法智、集類（智）忍、集類智，滅法（智）忍、滅法智、滅類（智）忍、滅類智，道法（智）忍、道法智、道類（智）忍、道類智等，總共則有十六心，稱為八智八忍，或八忍八智。此外，依次觀四諦之無漏清淨，可分別產生苦智、集智、滅智、道智，此四智與世俗智、法智、類智、他心智、盡智、無生智並稱為十智，乃統括一切有漏智與無漏智之總稱。

大乘佛教在顯揚聖教論卷七中，依四諦之內容開演為行苦諦、壞苦諦、苦苦諦、流轉諦（以上系由苦諦展開）、雜染諦（相當苦、集二諦）、流息諦（相當于滅諦）、清淨諦（相當于滅、道二諦）、正方便諦（相當于道諦）等八種，稱為八諦。又據吉藏之勝N寶窟卷下本所述，小乘之四諦觀乃不完全、不究竟，後更有修作，故稱有作四諦；大乘之四諦則完全而究竟，後更無修作，故稱無作四諦；此二者亦合稱為八諦。

又天台宗智大師依勝N經、涅經之說，別立淺深不同之四種四諦，與藏、通、別、圓四教相配當：(一)生滅四諦，為藏教所說，就有為生滅之事，而觀四諦之因果為實有



### 法相辭典

★如諦施設建立中說。

★二解俱舍論二十二卷一頁雲：如向所言由見諦故，此所見諦其相雲何？頌曰：諦四先已說，謂苦集滅道。彼自體亦然，次第隨現觀。論曰：諦有四種，名先已說。于何處說？謂初品中分別有漏無漏法處。彼如何說？謂彼頌言，無漏謂聖道，此說道諦。擇滅謂離系，此說滅諦。及苦集世間，此說苦集諦。四諦次第如彼說耶？不爾。雲何？如今所列，一苦、二集、三滅、四道。四諦自體亦有異耶？不爾。雲何？如先所辯，為顯體同彼，故說亦然聲。四諦何緣如是次第？隨現觀位先後而說，謂現觀中先所觀者便在先說。若異此者，應先說因，後方說果。然或有法，說次隨生，如念住等。或復有法，說次隨便，如正勝等。謂此中無決定理趣，起如是欲，先斷已生，後遮未生，但隨言便。今說四諦隨瑜伽師現觀位中先後次第，何緣現觀次第必然？加行位中如是觀故。何緣加行必如是觀？謂若有法是愛著處，能作逼惱，為求脫因，此法理應最初觀察。故修行者加行位中最初觀苦；苦即苦諦。次復觀苦以誰為因，便觀苦因；因即集諦。次復觀苦以誰為滅，便觀苦滅；滅即滅諦。後觀苦滅以誰為道，便觀滅道；道即道諦。如見病已，次尋病因，續思病愈後求良藥。契經亦說諦次第喻。何契經說？謂良醫經。如彼經言：夫醫王者，謂具四德，能拔毒箭。一善知病狀，二善知病因，三善知病愈，四善知良藥。如來亦爾，為大醫王，如實了知苦集滅道。故加行位如是次觀，現觀位中次第亦爾。由加行力所引發故。如已觀地，縱馬奔馳。此現觀名，為目何義？應知此目現等覺義。何緣說此唯是無漏？對向涅正覺境故。此覺真淨故得正名。應知此中果性取蘊名為苦諦，因性取蘊名為集諦，是能集故。由此苦集因果性分，名雖有殊，非物有異。滅道二諦，物亦有殊。何義經中說為聖諦？是聖者諦，故得聖名。于非聖者，此豈成妄？于一切是諦性無顛倒故。然唯聖者，實見非餘。是故經中但名聖諦，非非聖諦，顛倒見故。如有頌言：聖者說是樂。非聖說為苦。聖者說為苦，非聖說是樂。

★三解法蘊足論五卷四頁雲：一時薄伽梵住婆羅[病-丙+尼]斯仙人論處施鹿林中。爾時世尊告芻眾：此苦聖諦，若于如是未曾聞法，如理思惟，定能發生眼智明覺。此苦集聖諦，若于如是未曾聞法，如理思惟，定能發生眼智明覺。此苦滅聖諦，若于如是未曾聞法，如理思惟，定能發生眼智明覺。此趣苦滅道聖諦，若于如是未曾聞法，如理思惟，定能發生眼智明覺。復次芻：此苦聖諦，以通慧應遍知；若于如是未曾聞法，如理思惟，定能發生眼智明覺。此苦集聖諦，以通慧應永斷；若于如是未曾聞法，如理思惟，定能發生眼智明覺。此苦滅聖諦，以通慧應作證；若于如是未曾聞法，如理思惟，定能發生眼智明覺。此趣苦滅道聖諦，以通慧應修習；若于如是未曾聞法，如理思惟，定能發生眼智明覺。復次芻：此苦聖諦，我通慧已遍知。若于如是未曾聞法，如理思惟，定能發生眼智明覺。此苦集聖諦，我通慧已永斷；若于如是未曾聞法，如理思惟，定能發生眼智明覺。此苦滅聖諦，我通慧已作證；若于如是未曾聞法，如理思惟，定能發生眼智明覺。此趣苦滅道聖諦，我通慧已修習。若于如是未曾聞法，如理思惟，定能發生眼智明覺。芻當知：我于如是四聖諦中，若未三轉十二行相，謂未發生眼智明覺，未能于此天人世間魔梵沙門婆羅門等解脫出離，未除顛倒，多住心故，亦未如實能自稱言我證無上正等菩提。我于如是四聖諦中，若已三轉十二行相，謂已發生眼智明覺，便能于此天人世間魔梵沙門婆羅門等解脫出離，已除顛倒，多住心故，亦已如實能自稱言我證無上正等菩提。

★四解　如大毗婆沙論七十七卷五頁至七十九卷十八頁廣說。

★五解　品類足論七卷三頁雲：苦聖諦雲何？謂五取蘊。集聖諦雲何？謂有漏因。滅聖諦雲何？謂擇滅。道聖諦雲何？謂學無學法。



### 陳義孝佛學常見辭彙

又稱四聖諦。見四聖諦條。



### 丁福保佛學大辭典

【名數】見四字部四諦條。

【名數】又云四聖諦，四真諦。聖者所見之真理也。梵語Catvāri－Āryasatyāni，巴利語Cattāri－Ariyasaccāni。一苦諦Duḥkha－āryasatya，三界六趣之苦報也。是為迷之果。二集諦Samudya－āryasatya，貪瞋等煩惱，及善惡之諸業也。此二者能集起三界六趣之苦報，故名集諦。三滅諦Nirodha－āryasatya，涅槃也。涅槃滅惑業而離生死之苦，真空寂滅，故名滅。是為悟之果。四道諦Mārga－āryasatya，八正道也，此能通於涅槃故名道。是為悟之因。

其中前二者流轉之因果也，故又曰世間因果。後二者還滅之因果也，又曰出世間因果。此四者皆云諦者，言其真理實為至極也。而二者皆先果後因者，果易見，因難知，故先示苦果令其厭，然後使斷其因，又舉涅槃之妙果使樂之，然後使修其道，是乃誘引最劣小機之善巧也。

佛起菩提樹下至鹿野苑，為五比丘始說此法。是為佛轉法輪之初。依之而修道證滅者，稱為聲聞人。法華經譬喻品曰：「昔於波羅奈，轉四諦法輪。」四十二章經曰：「於鹿野苑中，轉四諦法輪，度憍陳如等五人而證道果。」涅槃經十二曰：「苦集滅道，是名四聖諦。」涅槃經十五曰：「我昔與汝等不見四真諦，是故久流轉生死大苦海。若能見四諦，則得斷生死。」

止持會集音義曰：「苦諦者，苦以痛惱為義。一切有為心，行，常為無常患累之所逼惱，故名為苦。大論云：無量眾生有三種身苦：老病死。三種心苦：貪瞋癡。三種後世苦：地獄餓鬼畜生。總而言之有三苦八苦等，皆三界生死之患。諦審生死實是苦者，故名苦諦也。三苦，謂苦苦壞苦行苦，八苦可知。

集諦者，集以招聚為義。若心與結業相應，未來定能招聚生死之苦，故名為集。審一切煩惱惑業於未來，實能招集三界生死苦果，故名集諦也。

盡諦者，亦名滅諦。滅即寂滅，滅以滅無為義。結業既盡，則無生死之患累，故名為滅。以諸煩惱結使滅故，三界業亦滅。若三界業煩惱滅者，即是滅諦有餘涅槃。因滅故果滅，捨此報身時，後世苦果，永不相續，名入無餘涅槃。諦審涅槃實為寂滅，故名滅諦也。

道諦者，道以能通為義。正道及助道，是二相扶，能至涅槃，故名為道諦。審此二道相扶，實能通至涅槃不虛，故名道諦也。正道者，實觀三十七品三解脫門緣理慧行名為正道。助道者，得解觀中種種諸對治法及諸禪定，是名助道。」



