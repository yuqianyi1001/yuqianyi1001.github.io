---
title: 法雨
source: deerpark.app
---

### 丁福保佛學大辭典

【譬喻】妙法能滋潤眾生，故譬之為雨。無量壽經上曰：「澍法雨演法施。」法華經序品曰：「雨大法雨，吹大法螺。」同普門品曰：「澍甘露法雨，滅除煩惱焰。」涅槃經二曰：「無上法雨，雨汝身田，令生法芽。」嘉祥無量壽經疏曰：「澍雨有潤澤之功，譬說法能沾利眾生也。」



### 佛光大辭典

以雨來比喻佛之教法。佛法滋潤眾生，令由迷妄而至證悟，猶如雨之普澤草木，使其生長，而至開花結果，故以雨譬喻之。北本涅經卷二（大一二·三七二上）：‘無上法雨，雨汝身田，令生法芽。’﹝法華經卷一序品、無量壽經卷上﹞


