---
title: 金剛利菩薩
source: deerpark.app
---
### 佛光大辭典

金剛利，梵名Vajra -tīkṣṇa ，音譯縛日□灼蛉。西藏名 Rdo-rje-ral-gri。又稱金剛受持菩薩。別名摩訶衍菩薩、摩訶器杖菩薩、文殊師利薩、金剛藏菩薩，金剛甚深菩薩、金剛覺菩薩。(一)密教金剛界三十七尊之一，十六大菩薩之一，西方無量壽如來四親近之一。位居金剛界曼荼羅西方月輪中無量壽如來之右方。由此尊之加持，能以般若波羅蜜之劍，斷自他無量雜染結使諸苦。密號般若金剛、除罪金剛。此尊之種子、形像等，于金剛界曼荼羅各會中不同，于成身會，種子為（dhaṃ），為大空法界智之義；三昧耶形為利劍；形像為身呈金色，左手持花，花上有篋，右手持利劍；真言為‘　縛日□〉灼蟶　淡’。于三昧耶會，種子為塚da），為不取不舍中道妙慧之義；真言為‘耨搖Σ瞿恰□Ｓ詮□會，形像為兩手持蓮，蓮上有利劍；真言為‘　薩縛怛他孽多　缽□茲恰〔□廾鄱唷”堋︿賀隸　薩都薩都努弭　摩訶具沙努霓　淡’。此菩薩為無量壽如來下轉攝取之身，表征以智慧之利劍給與眾生之德。身為金色，示佛智成滿之相，左手之梵篋，示定中存佛智；右手之利劍，示佛智猛利、斷惑除障。﹝金剛頂經卷一、大教王經卷三（施護譯）、金剛頂瑜伽中略出念誦經卷二、卷三、諸佛境界攝真實經卷中﹞

(二)為仁王般若經所舉五大力菩薩中西方之尊。手持金剛劍，放金色光護國。劍表能斷自他俱生之障。



### 丁福保佛學大辭典

【菩薩】Vajratīksna，金剛界十六菩薩之一。西方無量壽如來四親近之一。主如來之智德，標斷一切之苦，以劍為三昧耶形。秘藏記末曰：「金色，左手華上有篋，右手持利劍，由結金剛藏劍故，彼能斷一切苦。」聖位經曰：「毘盧遮那佛，於內心證得金剛劍般若波羅蜜三摩地智，自受用故。（中略）成金剛劍菩薩形，住觀自在王如來右邊月輪。」出生義曰：「就一切如來永斷習氣智，而生金剛利。」此菩薩與文殊菩薩異名同體。其教令輪身為六頭六手六足之大威德明王，即無量壽如來之忿怒身也。新譯仁王經下曰：「西方金剛利菩薩摩訶薩，手持金剛劍，放金色光。」同儀軌上曰：「言金剛利者，如彼經云，文殊師利菩薩也。（中略）手持金剛劍者，示其所作能斷自他俱生障故。依教令輪現作威怒六足金剛，手臂頭各六，坐水牛上，摧伏一切諸惡毒龍。」



