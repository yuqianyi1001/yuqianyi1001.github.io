---
title: 教相三意
source: deerpark.app
---

**來源：丁福保佛學大辭典**

<p>【術語】法華之說教，有異於其他諸經之三意：一根性融不融相，法華說法之時，眾生之根性，一味而無差別，而其以前則眾生有二乘三乘之差別。二化道始終不始終相，由釋尊思化道始，說至其願意滿足終者，惟限於法華經。三師弟遠近不遠近相，釋尊與其弟子，非但為一時之關係，實從久遠之古，已為師弟也。</p>

**來源：佛光大辭典**

<p>又作三種教相。天台宗認為法華經與法華以前其他經典相異之處有三：(一)根性融不融相，法華經以外之教法，真實與方便混雜，聽法眾生之根性有利、鈍之分，因程度不一，故不融；而說法華經時，眾生素質齊一，無利、鈍之分，故為融，其教法亦僅有真實教法。(二)化道始終不始終相，法華以外之教法，乃是應時隨機之教法，故有許多法並非真義（不始終）；法華經之教法，則是一貫三世有組織之教法，能道盡如來之真義（始終）。(三)師弟遠近不遠近相，法華經以外之教，認為釋尊于今世始成佛，佛弟子亦今生始為佛弟子（不遠近）；然法華經言，釋尊過去久遠之時，即已成佛，佛弟子亦于遠昔即為佛弟子，故不可將佛陀及佛弟子于今生之開悟，教化視為真實（遠近）。</p>
