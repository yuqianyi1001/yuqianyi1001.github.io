---
title: 密庵
source: deerpark.app
---

### 丁福保佛學大辭典

【人名】五燈會元曰：「明州天童密庵禪師，名咸傑，應庵曇華禪師法嗣，幼穎悟，出家徧參知識，後謁應庵於衢洲之明果，應庵孤硬難入，屢遭呵叱。一日應庵問如何是正法眼？師遽答曰：破沙盆，應庵頷之。未幾辭去省親，庵送以偈曰：大徹投機句，當陽廓頂門，相從今四載，徵詰洞無痕，雖未付鉢袋，氣宇吞乾坤，卻把正法眼，呼作破沙盆，此行將省覲，切忌便跺跟，吾有末後句，待歸要汝遵。後詔住徑山靈隱，晚移天童示寂。」無盡燈論上曰：「密庵破沙盆，卻高妙喜枕。」


