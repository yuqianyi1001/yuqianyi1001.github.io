---
title: 離法愛
source: deerpark.app
---

**來源：三藏法數**

離法愛者，謂於中道之法，遠離愛著之心也。蓋言修行之人，修前九種觀法，已過內外二障，應入初住；而不入者，由住六根清淨之位，愛著中道相似之法，所以不能進入也。此相似位，無內外障，唯有法愛。法愛若斷，即得發真中道，入於初住，故名離法愛也。第八、第九、第十，三種，皆為下根之人，修前七種觀法，不能入理，故須明之。所謂下根，方具十也。（內外障者，內即惑業，外即名利等，皆能障蔽正行故也。六根清淨者，謂眼耳鼻舌身意，已離惑業染污之法，而獲清淨功德也。相似法者，謂於中道之理，未能真證，而發相似之解也。）



### 丁福保佛學大辭典

【術語】又云無法愛。十乘觀之一。


