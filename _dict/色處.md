---
title: 色處
source: deerpark.app
---

### 陳義孝佛學常見辭彙

十二處之一。



### 法相辭典

★俱舍論一卷六頁雲：論曰：言色二者，一、顯，二、形。顯色，有四。青、黃、赤、白。餘顯是此四色差別。形色，有八。謂長為初，不正為後。或二十者，即此色處，復說二十。謂青、黃、赤、白、長、短、方、圓、高、下、正、不正、雲、煙、塵、霧、影、光、明、暗。有餘師說：空一顯色，第二十一。此中正者：謂形平等。形不平等，名為不正。地水氣騰，說之為霧。日燄名光。月星火藥寶珠電等諸燄，名明。障光明生，于中餘色可見；名影。翻此為。餘色易了，故今不釋。或有色處，有顯無形。謂青黃赤白影光明暗。或有色處，有形無顯。謂長等一分身表業性。或有色處，有顯有形。謂所餘色。有餘師說：唯光明色，有顯無形。現見世間青等色處，有長等故。如何一事具有顯形？由于此中俱可知故。此中有者，是有智義。非有境義。若爾；身表中亦應有顯智。

★二解　法蘊足論九卷七頁雲：雲何色處？謂色，為眼已正當見，及彼同分；是名色處。又色，為眼增上發眼識，已正當了別，及彼同分；是名色處。又色，于眼已正當礙，及彼同分；是名色處。又色，為眼已正當行，及彼同分；是名色處。如是過去未來現在諸所有色，名為色處；亦名所知；乃至所等證。此復雲何？謂四大種所造青黃赤白雲煙塵霧長短方圓高下正不正影光明空一顯色，相雜紅紫碧綠皂褐，及餘所有眼根所見，眼識所了，所有名號異語增語想等想施設言說，謂名色，名色界，名色處，名彼岸。如是色處，是外處攝。

★三解　品類足論二卷十四頁雲：色處雲何？謂色，為眼已正當見，及彼同分。

★四解　大毗婆沙論七十三卷十四頁雲：問：色處雲何？答：諸色為眼已正當見，及彼同分；是名色處。已所見等言，如界中已釋。乃至法處，應知亦爾。問：若十色處，法處少分，皆體是色；何故唯一名色處耶？答：唯此一處，色相粗顯，易見易了；故名色處。餘處不爾，故立別名。復次唯此一處，是二眼境。謂肉天眼。故名色處。餘處不爾，故立別名。復次唯此一處，是三眼境。謂肉天聖慧眼。故名色處。餘處不爾，故立別名。復次唯此一處，是二眼境，眼識所緣；故名色處。是故尊者妙音說曰：若二眼境，眼識所緣；立色處名。餘處不爾。復次若有粗細長短此彼方處可了；立色處名。餘處不爾，故非色處。復次若形相大，及可積聚，易了知者；立色處名。餘處不爾，故非色處。復次若可種植增長易了；立色處名。餘處不爾，故非色處。種植增長，通內外分。外分種植，謂下種時。增、謂萌芽時。長、謂莖葉花果時。內分種植，謂羯刺藍位。增、謂O部曇位。長、謂閉屍，鍵南，缽羅奢業任弧８創穩艨墑□櫛□接縲裕渙□□γ。餘處不爾，故非色處。唯于色處，施設一切方隅自性，非餘處故。復次若可施設逾繕那性；立色處名。餘處不爾，故非色處。唯于色處施設一切逾繕那性，非餘處故。復次若能覆蓋諸餘色法，如巾帽者；立色處名。餘處不爾，故非色處。唯有色處，能總覆蓋諸餘色法，非餘處故。復次若處，具有形色顯色；立色處名。餘處不爾，故非色處。復次若處，具有二十種色，或二十一；立色處名。餘處不爾，故非色處。



### 丁福保佛學大辭典

【術語】十二處之一，青黃赤白等法，生眼識之所依者。


