---
title: 八種授記
source: deerpark.app
---
### 佛光大辭典

授記者，佛對發心之眾生，授與將來必當作佛之記別。依覺知與否，分為八種，即：(一)己知他不知，發心而自發誓願，未廣及于人，未得四無所畏，未得善權故。(二)眾人盡知己不知，發心廣大，得無所畏，得善根故。(三)己眾俱知，位在七地得無畏，得善權，得空觀故。(四)己眾俱不知，未入七地，未得空觀之無著行故。(五)近覺遠不覺，諸根具足不舍如來無著之行故，如彌勒即是。(六)遠覺近不覺，未能演說聖賢之行故，如師子膺即是。(七)近遠俱覺，諸根具足不舍無著之行，遍遊十方世界，作不思議，顯佛之神德故，如柔順菩薩即是。(八)近遠俱不覺，未得菩提，皆不能悉知如來藏等之行故，如等行菩薩即是。﹝法華文句卷七上﹞（參閱‘授記’4587）



### 丁福保佛學大辭典

【名數】一己知他不知，發心而自發誓願，未廣及於人，未得四無所畏，未得善權故也。二眾人盡知己不知，發心廣大，得無所畏，得善根故也。三己眾俱知，位在七地得無畏，得善權，得空觀故也。四己眾俱不知，未入七地，未得空觀之無著行故也。五近覺遠不覺，如彌勒是，諸根具足不捨如來無著之行故也（彌勒成佛在近，近者得覺知其授記，遠者不能覺知）。六遠覺近不覺，此人未能演說聖賢之行故也。即師子膺是。七近遠俱覺，諸根具足不捨無著之行，徧遊十方世界，作不思議，顯佛之神德故也，今之柔順菩薩是。八近遠俱不覺，未得菩提，皆不能悉知如來藏等之行故也，今之等行菩薩是。見菩薩瓔珞經九，法華文句七之一。



