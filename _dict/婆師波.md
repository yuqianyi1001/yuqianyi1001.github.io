---
title: 婆師波
source: deerpark.app
---

**來源：丁福保佛學大辭典**

<p>【人名】Vāṣpa，又作婆師婆、婆濕婆、婆沙波。五比丘之一。譯曰起氣、淚出、氣息。佛滅後，窟內窟外結集時，於窟外領界外之大眾結集三藏者，即大眾部之祖也。佛本行集經三十四曰：「次長老婆沙波，隋言起氣。」三論玄義曰：「界外大眾乃有萬數，婆師波羅漢為主，此云淚出。常悲苦眾生而淚墮也。即五比丘中之一人。而年大迦葉，教授界外大眾。」中論疏記二下曰：「言婆師婆者。案最勝王經云婆濕婆也。照法師云：婆濕婆，此云氣息。」義林章二本曰：「有阿羅漢，念佛法恩念眾生苦，自恒垂淚，故名婆師婆，為大眾主教授諸人。」唯識了義燈一本曰：「佛涅槃後，大迦葉波及婆師波雖分二處結集三藏，然一百年中佛法一味。」</p>

**來源：佛光大辭典**

<p>梵名Vāṣpa  ，巴利名Vappa   又作婆濕婆、婆沙波、婆敷、婆破、婆頗、婆犯、和破。意譯起氣、長氣、淚出、正語。系佛于鹿野苑初轉法輪時，最初所度五比丘之一。增一阿含經卷三弟子品列舉佛弟子中各種第一比丘時，即謂（大二·五五七上）：‘乘虛教化，意無榮冀，所謂婆破比丘是。’又佛陀入滅後，與大迦葉各于窟外、窟內之二處結集時，婆師波為窟外大眾之上首，自領界外大眾結集三藏，成為大眾部之祖。此羅漢因常悲念眾生苦而恆自墮淚，故稱淚出。中阿含卷三和破經所載迦維羅衛國有一釋種，名和破，初從尼幹子，後因受釋尊教化而歸依佛門，此或與婆師波非同一人。﹝佛本行集經卷三十四轉妙法輪品、毗尼母經卷一、三論玄義卷下、大乘法苑義林章卷二本﹞</p>
