---
title: 非行非坐三昧
source: deerpark.app
---

**來源：三藏法數**

非行非坐三昧者，前之三種，俱用行坐；今言非行非坐者，雖非行坐，實通行坐，亦名隨自意三昧，謂但於一切時中，一切事上，隨意用觀，不拘限期，心存止觀，念起即覺是也。



### 丁福保佛學大辭典

【術語】天台所立四種三昧之一。不關於行住坐臥之四威儀，通於一切之事，隨意起，而修禪定也。故復名隨自意三昧。止觀二曰：「非行非坐三昧者，上一向用行坐此既異上，為成四句，故名非行非坐。實通行坐及一切事，南岳師呼為隨身意，意起即修三昧。」



### 佛光大辭典

為天台宗所立四種三昧之一。又作覺意三昧、隨自意三昧。雖稱非行非坐，然實通于行、住、坐、臥及一切事，隨意起而修禪定，故又稱隨自意三昧、覺意三昧。即于一切時中，于一切事上念起即覺，意起即修三昧。摩訶止觀卷二（大四六·一四中）：‘非行非坐三昧者，上一向用行坐，此既異上，為成四句，故名非行非坐，實通行、坐及一切事；而南岳師呼為隨自意，意起即修三昧；大品稱覺意三昧。’（參閱‘四種三昧’1793）


