---
title: 慧南
source: deerpark.app
---
### 佛光大辭典

（1002～1069）宋代禪僧。臨濟宗黃龍派之祖。信州玉山（江西上饒）人，俗姓章。少習儒業，博通經史。十一歲從定水院智鑾出家，十九歲受具足戒。遍參棲賢澄、雲峰文悅、石霜楚圓等諸宿，皆蒙器許。後于同安院開堂說法，四眾歸趨。未久移至歸宗寺，因堂宇突遭火災，全寺盡毀，遂蒙冤坐獄，吏者百端求隙，而師怡然引咎。久而後赦，乃退居黃檗，于溪上築積翠庵，四方接踵而至，受請至黃龍山崇恩院，大振宗風，遍及湖南、湖北、江西、閩粵等地，此一系統乃蔚成黃龍派，日本臨濟宗之祖榮西即源出此一流派。

師每以公案廣度四眾，室中嘗設‘佛手驢腳生緣’三轉語以勘驗學人，三十餘年鮮有契其旨者，世稱‘黃龍三關’。師住黃龍時，法席鼎盛，直追馬祖、百丈。于宋熙寧二年入寂，世壽六十八。世稱黃龍慧南。徽宗大觀四年（1110），追謚‘普覺禪師’。遺有黃龍南禪師語錄、語要、書尺集等各一卷行世。門下之晦堂祖心、寶峰克文、泐潭洪英等皆馳名禪林。﹝續傳燈錄卷七、禪宗正脈卷十七、五燈嚴統卷十七、釋氏稽古略卷四﹞



### 丁福保佛學大辭典

【人名】信州玉山人。姓章氏。世稱黃龍慧南。見黃龍條。

參照：<a href="/dict/黃龍">黃龍</a>



