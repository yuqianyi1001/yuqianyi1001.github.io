---
title: 浴室
source: deerpark.app
---

### 丁福保佛學大辭典

【雜名】洗浴之室也，西土必以冷水，東土必以溫水，故謂為溫室。寄歸傳三曰：「世尊教為浴室，或作露地磚池。（中略）又洗浴者並須饑時。浴已正食，有其二益：一則身體清虛，無諸垢穢。二則痰癊消散，能餐飲食。飽食方洗，醫明所諱。」義楚六帖七曰：「有部律頌云：浴室畫五天使。」



### 佛光大辭典

巴利語nahāna-koṭṭhaka。大眾行洗浴之所。又作浴堂、溫室（巴jantāghara  ）、湯屋。五分律卷二十六載僧房設浴室之由來，謂諸比丘食多美食，然增諸病，耆域（耆婆）憂之，乃勸佛設浴室，除大眾之病；浴時必著浴衣，若裸形而浴，互相揩磨，則得突吉羅罪。浴時用蒲桃皮、摩樓皮、澡豆等去垢。禪林中，置有知浴（浴主）、浴頭等職。又于浴室置跋陀婆羅（賢護）菩薩之像，此尊于浴室依水之因緣而證圓通。增一阿含經卷二十八謂浴室有除風、病得差、除去塵垢、身體輕便、得肥白等五種功德。此外，四分律卷十六、摩訶僧o律卷三十四亦載有多種溫室洗浴之功德。于叢林中，浴室乃七堂伽堂之一，興僧堂、西淨並稱為三默堂。﹝釋氏要覽卷中、禪林象器箋殿堂門﹞


