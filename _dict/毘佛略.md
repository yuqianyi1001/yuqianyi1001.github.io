---
title: 毘佛略
source: deerpark.app
---

**來源：丁福保佛學大辭典**

<p>【術語】Vaipulya，又作鞞佛略，裴佛略。新云毘富羅。十二部經之第十。譯曰方廣經。稱方正廣大之經典。小乘之長阿含經，大乘之華嚴法華等諸經是也。若對於小乘，則一切之大乘經悉為方廣經。大乘義章一曰：「毘佛略經，此名方廣。理正曰方，義備名廣。若依小乘，諸正為方，言多曰廣。」慧琳音義二十六曰：「毘佛略，此云方廣。」大日經疏九曰：「梵音毘富羅，是廣大義。謂深廣無際不可測量，如是諸法自體，名毘富羅法界。」然智度論三十三曰：「廣經者，名摩訶衍，（中略）鞞佛略（力夜反），秦言未曾有經。」是上所謂毘佛略，即方廣經，稱為摩訶衍，譯曰廣經。毘佛略，譯為第十一部之未曾有經。然他經論，未曾有經之梵名為阿浮達磨。二者相異，應考。</p>
