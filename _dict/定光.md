---
title: 定光
source: deerpark.app
---
### 陳義孝佛學常見辭彙

佛名。見定光佛條。



### 丁福保佛學大辭典

【佛名】梵名提洹羯佛Dipaṁkara，譯言錠光佛，或然燈佛。有足曰錠。無足曰燈。作定非。釋迦佛嘗稱為儒童。此佛出世之時，買五莖之蓮奉佛。因而得未來成佛之記別。智度論九曰：「如然燈佛生時，一切身邊如燈，故名然燈太子。作佛亦名然燈，舊名錠光佛。」玄應音義一曰：「錠光，大徑切，又音殿，即然燈佛也。諸經中作提洹羯佛，是梵音。」輔行一之一曰：「瑞應云：至于昔者定光佛興時，我為菩薩，名曰儒童。乃至買華奉定光佛，散華供養，華住空中。佛知其意，而讚嘆言：汝無數劫所學清淨。因記之曰：汝自是後九十一劫，劫號為賢，汝當作佛，名釋迦文。」大部補註十一曰：「定光佛。定，正作錠。錠，都定切。亦云然燈佛。有足曰錠，無足曰燈。」

【物名】玻璃珠之名也。晉華嚴經小相品曰：「亦於念念中見百千萬億那由他佛剎微塵等如來，佛告寶手菩薩言：譬如錠光玻璃珠，照十方佛剎微塵等世界。」



