---
title: 本形
source: deerpark.app
---

### 丁福保佛學大辭典

【術語】六地藏六使者及延命地藏勝軍地藏等，並非有本經本軌之典據，但據日本中古台密一流之相傳耳，其本經軌之說，如大日經疏五曰：「地藏菩薩，於種種間飾雜寶莊嚴地上，以金銀頗胝水精四寶，為蓮華座，令窮極巧麗。其菩薩在華座上，光燄周徧，其身如在胎藏。（中略）此聖者主持寶王心地中性起功德無邊寶藏，故其標幟以一切珍奇雜寶綺錯莊嚴也。」輸婆迦羅譯之地藏菩薩儀軌曰：「次說畫像法，作聲聞形像，著袈裟，端覆左肩，左手持盈華形，右手施無畏，令坐蓮華。」秘藏記下曰：「地藏菩薩，白肉色，左手持蓮花，上幢幡，右手持寶珠。」

【術語】自身固有之形也。華嚴經十五曰：「或復捨本形自化其形。」


