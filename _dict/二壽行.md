---
title: 二壽行
source: deerpark.app
---

### 丁福保佛學大辭典

【名數】一、留多壽行，是阿羅漢捨福而延長其壽之法也。阿羅漢，為成就神通，心得自在者，或於僧眾或於別人布施諸命緣之衣缽等，施已發願，即入第四禪定，從定起已，心念口言凡我感能富果報之業，願皆轉招壽命之果報。彼時招能富果之業，即轉招壽命之果。二、捨多壽行，是阿羅漢滅壽命而增長富福之法也。阿羅漢如前布施僧眾了，發願，即入第四禪定，從定起已，心念口言，凡我招壽果之業，願皆轉招富果。彼時招壽果之業，即轉招富果。見俱舍論二。



### 佛光大辭典

即留多壽行與舍多壽行。(一)留多壽行，乃阿羅漢為饒益眾生、久住教法而舍福延壽之法。阿羅漢或于僧眾、或于他人，布施諸衣、缽等物，施畢發願，即入第四禪定，心念口言：凡我能感富果報之業，願皆轉招壽命之果報。彼時能招富果之業，即轉招壽命之果。(二)舍多壽行，為阿羅漢梵行已立，因病等苦逼身而減壽增福之法。阿羅漢如前布施僧眾，施畢發願，即入第四禪定，心念口言：凡我招壽果之業，願皆轉招富果。彼時招壽果之業，即轉招富果。﹝俱舍論卷三﹞（參閱‘留舍壽行’ 4189）


