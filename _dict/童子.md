---
title: 童子
source: deerpark.app
---
### 佛光大辭典

梵語kumāra，巴利語同。音譯作鳩摩羅。或梵語kumāraka，音譯鳩摩羅伽。(一)四歲或八歲以上，未滿二十歲，且尚未剃發得度之男子，稱為童子、童兒、童真；女子則稱童女。﹝舊華嚴經卷四十五入法界品、大智度論卷二十九、南海寄歸內法傳卷三受戒軌則條﹞

(二)指菩薩。菩薩為如來之王子，因其如世間童子之無淫欲念，故稱為童子。

(三)隨侍佛、菩薩、諸天者，亦稱為童子。如隨侍文殊菩薩者為請召、計設尼、救護慧、烏波計設尼、光網、地慧幢、無垢光、不思議慧等八大童子。又不動明王亦有八大童子隨侍。

(四)日本古來于諸種法會、庭儀之際，必有隨伴之幼童，隨時受使喚，稱為童子。



### 陳義孝佛學常見辭彙

經中常稱菩薩為童子，一因菩薩是法王之真子，二因無淫欲之念猶如世間之童子，並非指年幼為童子。



### 丁福保佛學大辭典

【術語】Kumāra，梵語究摩羅，鳩摩羅迦。為八歲以上未冠者之總稱。西國希出家而寄侍於比丘所者，稱曰童子，又經中稱菩薩為童子，以菩薩是如來之王子故也。又取無婬欲念，如世童子之意。寄歸傳三曰：「凡諸白衣，詣苾芻所，若專誦佛典。情希落髮，畢願緇衣，號為童子。或求外典無心出離名曰學生。」玄應音義五曰：「究摩囉者，是彼土八歲未冠者童子總名。」釋氏要覽上曰：「經中呼文殊善財寶積月光等諸大菩薩為童子者，即非稚齒。如智論云：如文殊師利十力四無畏等悉具佛事。故往鳩摩羅迦地。又云：若菩薩從初發心斷婬欲，乃至菩薩是名童子。」



