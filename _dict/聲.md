---
title: 聲
source: deerpark.app
---

### 陳義孝佛學常見辭彙

五塵之一，四大種所造，屬於色法，為耳根所對之境。



### 法相辭典

★瑜伽三卷十五頁雲：數宣數謝，隨增異論；故名為聲。

★二解　顯揚一卷十二頁雲：聲、謂耳所行境，耳識所緣，四大所造，可聞音為體。色蘊所攝；無見有對。此復三種。謂可意，不可意，及俱相違。或因手等相擊出聲，或由尋伺，扣弦，拊革。或依世俗，或為養命，或宣揚法義，而起言說。或依託崖谷而發響聲。如是若自相，若分別，若響音，是名為聲。

★三解　集論一卷三頁雲：何等為聲？謂四大種所造，耳根所取義。或可意，或不可意，或俱相違。或執受大種為因，或不執受大種為因，或俱大種為因。或世所極成，或成所引，或遍計所起。或聖言所攝，或非聖言所攝。雜集論一卷七頁雲：聲者：四大種所造耳根所取義。若可意，若不可意，若俱相違。若因受大種，若因不受大種，若因俱大種。若世所共成，若成所引，若遍計所執。若聖言所攝，若非聖言所攝。如是十一種聲，由五種因所建立。謂相故，損益故，因差別故，說差別故，言差別故。相者：謂耳根所取義。說差別者：謂世所共成等三。餘如其所應。因受大種者：謂語等聲。因不受大種者：謂樹等聲。因俱者：謂手鼓等聲。世所共成者：謂世俗語所攝。成所引者：謂諸聖所說。遍計所執者：謂外道所說。聖非聖言所攝者：謂依見等八種言說。

★四解　五蘊論一頁雲：雲何為聲？謂耳境界；執受大種因聲，非執受大種因聲，俱大種因聲。

★五解　廣五蘊論二頁雲：雲何聲？謂耳之境；執受大種因聲，非執受大種因聲，俱大種因聲。諸心心法，是能執受。蠢動之類，是所執受。執受大種因聲者：如手相擊，語言等聲。非執受大種因聲者：如風林駛水等聲。俱大種因聲者：如手擊鼓等聲。

★六解　品類足論一卷二頁雲：聲雲何？此有二。謂有執受大種為因聲，及無執受大種為因聲。如是諸聲，二識所識。謂耳識及意識。此中一類，耳識先識。耳識受已，意識隨識。

★七解　五事毗婆沙論下十二頁雲：聲有二種，乃至廣說。有執受大種者：謂諸大種現在剎那，有情數攝。無執受大種者：謂諸大種過去未來有情數攝，及三世非有情數攝。此中有執受大種所生聲，名有執受大種為因。有執大種，與此所生聲，為前生等五種因故。無執受大種為因聲亦爾。若從口出手等合生；名有執受大種因聲。若從林水風等所生；名無執受大種因聲。餘如前釋。

★八解　入阿毗達磨論上二頁雲：聲有二種。謂有執受，及無執受。大種為因，有差別故。墮自體者，名有執受。是有覺義。與此相違，名無執受。前所生者，名有執受大種為因。謂語手等聲。後所生者，名無執受大種為因。謂風林等聲。此有情名，非有情名，差別為四。謂前聲中，語聲，名有情名。餘聲，名非有情名。後聲中，化語聲，名有情名。餘聲，名非有情名。此復可意，及不可意，差別成八。如是八種，皆是耳識及所引意識所了別境。



**來源：三藏法數**

謂絲竹環珮等聲，以其實可聽聞，故名色也。



### 丁福保佛學大辭典

【術語】五塵之一。為四大種之所造，屬於色法。耳根所對之境也。有八種之別。



### 佛光大辭典

梵語śabda，巴利語sadda。音譯攝託。指具有呼召作用之音響。為耳根所聞、耳識所了別（認識）之對象，眼不能見及，具有障礙之性質，是即‘無見有對’之色法。為六境（六塵）之一，十二處（十二入）之一，十八界之一，俱舍七十五法之一，唯識百法之一。就處、界等，而稱聲為聲境、聲塵、聲處、聲入、聲界。

聲之分類，有各種異說。據大毗婆沙論卷十三、俱舍論卷一等載，由發聲之物體有感覺與否，大別為有執受大種因之聲、無執受大種因之聲。執受，為心、心所之異名；有執受，指有情身；大種，即指地、水、火、風四大種。其聲發自有情之四大種者，稱為有執受大種因之聲，如人之言語、拍手之聲音等；發自非情之四大種者，稱為無執受大種因之聲，如化人之言語，或木、石等所發之聲音。其次，再視聲之具有意義、意志與否，各分為有情名之聲、非有情名之聲。更由各聲能否予人快感，又分為可意聲、不可意聲。以上所說計有八種。如表所示：

雜阿毗曇心論卷一將聲分別為因受四大聲（有執受之四大為因）、因不受四大聲（無執受之四大為因）、因俱聲（有執受、無執受兩種四大為因）等三種，而以擊鼓、吹貝所發出之聲音為因俱聲。然俱舍論並不贊成此種說法。

另據大乘阿毗達磨雜集論卷一載，聲有十一種，即：(一)可意聲。(二)不可意聲。(三)俱相違聲，既非可意聲，亦非不可意聲，故特稱為處中之聲。(四)因受大種聲，指有執受大種因之聲。(五)因不受大種聲。(六)因俱大種聲。(七)世所共成聲，指世俗性之聲。(八)成所引聲，指聖者之說。(九)遍計所執聲，指佛6 以外之外道之說。(十)聖言所攝聲，即對見、聞、覺、知四者，以見說見，以不見說不見，指如實之音聲。(十一)非聖言所攝聲。

瑜伽師地論卷一則舉出十八種，即：螺貝聲、大小鼓聲、舞聲、歌聲、諸音樂聲、俳戲叫聲、女聲、男聲、風林等聲、明了聲、不明了聲、有義聲、無義聲、下中上聲、江河等聲、鬥諍雜聲、受持演說聲、論義決擇聲。此外，密教則將各種音聲加以人格化，稱為金剛歌菩薩，謂此菩薩具有六十四種音聲。﹝順正理論卷一、顯揚聖教論卷一、入阿毗達磨論卷上、瑜伽師地論卷三、俱舍論光記卷一、大乘義章卷八末﹞


