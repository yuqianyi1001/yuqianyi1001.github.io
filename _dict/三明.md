---
title: 三明
source: deerpark.app
---

### 陳義孝佛學常見辭彙

宿命明、天眼明、漏盡明。宿命明是明白自己或他人一切宿世的事；天眼明是明白自己或他人一切未來世的事；漏盡明是以聖智斷盡一切的煩惱。以上三者，在阿羅漢叫做三明，在佛卻叫做三達。



### 法相辭典

★瑜伽十四卷七頁雲：又有三明，當知為顯于前後中際斷常二邊邪執現法涅愚癡沙門婆羅門無明性故；建立三明。

★二解　瑜伽九十二卷六頁雲：行于三世無忘失住最勝義故；三種所緣境差別故；說名三明。

★三解　俱舍論二十七卷十二頁雲：如契經說：無學三明，彼于六通，以何為性？頌曰：第五二六明，治三際愚故。後真二假說，學有非明。論曰：言三明者，一、宿住智證明。二、死生智證明。三、漏盡智證明。如其次第，以無學位，攝第五二六通，為其自性。六中三種獨名明者，如次對治三際愚故。謂宿住智，通治前際愚；死生智，通治後際愚；漏盡智，通治中際愚。此三皆名無學明者，俱在無學身中起故。于中最後，容有是真。通無漏故。餘二、假說。體唯非學非無學故。有學身中，有愚故；雖有前二；不立為明。雖有暫時伏滅愚；後還被蔽，故不名明。

★四解　大毗婆沙論一百二卷十五頁雲：問；何故六通中，三、立為明，三、不立為明耶？答：神境智證通，如工巧處轉；天耳智證通，唯能取聲；他心智證通，唯取自相。無勝用故，不立為明。後之三通，皆有勝用；故立為明。勝用者，謂皆能隨順厭舍生死，皆能引發殊勝功德，皆能趣向畢竟涅。問：雲何後三通皆有此勝用？答：第四宿住隨念智證通，見前際事，深生厭離。第五死生智證通，見後際事，深生厭離。第六漏盡智證通，既厭離已；欣樂涅。由此皆能隨順厭舍生死；乃至皆能趣向畢竟涅。復次第四通，見前際自衰損事，深生厭離。第五通、見後際他衰損事，深生厭離。第六通、既厭離已；欣樂涅。由此皆有前三勝用。復次第四通、見前際種種相續諸蘊界處，深生厭離。第五通、見後際種種散壞諸蘊界處，深生厭離。第六通、既厭離已；欣樂涅。由此皆有前三勝用。復次第四通、能除常見。第五通、能除斷見。第六通、既離二邊，安住中道。由此皆有前三勝用。復次第四通、能引空解脫門。第五通、能引無願解脫門。第六通、能引無相解脫門。由此皆有前三勝用。由如是等種種因緣，後之三通，皆有勝用。故六通內，偏立為明。集異門論，作如是說：有三種無學明。一、無學宿住隨念智證明。謂知諸有情，行有相續無學智。二、無學死生智證明。謂知諸有情，自業勝劣無學智。三、無學漏盡智證明。謂知漏盡無學智。

★五解　集異門論三卷三頁雲：明雲何？答：無學三明。何等為三？一者、無學宿住隨念智作證明。二者、無學死生智作證明。三者、無學漏盡智作證明。是謂明。

★六解　集異門論六卷八頁雲：三明者：謂無學三明。一、無學宿住隨念智作證明。二、無學死生智作證明。三、無學漏盡智作證明。雲何無學宿住隨念智作證明？答：如實憶知諸宿住事。謂如實憶知過去世、或一生、或十生、或百生、或千生、或百千生、或多百生、或多千生、或多百千生，或壞劫，或成劫，或壞成劫，或多壞劫。或多成劫，或多壞成劫，我于如是有情聚中，曾作如是名，如是種，如是姓，曾食如是食，曾受如是苦，如是樂，曾如是長壽，如是久住，如是壽量邊際，我曾從彼處死，生于此處，復從此處死，生于彼處。于如是等，若形相，若因緣，若言說，無量種宿住事，皆能隨念，如實憶知。是名無學宿住隨念智作證明。問：此中何者是明？答：知前生相續智是名明。雲何無學死生智作證明？答：以淨天眼，超過于人，見諸有情死時生時，若好色，若惡色，若劣，若勝，若往善趣，若往惡趣。如是有情，成就身惡行，成就語惡行，成就意惡行，發起邪見，毀謗賢聖，成就邪見業法受因；由此因緣，身壞命終，墮諸惡趣，生地獄中。如是有情，成就身妙行，成就語妙行，成就意妙行，發起正見，贊嘆賢聖，成就正見業法受因；由此因緣，身壞命終，升諸善趣，生于天中。于如是等諸有情類業果差別，皆如實知。是名無學死生智作證明。問：此中何者是明？答：知自業智是名明。雲何無學漏盡智作證明？答：如實知此苦聖諦，此苦集聖諦，此苦滅聖諦，此趣苦滅道聖諦。彼如是知如是見，心解脫，欲漏心解脫，有漏心解脫，無明漏心解脫已；如實知見我生已盡，梵行已立，所作已辦，不受後有。是名無學漏盡智作證明。問：此中何者是明？答：知漏盡智是名明。



### 三藏法數

﹝出雜阿舍經﹞ 〔一、宿命明〕，謂但知過去宿世受生之事，名宿命通。復知宿世，從一生至百千萬生，如是姓，如是名，如是受苦受樂等事，皆悉能知，是名宿命明。 〔二、天眼明〕，謂但見死此生彼，名天眼通。復見我及眾生死時生時，及身口意所作善惡之行，或生善道、惡道，皆悉能見，是名天眼明。 〔三、漏盡明〕，謂眾生因三界見、思之惑，墮落生死，故名為漏；惟羅漢斷三界見、思惑盡，而得神通，名漏盡通。復知漏盡已後，更不受於生死，是名漏盡明。（三界者，欲界、色界、無色界也。）



### 丁福保佛學大辭典

【名數】在佛曰三達。在羅漢曰三明。智之知法顯了，故名為明，又曰智明，又曰智證明，證智之境而顯了分明也：一、宿命明，知自身他身宿世之生死相，二、天眼明，知自身他身未來世之生死相，三、漏盡明，知現在之苦相，斷一切煩惱之智也（漏者煩惱）。又如次第，名為宿住智證明，死生智證明，漏盡智證明。然則三明者，六通中之宿命天眼漏盡三通也。智度論二曰：「宿命天眼漏盡，名為三明。問曰：神通明有何等異：答曰：直知過去宿命事，是名通。知過因緣行業，是名明。直知死此生彼，是名通。知行因緣際會不失，是名明。直盡結使，不知更生不生是名通。若知漏盡更不復生是名明。」俱舍論二十七曰：「言三明者：一宿住智證明，二死生智證明，三漏盡智證明。（中略）名明者，如次對三際愚故。謂宿住智通治前際愚，死生智通治後際愚，漏盡智通治中際愚。」婆沙論七十七謂：「六通中，餘三何不謂明？答曰：身如意（言神境通），但工巧，天耳通但聞聲，他心但知他人心，故此三不立為明。餘三所以為明者，天眼知未來苦，宿命知過去苦，俱能厭離生死。又漏盡能為正觀而斷煩惱故。」



### 佛光大辭典

梵語tri-vidya，巴利語ti-vijjā。(一)又作三達、三證法。達于無學位，除盡愚，而于三事通達無礙之智明。即：(一)宿命智證明（梵pūrva  -nivāsānusmṛti-jñāna- sākṣāt-kriya-vidyā ），又作宿住隨念智作證明、宿住智證明、宿住智明、宿命明、宿命智。即明白了知我及眾生一生乃至百千萬億生之相狀之智慧。(二)生死智證明（梵cyuty -upapatti-jñāna-sākṣāt-kriya -vidyā ），又作死生智證明、天眼明、天眼智。即了知眾生死時生時、善色惡色，或由邪法因緣成就惡行，命終生惡趣之中；或由正法因緣成就善行，命終生善趣中等等生死相狀之智慧。(三)漏盡智證明（梵āsrava -kṣaya-jñāna-sākṣāt-kriya -vidyā ），又作漏盡智明、漏盡明、漏盡智。即了知如實證得四諦之理，解脫漏心，滅除一切煩惱等之智慧。

又依大毗婆沙論卷一○二載，宿命明見過去事而生厭離，天眼明見未來事而生厭離，漏盡明既已厭離，乃欣樂涅；此外，宿命明可斷除常見，天眼明可斷除斷見，漏盡明則遠離此二邊而安住于中道。若與六神通相配，則此三明依序以六通之第五、第二、第六為自性。﹝雜阿含經卷三十一、大智度論卷二、集異門足論卷三、卷十五、雜阿毗曇心論卷六、俱舍論卷二十七﹞（參閱‘六神通’1290）

(二)菩薩明、諸佛明、無明明。據北本大般涅經卷十八載，菩薩明即般若波羅蜜，諸佛明即佛眼，無明明即畢竟空。﹝涅經會疏卷十六、華嚴經探玄記卷十五﹞


