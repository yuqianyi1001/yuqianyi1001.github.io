---
title: 得道
source: deerpark.app
---
### 佛光大辭典

又作得度。道，指三乘各斷惑證理之智慧；得道，即三乘行戒、定、慧而證得道果。亦即得無漏之聖道，或菩薩之無生法忍、無上菩提佛果，故通常又與‘成佛’一詞並用，而稱‘成佛得道’。大智度論卷二十七，謂入此法位，不復墮凡夫之數，稱為得道人，一切世間事欲壞其心，然不能令其動，閉三惡趣門，入諸菩薩數中。

得道之因緣有多種，據大智度論卷三十四所說，或依佛說法得道，或遇佛放無量光明得道，或由佛遍身毛孔散發出眾妙香，使眾生聞之而得道等，概皆依眾生因緣不同而得道方式有別。又得道必依欲界之身，故于三界之中，欲界眾生自然印有得道之因緣；無色界以無身之故，不得聽聞正法；色界之眾生執著勝定之樂，無苦受，無厭心，故亦難得道。﹝中阿含卷二十九請請經、大智度論卷三、卷八、俱舍論卷二十四、雜阿毗曇心論卷五﹞



### 陳義孝佛學常見辭彙

獲得道果。



### 丁福保佛學大辭典

【術語】三乘各斷惑證理之智慧，名為道，行三學而發此智云得道。法華經方便品曰：「修行得道。」



