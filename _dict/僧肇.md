---
title: 僧肇
source: deerpark.app
---

### 丁福保佛學大辭典

【人名】羅什門下四哲之一。初以老莊為心要，嘗讀老子嘆曰：美則美矣，未盡善也。後讀舊譯之維摩經，歡喜頂受，始知所歸，自此出家。聞羅什至姑臧，自遠從之。乃什至長安，姚興命僧肇，僧睿等入逍遙園，評定經論。著般若無知論，涅槃無名論等以盡玄微，見者莫不稱嘆。晉義熙十年沒於長安，壽三十一。見高僧傳六。



### 佛光大辭典

（384～414）東晉僧。長安人，俗姓張。家貧，以傭書為業，遂得博覽經史。初好老莊，及讀維摩經而感悟，遂出家。善方等大乘經典，兼通三藏，冠年名聲已震關中。才思幽玄，精于談論。聞鳩摩羅什羈留涼土，前往從之，羅什嘆為奇才。及至姚秦破涼，乃隨侍羅什入長安。稟姚興之命，與僧叡等于逍遙園詳定經論，解悟彌深，被稱為解空第一。弘始六年（404），羅什譯出大品般若經，師乃撰般若無知論呈之，頗受鳩摩羅什及慧遠之贊賞。後又撰述不真空論、物不遷論、涅無名論、注維摩詰經十卷等。惜英齡遽折，義熙十年示寂，年僅三十一。今有學者推定其出生年應為東晉孝武帝寧康二年（374）。後人收集僧肇所著之宗本義、物不遷、不真空、般若無知、涅無名諸論，題名為‘肇論’行世。此外，僧肇之著述，相傳又有寶藏論一卷、維摩詰經序、長阿含經序、百論序等。然寶藏論實為後人所偽託，並非僧肇所撰。其他有關僧肇之著作，出三藏記集卷十二、東域傳燈目錄、增補諸宗章疏錄、法華玄論卷二等，有不同記載。﹝佛祖歷代通載卷八、梁高僧傳卷六、出三藏記集卷八、卷九、肇論疏卷上、魏書釋老志第二十﹞（參閱‘肇論’5900）


