---
title: 二見
source: deerpark.app
---

**來源：陳義孝佛學常見辭彙**

<p>１．有見和無見。有見是偏於有的邪見；無見是偏於無的邪見。２．斷見和常見。斷見是執身心斷滅之見，屬於無見；常見是執身心常住之見，屬於有見。</p>

**來源：三藏法數**

<p>﹝出涅槃經﹞ 〔一、住地分見〕，謂十住等菩薩，破一品無明之惑，顯一分三德，從淺至深，故名住地分見。（三德者，法身德、般若德、解脫德也。） 〔二、究竟無見〕，謂等覺菩薩，斷最後品微細無明之惑，淨盡無餘，即登妙覺果佛之位，本有性德一時究竟顯現，更無所見，故名究竟無見。</p><p>﹝出涅槃經﹞ 〔一、相貌見〕，謂因彼形相狀貌而見，如人遠見煙起，便言見火，雖不見火，亦非虛妄，是名相貌見。 〔二、了了見〕，謂人眼根清淨不壞，自觀掌中阿摩勒果，了了分明。菩薩見於菩提涅槃之果，亦復如是，是名了了見。（梵語阿摩勒，翻譯名義不翻，言其樹葉似棗，花白而小，果如胡桃，味酸甜，可入藥。梵語菩提，華言道。梵語涅槃，華言滅度。）</p>

**來源：丁福保佛學大辭典**

<p>【名數】一、有見，偏於有之邪見。二、無見，偏於無之邪見。又：一、斷見，執身心斷滅之見，屬於無見。二、常見，執身心常住之見，屬於有見。法華經方便品曰：「入邪見稠林，若有若無等。」智度論七曰：「見有二種：一者常，二者斷。常見者見五眾（五蘊也）常心忍樂；斷見者五眾滅心忍樂。一切眾生多墮此二見中。復有二種見：有見無見。」</p><p>【名數】一、財慳，吝惜財物，見諸窮困不肯惠施者。二、法慳，慳惜佛法，不肯教導他人者。見地持經三。</p><p>一、有見，固執實有物之見也，又增益實性之妄見也。二、無見，固執實無物之見也。又損減實性之妄見也。此有無之二見，通於一切法，邊見中之斷常二見，人身之有無二見也。智度論七曰：「復有二種見：有見無見。」</p><p>一、斷見，固執人之身心，斷滅不續生之妄見，即無見也。二、常見，固執人之身心，過現未皆常住，無間斷之妄見，即有見也。智度論七曰：「見有二種：一者常，一者斷。常見者，見五眾常心忍樂；斷見者，見五眾滅心忍樂。」</p>

**來源：佛光大辭典**

<p>(一)斷見（又作無見）與常見（又作有見）。又稱有見、無見。(一)乃固執人之身心斷滅不續生之妄見。(二)為固執人之身心常住不間斷之妄見。﹝大智度論卷七﹞（參閱‘常見’4526、‘斷見’6560）</p><p>(二)相貌見與了了見。(一)非見實際之物，但見相貌而類推其事體者，稱為相貌見。如見遠處有煙而謂見火者。(二)眼根清淨不壞，直接見其物者，稱為了了見。如自于掌中見阿摩勒果者。此二者實相當于比量及現量。菩薩見菩提涅時為了了見。﹝南本涅經卷十五﹞</p><p>(三)眼見與聞見。(一)謂直接以眼見物者。(二)乃由聽聞得知物者。﹝南本涅經卷二十五﹞</p><p>(四)住地分見與究竟無見。(一)十住等菩薩，由淺至深，破一品無明之惑，顯一分之三德，稱為住地分見。(二)等覺菩薩已斷最後品微細無明之惑，淨盡無餘，登妙覺果佛之位，本有之性德一時究竟顯現，更無所見，稱為究竟無見。﹝大明三藏法數卷六﹞</p>
