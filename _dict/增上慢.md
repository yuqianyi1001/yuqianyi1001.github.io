---
title: 增上慢
source: deerpark.app
---

**來源：陳義孝佛學常見辭彙**

<p>見七慢條。</p>

**來源：法相辭典**

<p>★瑜伽八十九卷八頁雲：于其殊勝所證法中，未得謂得，令心高舉；名增上慢。</p><p>★二解集論四卷十頁雲：增上慢者：謂于未得，上勝證法，計己已得上勝證法；心舉為性。</p><p>★三解法蘊足論八卷九頁雲：雲何增上慢？謂未得謂得，未獲謂獲，未觸謂觸，未證未證。由此起慢，乃至心自取，總名增上慢。</p><p>★四解如大毗婆沙論四十三卷十頁至十七頁廣說。</p><p>★五解品類足論一卷四頁雲：增上慢者：于所未得上勝證法，謂我已得。于所未至上勝證法，謂我已至。于所未觸上勝證法，謂我已觸。于所未證上勝證法，謂我已證。由此正慢、已慢、當慢、心高舉、心恃獺</p><p>★六解發智論二卷十八雲：若起增上慢我見苦是苦，或見集是集；此何所緣？答：如有一類，親近善士，聽聞正法，如理作意。由此因緣，得諦順忍苦現觀邊者，于苦忍樂顯了是苦。集現觀邊者，于集忍樂顯了是集。彼由此忍作意持故；或由中間不作意故；見疑不行。設行不覺。便作是念：我于苦見是苦，或于集見是集。由此起慢、已慢、當慢、心舉恃、心自取，名增上慢。此即緣苦或即緣集。若起增上慢我見滅是滅，或見道是道；此何所緣？答：如有一類，親近善士。聽聞正法，如理作意。由此因緣，得諦順忍滅現觀邊者，于滅忍樂顯了是滅。道現觀邊者，于道忍樂顯了是道。彼由此忍作意持故；或由中間不作意故；見疑不行。設行，不覺。便作是念：我于滅見是滅，或于道見是道。由此起慢、已慢、當慢、心舉恃、心自取，名增上慢。此即緣彼心心所法。若起增上慢我生已盡；此何所緣？答：如有一類，作是念言：此是道，此是行。我依此道此行，已遍知苦，已永斷集，已證滅，已修道，我生已盡。由此起慢、已慢、當慢、心舉恃、心自取，名增上慢。此即緣生。若起增上慢我梵行已立；此何所緣？答：如有一類，作是念言：此是道，此是行。我依此道此行，已遍知苦，已永斷集，已證滅，已修道，我梵行已立。由此起慢、已慢、當慢、心舉恃、心自取，名增上慢。此即緣彼心心所法。若起增上慢我所作已辦；何所緣？答：如有一類，作是念言：此是道，此是行。我依此道此行，已遍知苦，已永斷集，已證滅，已修道，我已斷隨眠，已害煩惱，已吐結，已盡漏，所作已辦。由此起慢、已慢、當慢、心舉恃、心自取，名增上慢。此即緣彼心心所法。若起增上慢我不受後有；此何所緣？答：如有一類，作是念言：此是道，此是行。我依此道此行，已遍知苦，已永斷集，已證滅，已修道，我生已盡，梵行已立，所作已辦，不受後有。由此起慢、已慢、當慢、心舉恃、心自取，名增上慢。此即緣有。</p>

**來源：三藏法數**

<p>增上慢者，未得謂得也。謂未得上聖之法，自謂已得。未證上聖之理，自謂已證也。</p>

**來源：丁福保佛學大辭典**

<p>【術語】言我得增上之法而起慢心也。如未得聖道，謂為已得是也。七慢之一。俱舍論十九曰：「於未證得殊勝德中，謂已證得，名增上慢。」法華經方便品曰：「此輩罪根深重，及增上慢，未得謂得，未證謂證，有如是失。」</p>

**來源：佛光大辭典**

<p>梵語abhi-māna。即對于教理或修行境地尚未有所得、有所悟，卻起高傲自大之心。如經論中常舉示的未得謂得、未獲謂獲、未觸謂觸、未證謂證等，均屬修行人生起增上慢之例。為大毗婆沙論卷四十三、俱舍論卷十九等所說的七慢之一。又法華論卷下列舉七種增上慢之心，詳加解說，並分別以法華七喻配當、對治之，即：(一)顛倒求諸功德增上慢心，以火宅喻對治之。(二)聲聞一向決定增上慢心，以窮子喻對治之。(三)大乘一向決定增上慢心，以雲雨喻對治之。(四)實無謂有增上慢心，以化城喻對治之。(五)散亂增上慢心，以系珠喻對治之。(六)實有功德增上慢心，以頂珠喻對治之。(七)實無功德增上慢心，以醫師喻對治之。</p><p>此外，將他人與自己比較而產生自負高傲之心，亦稱為增上慢，即通常所謂的‘貢高我慢’。﹝法華經卷一方便品、品類足論卷一辯五事品、俱舍論光記卷十九﹞（參閱‘慢’5812）</p>
