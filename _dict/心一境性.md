---
title: 心一境性
source: deerpark.app
---

**來源：法相辭典**

<p>★瑜伽三十卷八頁雲：雲何心一境性？謂數數隨念同分所緣，流注無罪適悅相應，令心相續；名三摩地。亦名為善心一境性。何等名為數數隨念？謂于正法，聽聞受持；從師獲得教誡教授增上力故；令其定地諸相現前。緣此為境，流注無罪適悅相應所有正念，隨轉安住。雲何名為同分所緣？謂諸定地所緣境界，非一眾多種種品類。緣此為境，令心正行；說名為定。此即名為同分所緣。問：此所緣境、是誰同分，說為同分？答：是所知事相似品類，故名同分。復由彼念，于所緣境，無散亂行；無缺無間，無間殷重加行適悅相應而轉；故名流注適悅相應。又由彼念，于所緣境，無有染污，極安隱住熟道適悅相應而轉；故名無罪適悅相應。是故說言：數數隨念同分所緣，流注無罪適悅相應，令心相續，名三摩地。亦名為善心一境性。</p><p>★二解　瑜伽六十三卷八頁雲：問：何因緣故，說諸靜慮，名心一境性？答：略有二種所緣境界。一、不定地所緣境界。二者、定地所緣境界。此中一境，所謂定地所緣境界。非第二境。系心于此一所緣境，是故說名心一境性。</p><p>★三解　瑜伽七十七卷三頁雲：雲何心一境性？善男子！謂通達三摩地所行影像，唯是其識。或通達此已；復思惟如性。</p><p>★四解　法蘊足論六卷三頁雲：心一趣性者：雲何心一趣性？謂尋伺寂靜故；心不散不亂不流，安住一境；故名心一趣性。</p>

**來源：丁福保佛學大辭典**

<p>【術語】定有七名，此其中之一也。為使心止住一境之性。詳見定條。</p><p>參照：<a href="/dict/定">定</a></p>

**來源：佛光大辭典**

<p>梵語cittaikāgratā。音譯質多翳迦阿羯羅多。為定名之一。乃定之自性。以止住心于一境之狀態為定，故又稱心一境性。與等持之體相同。﹝成唯識論了義燈卷五本﹞（參閱‘定’3171）</p>
