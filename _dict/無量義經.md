---
title: 無量義經
source: deerpark.app
---
### 佛光大辭典

梵名Amitartha -sūtra 。全一卷。南朝蕭齊曇摩伽陀耶舍（梵Dharmagatayaśas  ）譯于建元三年（481）。收于大正藏第九冊。   本經之旨趣，系基于有情之煩惱無量，故佛陀說法無量；說法無量，故義亦無量；無量義生自一法，此一法即無相。內容多以法華經為中心。與法華經、觀普賢經合稱為法華三部經。注疏有蕭齊劉虯之無量義經疏一卷、唐代圓測之無量義經疏三卷等。異譯本有劉宋求那跋陀羅譯之無量義經一卷，早已佚失。﹝法華義記卷一、彥琮錄卷一、閱藏知津卷二十四﹞



### 三藏法數

謂佛欲說法華一實相理故，先說此無量義處，蓋將以無量之義，會歸於一實相之理。實相之中，妙義無窮，故名無量義經。



### 丁福保佛學大辭典

【經名】一卷，蕭齊曇摩伽陀耶舍譯。佛將於法華說無量之法歸於實相之一、先說此經明無量之法，由一實相而生。故謂之為法華之開經。又法華論列法華十七名，無量義經，其一名也。是法華之實相，有自生無量義之理，故以為別名也。



