---
title: 優婆尼沙曇
source: deerpark.app
---

**來源：丁福保佛學大辭典**

<p>【術語】Upan－iṣad，一作優波尼沙土。吠陀後所出佛羅般摩那Brāhmana文學之末期，有附屬於阿蘭若迦Āraṇyaka部分之一大文學。謂之優婆尼沙曇。優婆尼沙曇，其數極多。其內容非一人之思想，其所說區區。今亘於全體而觀其思想之傾向，論宇宙之本源，造化之本體，確立為印度思想根本之梵我不二大義，脫婆羅門傳說之宗教的色彩，為純然自由思索之哲學。此其特色也。優婆尼殺曇之字源，為Upa－ni－sad，根asd有二義：一為：「坐」，他為：「滅」歐洲學者，專採前義，解為：「近侍」或「侍坐」之義，其名自近侍於師而可隨聞者而來。印度學者，多襲香羅之說，歸於後義，其名由打破人之欲情，迷妄，與以智識者而得，然原義與「近侍」之意相違。即非可於公會稠坐中說之，唯可於秘密對坐間傳之之教義也，以此優婆尼殺曇為有秘奧秘密秘義等意味者。優婆尼殺曇中多於此等之意而用之。因而優婆尼殺曇之異名，有用秘密教，最上秘密，至上秘密之名者。印度有二種優婆尼殺曇。一含五十二種。一有百八種。五十二集為印度學者間所公認之定數。百八集惟存於南印度。其內容似非全可信用者。雖然。其全體之數極多，法之婆婁德氏以為總數有二百五十種。德之曷勃羅氏列舉二百三十五種。其中屬於「四吠陀」而為世承認者，約五十種，分之以新舊屬於最古之「三吠陀」即「利俱」「撒門」「雅求斯」者十一種，稱為古優婆尼沙曇。屬於第四吠陀即「阿答樓華」者三十九種，謂之新優婆尼沙曇。優婆尼沙曇之翻譯，有波斯譯，羅甸譯，德譯及英譯之四種。波斯譯為西曆一六五七年波斯國皇子達臘修殼弗Dārā Shukoh使婆羅門學士翻譯者。羅甸譯為法人安愷知竇丕隆Anquetil duPeron，由波斯譯翻譯為羅甸語者，此稱為優潑納伽曇，德譯為勃烏羅黷伊孫Paul Deussen，於屬於四吠陀五十種以外，加譯優潑納伽曇中所存十種之原本，合稱為六十優婆尼沙曇Sechzig Upaniṣads des Veda者。英譯有種種，其中馬翁之東方聖書第一卷，及第十五卷十二種之譯，在印度圖書Bibliotheca Indica中殆為以同數之翻譯而重者。而上記四種翻譯中其尤為完全，於學者之坐右不可缺者。為黷伊孫之德譯也。又見優波尼沙土條。（CBETA註：疑為見優羅尼沙土條）</p><p>參照：<a href="/dict/優羅尼沙土">優羅尼沙土</a></p>
