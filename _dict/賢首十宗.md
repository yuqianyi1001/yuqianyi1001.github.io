---
title: 賢首十宗
source: deerpark.app
---

**來源：丁福保佛學大辭典**

<p>【名數】見宗條附錄。</p><p>參照：<a href="/dict/宗">宗</a></p><p>【名數】是華嚴宗所判之十宗也：一、我法俱有宗。此立有我法二種之宗也。夫佛以無我為通理，而在佛教中立有我，故謂之附佛法之外道。俱舍論破我中，嚴破此宗。二、有法無我宗。此立法即實有而我即空無之宗也。三、法無去來宗。此立現在法為有，過未法為無之宗也。四、現通假實宗。此立現在法為假有實有之宗也。五、俗妄真實宗。此立世間法轉倒，但有假名，出世間法非倒，而為真實之宗也。六諸法但名宗，此立若世間法，若出世間法，但有假名，而無實體之宗也。已上六宗，總是小乘教。印度小乘有二十部，區別此六宗（如圖）。七、一切皆空宗。此立諸法皆空之宗，即空始教也，而不舉相始教者，以舉後略初，且為對後之真德不空故也。八、真德不空宗。此立如來藏具無量德，隨緣生起，真如不空義之宗，即終教也。九、相想俱絕宗。此為泯諸法相。絕心識想，直叩真性本體而談證入之宗，即頓教也。十，圓明具德宗。此談圓明真性，具足法界萬德，更無一法欠滅，一真法界無盡無極之義之宗，即圓教也。見五教章上。</p>
