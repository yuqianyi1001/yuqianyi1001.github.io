---
title: 虛空藏與明星
source: deerpark.app
---
### 丁福保佛學大辭典

【雜語】一說日月星，配觀音、勢至、虛空藏之三菩薩，以明星為虛空藏之化身。故修虛空藏求聞持法者祈禱明星。虛空孕菩薩經曰：「於後夜燒香，求彼東方黃白大士，名阿樓那。（中略）東方黃白阿樓那，閻浮提顯現之時，彼虛空孕菩薩即隨後來。」虛空藏菩薩經曰：「後夜向東方燒香，請明星曰：明星明星，汝今初出，照閻浮提，大悲護我，可為我白虛空藏菩薩。」虛空藏菩薩神咒經曰：「明星出時，從座而起，向於明星說如是言：南無阿嘍那。南無阿嘍那。願以大悲白大悲虛空藏菩薩。」法華文句一上曰：「明星天子，是虛空藏菩薩應作。」阿樓那者明星之梵音Aruni也。



