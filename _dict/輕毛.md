---
title: 輕毛
source: deerpark.app
---

### 丁福保佛學大辭典

【譬喻】在十信位之菩薩，譬如輕毛。以其於佛道一進一退不定故也。舊譯之仁王經受持品曰：「習忍以前行十善菩薩，有退有進，譬如輕毛隨風東西。」法華文句二上曰：「六心已前輕毛菩薩，信根未立，其位猶退。」名義集二曰：「婆羅，隋言毛道。謂行心不定，猶如輕毛隨風東西。魏金剛云毛道凡夫。」然唐善導師所謂信外輕毛者，自謙而云。觀經玄義分曰：「況我信外輕毛，敢知旨趣。」



### 佛光大辭典

輕毛任隨風吹，忽東忽西，比喻心力劣弱而進退不定。十信位之菩薩，于佛道有進有退，故多以此喻之。釋摩訶衍論卷七（大三二·六四九下）：‘十種信品立不定稱，所謂若值順當因緣，隨向善趣；若遇逆違因緣，應趣惡道。譬如輕毛，隨風所吹，東西轉故。’法華文句卷二上（大三四·二一上）：‘六心已前輕毛菩薩，信根未立，其位猶退。’又因十信為外凡之位，故稱信外輕毛。此外，十信以下之凡夫亦稱輕毛，同于毛道凡夫。﹝仁王般若波羅蜜經卷下、觀經疏玄義分﹞


