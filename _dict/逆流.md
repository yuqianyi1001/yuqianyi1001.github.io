---
title: 逆流
source: deerpark.app
---
### 佛光大辭典

(一)‘順流’之對稱。于生死之流中，逆向而上，以入于覺悟之境界。有情眾生于無始以來，起惑造業，隨順生死之流，而難以超脫輪回，故須以逆流之心對治之。湛然于授菩薩戒儀舉出逆流十心：(一)正信因果心，(二)自愧克責心，(三)怖畏惡道心，(四)發露瑕疵心，(五)斷相續心，(六)發菩提心，(七)修功補過心，(八)守護正法心，(九)念十方佛心，(十)觀罪性空心。（參閱‘順流’5356）

(二)聲聞四果之一。即指須陀洹。須陀洹之人起無漏智，證見正理，永逆生死之流轉，而漸趣涅之道，故稱逆流。



### 三藏法數

謂初果聖人，背逆生死之流類，故名逆流。

謂初果須陀洹，依戒定慧，精勤修習，則能斷三界見惑，出離四趣生死，而證真空涅槃；所謂逆生死流，順涅槃道也。（梵語須陀洹，華言逆流，亦曰入流。三界者，欲界、色界、無色界也。四趣者，脩羅趣、餓鬼趣、畜生趣、地獄趣也。）



### 法相辭典

★瑜伽八十三卷十四頁雲：言逆流者：謂已登聖道故。

★二解　發智論十八卷十六頁雲：逆流是何義？答：于諸生滅、趣滅、有滅、種類滅、生死滅，為支、為門、為事、為道、為蹟向；是逆流義。



### 丁福保佛學大辭典

【術語】須陀洹之譯名，新作預流，舊作逆流。以初背生死之流而入涅槃之道故也。大乘義章十七本曰：「須陀洹者，是外國語。義釋有三：（中略）二隨義傍翻，名為逆流，逆生死流，三途生死，永不受故。」楞嚴經四曰：「今欲逆生死欲流，反窮流根至不生滅。」



