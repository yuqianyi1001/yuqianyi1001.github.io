---
title: 說法妙
source: deerpark.app
---

**來源：三藏法數**

謂說大小乘偏圓之法，咸令眾生悟入佛之知見。一音宣演，不可思議。經云：如來能種種分別，巧說諸法，言辭柔軟，悅可眾心。是也。（偏圓者，謂小乘之法，所談之理，非中名偏。大乘之法，所談之理，具足圓滿，名圓也。）



### 丁福保佛學大辭典

【術語】法華迹門十妙之一。如來說大小偏圓之法，咸使眾生悟入於佛之知見也。



### 佛光大辭典

天台宗所立蹟門十妙之一。指如來演說十二部法、小部法、大部法、逗緣法、所詮法、圓妙法等大小偏圓之教法，俱使眾生悟入佛之知見。以融妙自在之說法，故稱說法妙。﹝法華經玄義卷二上﹞（參閱‘十妙’436）


