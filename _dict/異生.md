---
title: 異生
source: deerpark.app
---

**來源：陳義孝佛學常見辭彙**

<p>凡夫的別名，因凡夫輪迴六道，受種種別異的果報而生。</p>

**來源：丁福保佛學大辭典**

<p>【術語】凡夫之異名，凡夫輪迴六道，受種種別異之果報，又凡夫種種變異而生邪見造惡，故曰異生。大日經疏一曰：「凡夫者，正譯應云異生，謂由無明故。隨業受報，不得自在。墮於種種趣中，色心像類，各各差別，故曰異生也。」唯識述記二本曰：「異有二義：一別異名異，謂聖唯生人天趣。此通五趣故。又變異名異，此轉變為邪見等故，生謂生類。」探玄記十曰：「異生者，執異見而生，故曰異生。即舊名凡夫也。」玄應音義二十四曰：「異生，梵言婆羅必栗託仡那（Bālapṛthagjana），婆羅，此云愚。必栗託，此云異。仡那，此名生。應作愚異生，言愚痴闇冥，無有智慧。但起我見，不生無漏也。亦言小兒別生，以如小兒不同聖生，故論中作小兒凡夫是也。又名嬰愚凡夫，亦云嬰兒凡夫。凡夫者義譯也。舊經中或言毛道凡夫。案梵本。毛，名嚩羅。愚，名婆羅。當由上婆聲之相近致斯訛謬，譯人之失也。」秘藏寶鑰上曰：「凡夫作種種業，感種種果，身相萬種而生，故名異生。」</p>

**來源：佛光大辭典**

<p>梵語pṛthag-jana。音譯必栗託仡那。全稱婆羅必栗託仡那（梵bālapṛthagjana  ，意譯愚異生）。舊譯為凡夫，新譯為異生。凡夫輪回六道，受種種別異之果報；又凡夫起變異而生邪見造惡，故稱異生。有關異生之語義，據大毗婆沙論卷四十五載，異生之意即起異類之見、異類之煩惱，造異類之業，受異類之果、異類之生。又據成唯識論述記卷二本載，異有二義：(一)別異，謂聖者唯生于人天趣，而異生乃通于五趣。(二)變異，謂異生轉變為邪見等。生，系生類之意，以異于聖人之生類，故稱異生。﹝大日經疏卷一、玄應音義卷二十四、卷二十五﹞（參閱‘凡夫’730、‘婆羅必栗託仡那’4462）</p>
