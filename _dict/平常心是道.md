---
title: 平常心是道
source: deerpark.app
---

### 丁福保佛學大辭典

【公案】趙州問南泉如何是道，泉云平常心是道。見會元四趙州章，光明藏中，無門關。



### 佛光大辭典

禪宗公案名。又作趙州平常心是道、平常是道。系南泉普願接化趙州從諗之語句。趙州問南泉（大四八·二九五中）：‘如何是道？’泉雲：‘平常心是道。’州問：‘還可趣向否？’泉雲：‘擬向即乖！’州問：‘不擬爭知是道？’泉雲：‘道不屬知，不屬不知；知是妄覺，不知是無記。若真達不擬之道，猶如太虛廓然洞豁，豈可強是非也！’趙州乃于言下頓悟玄旨，心如朗月。又頌雲（大四八·二九五中）：‘春有百花秋有月，夏有涼風冬有雪；若無閒事掛心頭，便是人間好時節。’

禪林中，每以‘平常心是道’為習慣用語。蓋日常生活中所具有之根本心，見于平常之喝茶、吃飯、搬柴、運水處，皆與道為一體。平常心，指行、住、坐、臥等四威儀之起居動作，而此四威儀乃為真實之禪。景德傳燈錄卷二十八舉江西大寂道一禪師之示眾語（大五一·四四○上）：‘道不用修，但莫污染。何為污染？但有生死心，造作趣向皆是污染。若欲直會其道，平常心是道。謂平常心無造作、無是非、無取舍、無斷常、無凡無聖。（中略）只如今行住坐臥、應機接物盡是道。’﹝趙州真際禪師語錄並行狀卷上、景德傳燈錄卷十、祖庭事苑卷七、無門關第十九則、五燈會元卷四趙州章、光明藏卷中﹞


