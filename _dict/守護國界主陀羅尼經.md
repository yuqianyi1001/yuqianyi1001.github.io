---
title: 守護國界主陀羅尼經
source: deerpark.app
---

**來源：丁福保佛學大辭典**

<p>【經名】十卷，唐般若，牟尼室利同譯，有十一品。陀羅尼功德儀軌品，金剛手問諸佛等視眾生，云何但言守護國主。佛言譬如醫治嬰孩病，使母服藥。智旭師云：按此經所談之法相義理，與大集經第二陀羅尼自在王菩薩品全同，但次第稍異耳，文理兼暢，最宜流通。</p>

**來源：佛光大辭典**

<p>凡十卷。唐代般若、牟尼室利合譯。略稱守護國界經、守護經。收于大正藏第十九冊。本經敘說佛為一切法自在王菩薩演說虛空性、心性、菩提性、陀羅尼性等事。共計十一品，即：第一序品，敘說文殊菩薩以妙伽陀贊嘆佛；第二陀羅尼品，敘述回向陀羅尼、五種三昧、八陀羅尼門等；第三大悲胎藏出生品，敘說菩薩之十六大悲心及三十二種不共事業；第四入如來大悲不思議品，敘說如來大悲隨轉之相；第五入如來不思議甚深事業品，敘說如來之三十二種正覺甚深之事業；第六菩薩瓔珞莊嚴品，敘說戒、定、慧、陀羅尼門等四種瓔珞；第七大光普照莊嚴品，敘說念光、意光、解光、法光、智光、諦光、神通光、修行光等八種大光普照莊嚴法門；第八般若根本事業莊嚴品，廣說般若母（般若智慧能生一切，猶如萬物之母）及般若所生之事業；第九陀羅尼功德軌儀品，敘說字義、壇法、金剛城大曼荼羅壇法、念誦儀則、祈雨止雨法、軍荼利咒及其功德等；第十阿^世王受記品，敘述以二種夢除去阿^世王之疑惑，並為之明示命終前將投生五道之種種相，以使王解悟而歸依三寶，命終後生于兜率天，由慈氏菩薩授成佛之記；第十一如來囑累品，敘說誦持之功德，及此經得名之由來。</p><p>據閱藏知津卷十二之說，本經與大集經之陀羅尼自在王菩薩品同本，僅次第稍異。另據緣山三大藏目錄卷下所舉，大哀經與本經亦為同本。然大集經與大哀經二經，並無敘說陀羅尼及壇法等事。凡依本經所修之秘法，稱為守護經法，與仁王經法、孔雀經法合稱三大法。﹝大唐貞元續開元釋教錄卷中、貞元新定釋教目錄卷十七﹞（參閱‘守護經法’2392）</p>
