---
title: 段食
source: deerpark.app
---

### 陳義孝佛學常見辭彙

四食之一，即以香味觸三塵為體，用鼻舌分分段段而食，我們的食，即屬此種。



### 法相辭典

★瑜伽二十三卷十二頁雲：今此義中，意說段食。此復雲何？謂餅[麥*少]飯羹G糜粥酥油糖蜜魚肉菹酢乳酪生酥姜鹽酢等，種種品類，和類為摶，段段吞食。故名段食。

★二解　瑜伽六十六卷四頁雲：復次此中段食、當言香味觸處所攝。何以故？由香味觸、若正消變；便能長養。不正消變，乃為損減。色等餘法，無有長養損減消變；是故說彼非段食性。若諸段物、于吞咽時，令心歡喜，諸根悅豫；當于爾時，不名段食，但言觸食。若受用已；安隱消變，增長喜樂。于消變時，乃名段食。若有熟變、不能長養諸根安樂；彼雖熟變；不名段食。若諸段物、于吞咽時，不生歡喜，亦不能令諸根悅豫；當于爾時，都不名食。即彼後時，安隱熟變，增長安樂；彼于爾時，乃名段食。若有熟變，不長安樂；彼雖熟變，亦不名食。

★三解　大毗婆沙論一百三十卷三頁雲：問：段食是何義？答：分段而食，故名段食。問：若爾；所飲吮等、非段食耶？答：從多分說，是故無過。復有說者，飲吮等時，亦作分段。有餘師說：從初而說。謂劫初時人、受用地味，皆作分段而吞啖之。因名段食。

★四解　成唯識論四卷一頁雲：一者、段食。變壞為相；謂欲界系香味觸三，于變壞時，能為食事。由此色處，非段食攝。以變壞時，色無用故。

★五解　雜集論五卷十頁雲：初是段食。由變壞時，長養根大故。

★六解　俱舍論十卷十三頁雲：段有二種。謂細及粗。細、謂中有食。香為食故。及天劫初食。無變穢故。如油沃砂，散入支故。或細污蟲嬰兒等食、說名為細。翻此為粗。如是段食，唯在欲界。離段食貪，生上界故。唯欲界系。香味觸三，一切皆為段食自體。可成段別而飲啖故。謂以口鼻分分受之。光影炎涼，如何成食？傳說：此語從多為論。又雖非飲啖；而能持身，亦細食所攝。如塗洗等色，亦可成段別飲啖；何緣非食。此不能益自所對根解脫者故。夫名食者、必先資益自根大種，後乃及餘。飲啖色時，于自根大，尚不為益；況能及餘。由彼諸根，境各別故。有時見色、生喜樂者，緣色觸生，是食；非色。又不還者及阿羅漢、解脫食貪，雖見種種上妙飲食；而無益故。

★七解　集異門論八卷八頁雲：雲何段食？或粗或細？答：若段為緣，能令諸根長養，大種增益；又能滋潤、隨滋潤，充悅、隨充悅，護、隨護，轉、隨轉，持、隨持；是名段食。雲何施設段食粗細？答：依所資養有情大小及段漸次，施設粗細。其事如何？答：如燈只羅獸等所食為粗，尼民只羅獸等所食為細。尼民只羅獸等所食為粗，泥彌獸等所食為細。泥彌獸等所食為粗，龜鱉魚等所食為細。龜鱉魚等所食為粗，餘水生蟲所食為細。復次象馬牛等所食為粗，羊鹿豬等所食為細。羊鹿豬等所食為粗，野幹狗等所食為細。野幹狗等所食為粗，雁孔雀等所食為細。雁孔雀等所食為粗，餘陸生蟲所食為細。復次若諸有情、食諸草木枝條葉等；彼食是粗。若諸有情、食飯粥等；彼食是細。若諸有情、食飯粥等；彼食是粗。若諸有情、食酥油等；彼食是細。復次若諸有情、以口嘴舌攝取段食，用齒咀嚼而吞食之；彼食是粗。若諸有情、在胎卵中段食津液，從臍而入，資養其身；彼食是細。復次若諸有情、食有便穢；彼食是粗。若諸有情、食無便穢；彼食是細。如有食香酥酡味等，雖有所食；而無便穢。如是施設段食。

★八解　品類足論七卷五頁雲：段食雲何？謂緣段食，諸根長養，大種增益，資助、隨資助，充悅、隨充悅，護、隨護，轉、隨轉，益、隨益；是名段食。



**來源：三藏法數**

段即分段，食有資益之義。謂以香味觸三塵為體，入腹變壞，資益諸根，故言段食。古譯經律皆為搏食，以手團曰搏；後譯復言漿飲等不可搏，遂譯為段食。

段即形段。食有資益之義。謂以香味觸三塵為體，入腹變壞，資益諸根，故名段食。佛地論云：任持名食，謂能任持色身，令不斷壞故也。古譯經律，皆云摶食。



### 丁福保佛學大辭典

【飲食】梵名Piṇḍa，四食之一，舊譯云搏食或團食，吾人常用之食物也。香味觸為體，分分段段受用，以資益身分，故云段食。俱舍論十曰：「香味觸三，一切皆為段食自體，可成段別而飲噉故，謂以口鼻分分受之。」義林章五本曰：「段者分段，分分受之能持身命。舊云團者，可摶可握，立為團食，此義全非。團字非搏，非水飲等可摶團圓。云何名團？故應名段。」


