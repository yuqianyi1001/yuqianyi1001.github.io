---
title: 三軌
source: deerpark.app
---

### 丁福保佛學大辭典

【術語】天台所立迹門十妙中之三法妙，即三軌也。以三法可為軌範，故名三軌。一、真性軌，無虛偽謂為真，不改謂為性，指真如實相之本體也。二、觀照軌。指觀達真性之智慧也。三、資成軌，指資助觀照之智而使開發真性之萬行也，是如次第有境智行三者。此三軌不一不異，不縱不橫，如伊字之三點，首羅之三目。故名三法妙，以此三軌類通一切三法，故名三軌之法門。玄義五下曰：「言三法者，即三軌也。軌名軌範，還是三法可軌範耳。（中略）三軌者，一真性軌，二觀照軌，三資成軌。名雖有三，祇是一大乘法也。」又「赴緣名異，得意義同。粗通十條，餘者可領。三道、三識、三佛性、三般若、三菩提、三大乘、三身、三涅槃、三寶、三德、諸三法無量，正用十者，舉其大要明始終耳。」



### 佛光大辭典

(一)乃三種軌範之意。天台宗解釋‘妙法蓮華經’經題之‘妙’字時，說有十妙，其中有三法妙者即為三軌：(一)真性軌，無偽不變之真理性，即真如實相。(二)觀照軌，破迷情，顯真理之智慧作用。(三)資成軌，助成觀照智用（智慧之作用）之萬行。﹝法華玄義卷五下、法華玄義釋簽卷十一﹞

(二)弘經者之三種軌範，即慈悲室、忍辱衣、法空座等，合稱衣座室三軌。蓋以大慈悲拔苦而予樂，覆護眾生如室；以忍辱之行遮蔽眾生之惡障煩惱如衣；以‘一切法空’自安而安他如座。﹝法華經文句卷八上﹞（參閱‘衣座室三軌’2568）


