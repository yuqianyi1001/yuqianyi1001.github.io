---
title: 圓覺
source: deerpark.app
---

### 陳義孝佛學常見辭彙

１．圓滿的覺性。具足眾德叫做圓，照破無明叫做覺。此圓覺，就是人人本具的真心。２．對世間一切事理無不澈底了知其真相。



### 丁福保佛學大辭典

【術語】一切有情皆有本覺，有真心。自無始已來，常住清淨，昭昭不昧，了了常知，約於體而謂為一心。約於因而謂為如來藏。約於果而謂為圓覺。圓覺者，圓滿之靈覺也。圓覺經曰：「善男子！無上法王有大陀羅尼門，名為圓覺。流出一切清淨，真如，菩提，涅槃及波羅蜜，教授菩薩。」又曰：「善男子！圓覺淨性，現於身心，隨類各應。」圭峰圓覺略疏序曰：「萬法虛偽，緣會而生。生法本無，一切唯識。識如幻夢，但是一心。心寂而知，目之為圓覺。」佛使證此圓覺，為說大方廣圓覺修多羅了義經。



### 佛光大辭典

圓滿之覺性。謂如來所證之理性具足萬德，圓滿週備，靈明朗然。又以一切有情皆有本覺、真心，自無始已來常住清淨，昭昭不昧，了了常知，就體而言，稱一心；就因而言，稱如來藏；就果而言，則稱圓覺。與真如、佛性、法界、涅、菩提等畢竟同一。圓覺經一部即演說此法。圓覺經略疏序載，統眾德而大備，爍群昏而獨照，稱為圓覺。其實皆為一心，背之則為凡，順之則為聖；迷之則有生死，悟之則息輪回。終日圓覺而未嘗圓覺者為凡夫，欲證圓覺而未極圓覺者為菩薩，具足圓覺而住持圓覺者為如來。離圓覺無六道，舍圓覺無三乘，非圓覺無如來，泯圓覺無真法，其實皆為一道。﹝圓覺經略疏卷上（宗密）﹞


