---
title: 文殊所持青蓮華與劍
source: deerpark.app
---

### 丁福保佛學大辭典

【雜語】文殊司一切如來之智慧，無相之智德不染著法，故胎藏界之文殊，左持青蓮以表之。能斷煩惱，故金剛界之文殊，右持利劍以表之。大日經疏五曰：「青蓮華是不染著諸法三昧，以心無所住故即見實相。」真實經曰：「我今右手執大利劍能斷一切眾生煩惱。」理趣經曰：「文殊以自劍揮斫一切如來。」同釋曰：「智增上菩薩用四種文殊般若劍斷四種成佛智能取所取障礙。是故文殊現揮斫四佛臂也。」


