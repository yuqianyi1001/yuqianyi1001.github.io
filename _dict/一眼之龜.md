---
title: 一眼之龜
source: deerpark.app
---

### 丁福保佛學大辭典

【譬喻】法華經莊嚴王品曰：「佛難得值，如優曇波羅華。又如一眼之龜，值浮木孔。」十住論八曰：「人身難得，如大海中有一眼鱉頭入板孔。」

【譬喻】大海有龜，腹有一眼。隨波浮遊於中，遇大木之穴則乘之，偶風吹來，遂覆此木，龜仰向其腹之一眼，當於浮木之孔，見日月之光，此譬希有難逢之際遇（見十住論之鼇眼持頭），盲龜之喻少異之。法華經莊嚴王品曰：「佛難得值，如優波羅華，又如一眼之龜值浮木孔。」十住論八曰：「人身難得，如大海中有一眼鱉頭入板孔。」



### 佛光大辭典

以一龜之腹眼巧值浮木孔之難，喻指受身為人、值佛在世、遇聞佛法等稀有難逢之際遇。謂大海有一龜，其腹部具一眼，隨波浮遊，遇大木之穴則乘之，偶因風吹來，遂得覆此木，龜仰向，其腹之一眼當于浮木之孔而見日月之光。同理，眾生欲值佛世或得人身，亦如此龜腹部之一眼值遇浮木孔而見日光之難得。法華經莊嚴王品（大九·六○上）：‘佛難得值，如優曇缽羅華；又如一眼之龜，值浮木孔（ 中略）。諸佛難值，時亦難遇。’（參閱‘盲龜浮木’3457）


