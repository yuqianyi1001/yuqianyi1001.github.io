---
title: 小乘九部
source: deerpark.app
---

**來源：丁福保佛學大辭典**

<p>【術語】十二部經完具曰大乘經，此中除方廣，授記，無問自說之三部，僅說九部曰小乘經。法華經方便品曰：「我此九部法，隨順眾生說，入大乘為本。」見九部條。</p><p>參照：<a href="/dict/九部">九部</a></p>

**來源：佛光大辭典**

<p>將佛經之內容分類為九種，稱為九部經、九分教。南北傳所傳之九部名稱有各種異說。今據三藏法數卷三十四所載，小乘諸經所分之九類為：(一)修多羅，意為契經，指經中長行之文。(二)o夜，意為應頌，又作重頌、偈。(三)伽陀，意為諷頌，又作孤起。(四)尼陀羅，意為因緣，如諸經中有人問，故為說是事；律中有人犯是事，故制是戒，凡一切佛語緣起之事，皆稱因緣，如法華經化城喻品說宿世因緣等是。(五)伊帝目多，意為本事。(六)^多伽，意為本生。(七)阿浮達磨，意為未曾有。(八)婆陀，意為譬喻。如來說法，鈍根者未能即解，故假借譬喻以曉示之，令其易悟，如法華經中火宅、藥草等喻。(九)優波提舍，意為論議。指諸經中問答辯論諸法之事，如法華經提婆達多品中，智積菩薩與文殊師利相見，論說妙法等是。﹝法華經卷一方便品、法華經玄義卷六上、大乘法苑義林章卷二十二﹞（參閱‘九部經’145、‘大乘九部’810）</p>
