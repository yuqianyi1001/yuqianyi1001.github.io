---
title: 阿吽
source: deerpark.app
---

**來源：丁福保佛學大辭典**

<p>【術語】Ahūṁ，阿吽二字，為一切文字音聲之根本，阿者開聲，吽者合聲，一切之言語音聲，盡歸此二字。阿為大日如來之種子，吽為金剛薩埵之種子。悉曇三鈔下曰：「阿吽二字，出入息風，即是一切眾生性德，本具自證（阿字）化他（吽字）也。恒沙萬德，莫不包括此二音兩字。阿是吐聲權輿，一心舒徧，瀰綸法界也。吽是吸聲條末，卷縮塵剎，攝藏一念也。阿字是毘盧遮那，吽字是金剛薩埵。」又阿者菩提心之義。吽者涅槃之義。阿吽二字為菩提涅盤之二者。守護國界經曰：「阿字者，是菩提心之義。」吽字義曰：「吽字者，一切如來誠實語。所謂一切諸法，無因無果，本來清淨，圓寂義。」大日經義釋五謂吽字師子吼聲。為大日經悉地成就品所說，以二字喻蓮花與水，阿為悉地之果（蓮花），吽為使之成就之行因也。</p>
