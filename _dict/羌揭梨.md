---
title: 羌揭梨
source: deerpark.app
---

**來源：丁福保佛學大辭典**

<p>【物名】梵名，譯曰小刀。大日經五曰：「所有諸奉教，皆羌揭梨印。」慧琳音義三十六曰：「羌揭梨，唐云小刀。似報持之印信也。」大日經疏十六釋羌揭梨印曰：「諸奉教使者，普皆作小刀印。此刀作鋸齒形。云小刀者，非正翻。」但大日經疏演密鈔五十三謂鋸之梵語，為迦羅波但囉，則羌揭梨非可譯為鋸。蓋為小刀之一種，而作鋸齒形者。</p>

**來源：佛光大辭典**

<p>梵語śamkarī 之音譯。意譯小刀。或指鋸齒狀之小刀。為密教所用法具之一。據大日經疏卷十六載，諸奉教使者皆作小刀印，而羌揭梨呈鋸齒形，故譯作‘小刀’乃不正確之翻譯。然大日經疏演密鈔卷五十三則謂，羌揭梨非‘鋸’，而系一種鋸齒狀之小刀。﹝大日經卷五秘密漫荼羅品、大日經義釋卷十二、慧琳音義卷三十六﹞</p>
