---
title: 無生忍
source: deerpark.app
---

### 陳義孝佛學常見辭彙

把心安住在不生不滅的道理上。忍就是把心安住在道理上而不再動搖的意思。



### 三藏法數

謂七地、八地、九地菩薩，妄惑已盡，了知諸法悉皆不生，故名無生忍。（七地即遠行地，八地即不動地，九地即善慧地。）

無生忍者，謂了達諸法本來無生，亦無有滅，諦審忍可，而妄念不起也。

謂由觀真諦之境，是無為法，諸念不生，即得無生忍。以真空之理，本無生滅故也。（真諦者，謂泯絕一切法也。）



### 丁福保佛學大辭典

【術語】安住於無生無滅之理而不動也。仁王經說五忍，此為第四。或為初地之證名，或為七八九地之悟名。智度論五十曰：「無生忍法者，於無生滅諸法實相中信受通達無礙不退，是名無生忍。」同八十六曰：「乃至作佛不生惡心，是故名無生忍。」大乘義章十二曰：「理寂不起，稱曰無生。慧安此理，名無生忍。」仁王經良賁疏曰：「言無生者，謂即真理。智證真理，名無生忍。」楞嚴經長水疏一下曰：「了法無生，印可決定，名無生忍。」同八上曰：「真如實相，名無生法。無漏真智，名之為忍。得此智時，忍可印持，法無生理，決定不謬。境智相冥，名無生忍。」大乘義章十二曰：「如龍樹說，初地已上亦得無生。若依仁王及與地經，無生在七八九地。」天台觀經疏曰：「無生忍是初地初住。」


