---
title: 四毒蛇
source: deerpark.app
---
### 佛光大辭典

又作四W蛇、四蛇。以毒蛇比喻人身之地、水、火、風四大，故稱四毒蛇。據金光明最勝王經卷五載，人身之四大，如四毒蛇居于一篋，此四大蛇之性各異，地水二蛇之性多沉下，風火二蛇之性輕舉，四蛇若相互乖違，則眾病生。又據大智度論卷二十二載，身中之四大彼此相害，猶如人持毒蛇之篋。仁王經卷下（大八·八三○中）：‘識神無形，假乘四馳（蛇），無明寶象（保養），以為樂車。’﹝北本大般涅經卷二十三、達摩多羅禪經卷一﹞



### 丁福保佛學大辭典

【譬喻】以四毒蛇喻地水火風之四大也。涅槃經一曰：「自觀己身如四毒蛇。」同二十三曰：「有王以四毒蛇盛之一篋，令人贍養。」最勝王經五曰：「如四毒蛇居一篋，此四大蛇性各異。（中略）地水二蛇多沈下，風火二蛇性輕舉，由此乖異眾病生。」



