---
title: 三覆八校
source: deerpark.app
---

**來源：丁福保佛學大辭典**

<p>【術語】五戒經之說。三覆者，正五九月各月之一日，四天王之善神覆奏人中善惡於天王，而校格是非。八校者，歲之八王日。立春，春分，立夏，夏至，立秋，秋分，立冬，冬至也。於此日復覆奏而校格之。嘉祥之無量壽經疏曰：「一切眾生皆有二神：一名同生，二名同名。同生女在右肩上書其作惡，同名男在左肩上書其作善。四天善神一月六反錄其名籍奏上天王，地獄亦然。一月六齋，一歲三覆，一載八校，便不差錯。」（五戒經載於偽經錄）。</p>

**來源：佛光大辭典**

<p>三，指正、五、九月等各月之一日；八，指立春、春分、立夏、夏至、立秋、秋分、立冬、冬至等八王日。謂諸天帝釋之使者及日月鬼神、地獄閻羅等百萬神眾，俱于此十一日覆奏三界眾生之善惡，比校是否與四天王之善神于每月六齋日所奏相同，校格眾生罪福，使無枉錯；再按其罪福之多少而定生注死、增減壽福。據嘉祥之無量壽經疏載，一切眾生皆有二神守于其身，一為同名（男神），在左肩上，書其作善；一為同生（女神），在右肩上，書其作惡。四天王之善神即于每月六齋日案其名籍，上奏天王，復于一年中三覆、八校，使無差錯。﹝五戒經、法苑珠林卷八十八﹞</p>
