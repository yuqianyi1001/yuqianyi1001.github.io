---
title: 線香
source: deerpark.app
---
### 佛光大辭典

指以香木之粉末加糊而成細長如線之香，可于佛前長時焚薰。又作線香、仙香、長壽香。或單用線香，亦有于線香上加覆香末而共焚之者。據增廣本草綱目卷十四線香條載，線香之材料，多以白芷、川芎、獨活、柏木之類作末，以榆皮面作糊和劑，以唧筒笮成線香。蓋印度自古即有燒香之法，然在蘇悉地經卷上塗香藥品及分別燒香品、卷下備物品等所列舉之諸種香中，未見舉出線香之名，故不能確知在印度是否即有線香。至于中國，則起源于何時亦已不可考。﹝禪林象器箋器物門﹞



### 丁福保佛學大辭典

【物名】又作綫香，仙香。雜抹眾香加糊而作之。其炷煙長久，故稱為仙香。亦曰長壽香。其制纖長如線，故曰線香。線又作綫。



