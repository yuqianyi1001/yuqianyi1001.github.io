---
title: 師子奮迅
source: deerpark.app
---
### 佛光大辭典

又作獅子奮迅。獅子奮起之時，諸根開張，身毛皆豎，其勢迅速勇猛，以其威儀哮吼之相，其餘獸類盡失威竄伏，而令獅子兒之雄猛俱增。故諸經論中每以師子奮迅喻稱佛之大威神力，蓋佛奮迅其大悲法界之身，廣開大悲之根門，豎其悲毛之先導，復現應機之威力，可令二乘等竄藏聾盲，而使菩薩佛子增長百千諸三昧海及陀羅尼海。﹝法華經踴出品、舊華嚴經卷四十五入法界品、華嚴經探玄記卷十八﹞（參閱‘師子奮迅三昧’4094）



### 丁福保佛學大辭典

【譬喻】師子奮起時，身毛皆竪，其勢迅速勇猛，以譬佛之威猛。法華經涌出品曰：「諸佛師子奮迅之力。」



