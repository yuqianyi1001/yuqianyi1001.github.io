---
title: 慧遠
source: deerpark.app
---

### 陳義孝佛學常見辭彙

中國東晉時人，居廬山，與劉遺民等同修淨土，為淨土宗之始祖。



### 丁福保佛學大辭典

【人名】慧遠有二人：一，廬山東林寺慧遠，俗姓賈氏，雁門人。初學儒，二十一歲出家，以道安為師，達大乘之奧旨。時襄陽有寇亂，道安散徒眾，遠辭而至荊州，將往羅浮，抵潯陽，愛廬峰清靜，住於山陰。時有沙門慧永，在西林寺，原為同門。永勸刺史桓伊興東林寺，使遠居之。於是隱士劉遺民雷次宗及沙門千數，由遠遊止，遠乃與緇素百二十三人結白蓮社，於無量壽佛像前修淨業。著法性論，唱涅槃常住之說。出沙門不教王者論，張沙門之綱維。居廬阜三十餘年，不出影山。送客每以虎溪為界。晉義熙十二年八月寂，壽八十三。見高僧傳六。二，隋淨影寺慧遠，姓李氏，燉煌人。十三歲出家，二十歲就光統和上進具。承光二年，周武勝齊，行廢教，遠以死抗議之。及大隋受禪，再興佛教。於楊都創淨影寺。勅遠居之講說。英俊投學。遠身長八尺五寸，腰九圍。開皇十二年寂，壽七十。著諸經之疏，皆以四字為句。又撰大乘義章，佛法之綱要於此盡，誠釋疏家之泰斗也。別於晉慧遠而謂為小遠。見續高僧傳十。



### 佛光大辭典

(一)（334～416）東晉僧。我國淨土宗初祖。廬山白蓮社創始者。雁門樓煩（山西崞縣）人，俗姓賈。十三歲，遊學許昌、洛陽，博通六經、老莊之學。二十一歲，偕弟慧持于太行恆山（河北曲陽西北）聽道安講般若經，頗有領悟，感嘆‘儒道九流皆糠秕’，遂與弟俱投道安座下，剃度出家。

師精于般若性空之學，年二十四即登講席，時引莊子一書以說明佛教之實相義，使惑者曉然領解，自是，道安乃聽其不廢俗書之議。于東晉太元六年（381）南下廬山，住東林寺傳法，弟子甚眾。師致力于經典之研究，常慨嘆江東之地，經典未備，禪法不聞，律藏殘缺，遂命弟子法淨、法領等，遠尋眾經以傳譯之。每逢西域三藏，輒懇惻咨訪。太元十六年，迎請Y賓沙門僧伽提婆譯出阿毗曇心論、三法度論等。聞鳩摩羅什入關中，即遣弟子道生、慧觀、道溫、曇翼等赴長安師事之，學龍樹系之空觀大乘；又常以書信，與羅什往返研討義理。曇摩流支來華時，師曾遣弟子曇邕參與譯出十誦律。又自長安迎請佛陀跋陀羅至廬山譯出達磨多羅禪經。于宣揚大乘般若學之同時，亦提倡小乘禪數之學。對改革中國佛教問題，更有其深遠之見地；有關此一問題之各種問答、譯經序文等，今皆殘存。

元興元年（402），師與劉遺民等百餘同道創立白蓮社，專以淨土念佛為修行法門，共期往生西方淨土，三十餘年未曾出山。元興二年，桓玄下令沙汰沙門，令沙門盡敬王者，師乃著沙門不敬王者論，闡論出家眾對王權並無屈服之必要，針對當時王權統治下之佛教，主張保有佛教之傳統性。

師內通佛理，外善群書，為當代所宗，亦受國外僧眾所欽敬。廬山之東林寺為當時南地佛教中心，與羅什所居止之長安中分天下。師于義熙十二年示寂，世壽八十三。後由唐、宋諸帝賜贈謚號‘辨覺大師’、‘正覺大師’、‘圓悟大師’、‘等遍正覺圓悟大師’。為別于隋代淨影寺之慧遠，後世多稱為‘廬山慧遠’。著有廬山集十卷、問大乘中深義十八科（大乘大義章）三卷、明報應論、釋三報論、辯心識論、沙門袒服論各一卷及大智度論抄序等。弟子有慧觀、僧濟、法安、曇邕、道祖等人。﹝梁高僧傳卷六、出三藏記集卷十二、卷十五、歷代三寶紀卷七、大唐內典錄卷三、廣弘明集卷十五、卷二十七、卷三十、法苑珠林卷一○○、東林十八高

賢傳﹞

(二)（523～592）隋代僧。敦煌（甘肅）人，俗姓李。又稱隋遠、小遠、大遠、北遠。十三歲隨沙門僧思出家。年十六隨湛律師赴鄴都（河北臨漳），博覽大小乘經典，二十歲從法上受具足戒，從大隱習四分律，後專師事法上，盡學餘部。未久，攜學侶遷回高都（山西晉城）清化寺，四眾合建講堂。後值北週武帝滅齊，敕命廢經毀像，並令沙門還俗，眾皆莫敢抗諫，師獨挺出與帝辯駁，厲聲謂（大五○·四九○下）：‘陛下今恃王力自在，破滅三寶，是邪見人。阿鼻地獄不揀貴賤，陛下何得不怖？’帝怒*央G‘但令百姓得樂，朕亦不辭地獄諸苦。’帝卒滅佛法。師乃潛隱汲郡西山，諳誦法華、維摩等經，以期遺法之不墜。

至隋興，師始出，于洛邑大開法門，遠近望風來歸，復為文帝所重，敕*任洛州沙門都。歷張講席于澤州、定州、上黨等地，並數度應召歸西京，親臨禦席，敷述聖化，帝大悅，遂敕居興善寺，未久又另建淨影寺，專事講學。師因住淨影寺，故又稱‘淨影寺慧遠’、‘淨影’，以別于廬山慧遠。開皇七年（587），敕為大德。十二年，又敕命主持譯場，刊定詞義。同年入寂，世壽七十。師屬地論宗南道派，晚年又就曇遷稟受攝大乘論，博綜當代諸學，亦精通文理，世稱釋義高祖。著有大乘義章二十六卷、十地經論義記十四卷、華嚴經疏七卷、大般涅經義記二十卷、法華經疏七卷、維摩經義記四卷、勝N經義記三卷、無量壽經義疏一卷等，凡二十部百餘卷。其中，大乘義章二十六卷，堪稱為佛教之百科全書，對隋、唐佛教之研究影響甚大。﹝續高僧傳卷八、新編諸宗教藏總錄﹞


