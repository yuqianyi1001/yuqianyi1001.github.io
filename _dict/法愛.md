---
title: 法愛
source: deerpark.app
---
### 佛光大辭典

(一)謂得法者由法喜之心，而憐憫未得法之迷者。或指佛菩薩之愛護慈念眾生。

(二)謂自己由證悟而愛著善法。天台宗十乘觀法之第十為無法愛（離法愛、除法愛、法愛不生），乃以此斥責未證真實，而愛著相似之法者。



### 三藏法數

謂菩薩以平等心而生法喜，欲令一切眾生皆至佛道，是名法愛。



### 陳義孝佛學常見辭彙

指菩薩愛樂善法，為二愛之一。



### 丁福保佛學大辭典

【術語】愛有二種，一欲愛，凡夫之愛著也。二法愛，菩薩已上之愛樂善法也。此法愛又有二種：一小機之愛涅槃者及菩薩未斷法執而愛善者，此法愛必當斷之。二如來之大悲，亦云法愛，是無上之真愛也。圓覺經曰：「善能歸悟剎，先去貪瞋痴。法愛不存心，漸次可成就。」同註曰：「法愛者，愛涅樂也。」仁王經中曰：「順逆法愛無明習，遠行大士獨能斷。」同良賁疏曰：「順道法愛者，愛善法也，婆沙論中名善法欲。」涅槃經五曰：「愛有二種：一者餓鬼愛，二者法愛。真解脫者離餓鬼愛，憐愍眾生故有法愛，如是法愛真解脫。」



