---
title: 三門
source: deerpark.app
---
### 佛光大辭典

(一)又作山門。為禪宗伽藍之正門。三門有智慧、慈悲、方便三解脫門之義，或象征信、解、行三者，非必有三扇門。又三門建築或系根據大智度論卷二十（大二五·二○七下）所載：‘譬如城有三門，一人身不得一時從三門入，若入則從一門。諸法實相是涅城，城有三門：空、無相、無作。’﹝佛地經論卷一﹞

(二)菩薩進趣菩提所修之三種法門。即：(一)智慧門，知進守退為智，知空無我為慧；依智故不求自樂，依慧故遠離貪著。(二)慈悲門，拔苦為慈，與樂為悲；依慈故拔一切眾生之苦，依悲故遠離無安眾生心。(三)方便門，正直為方，外己為便；依正直故生憐憫一切眾生心，依外己故遠離供養恭敬

自身心。以上，智慧門屬自利，慈悲門屬利他，方便門則自利利他雙行。然三門雖分，實則不二，智即悲，悲即智，是為智悲雙行以攝化眾生而成方便門。﹝淨土論、往生論注卷下﹞　(三)三解脫門之略稱。指得解脫至無餘涅之空、無相、無願等三種法門。（參閱‘三解脫門’644）



### 丁福保佛學大辭典

【堂塔】山門之制形如闕，開三門，故亦曰三門。又只有一門，亦呼為三門，蓋標幟空，無相，無作，三解脫門之稱也。釋氏要覽上曰：「凡寺院有開三門者，只有一門亦呼為三門者何也？佛地論云：大宮殿三解脫門為所入處，大宮殿喻法空涅槃也。三解脫門謂空無相無作，今寺院是持戒修道求至涅槃人居之，故由三門入也。」傳燈錄睦州章曰：「一日有天使，問：三門俱開，從那門而入？師呼尚書，天使應諾。師云：從信門入。」三門閣上必安置十六羅漢之像，中安寶冠之釋迦，以月蓋長者善財童子挾侍之（有為釋迦或觀音者），又有置五百羅漢者。



