---
title: 五果
source: deerpark.app
---

### 法相辭典

★瑜伽三十八卷十三頁雲：于此相中，雲何為果？謂略有五。一者、異熟果。二者、等流果。三者、離系果。四者、士用果。五者、增上果。諸不善法于諸惡趣，受異熟果。善有漏法，于諸善趣，受異熟果。是名異熟果。習不善故；樂住不善，不善法增。修習善故；樂住善法，善法增長。或似先業，後果隨轉。是名等流果。八支聖道，滅諸煩惱，名離系果。若諸異生，以世俗道，滅諸煩惱，不究竟故；非離系果。諸有一類，于現法中，依止隨一工巧業處，起士夫用。所謂農作商賈事王書畫算數佔卜等事。由此成辦諸稼穡等財利等果。是名士用果。若眼識等，是眼根增上果；乃至意識等，是意根增上果。眾生身份不散不壞，是命根增上果。二十二根，各各能起自增上果；當知一切名增上果。二十二根增上作用，如攝事分，應知其相。

★二解　辯中邊論下卷一頁雲：已辯修位；得果雲何？頌曰：器說為異熟。力是彼增上。愛樂、增長、淨、如次即五果。論曰：器、謂隨順善法異熟。力、謂由彼器增上力，令諸善法，成上品性。愛樂、謂先世數修善力，今世于善法，深生愛樂。增長、謂現在數修善力，令所修善根，速得圓滿。淨、謂障斷，得永離系。此五如次，即是五果。一、異熟果。二、增上果。三、等流果。四、士用果。五、離系果。

★三解　成唯識論八卷四頁雲：果有五種。一者、異熟。謂有漏善及不善法所招自相續異熟生無記。二者、等流。謂習善等所引同類；或似先業，後果隨轉。三者、離系。謂無漏道斷障所證善無為法。四者、士用。謂諸作者，假諸作具，所辦事業。五者、增上。謂除前四，餘所得果。

★四解　大毗婆沙論一百二十一卷三頁雲：然契經中說：果、有五種。一、等流果。二、異熟果。三、離系果。四、士用果。五、增上果。等流果者：謂善、生善，不善、生不善，無記、生無記。異熟果者：謂諸不善，有漏善法，所招異熟。因、是善惡；果、唯無記。異類而熟，故立異熟名。離系果者：謂無間道斷諸煩惱。此無間道，以煩惱等斷，為離系果及士用果。以解脫道，為等流果及士用果。以後等勝自類諸道，為等流果。若無間道，以能于先來諸煩惱斷集得作證，此無間道，以彼煩惱斷但為士用果。此則總說。若別說者；苦法智忍，以彼欲界見苦所斷十隨眠等斷，為離系果及士用果。以苦法智品，為等流果及士用果。以後等勝諸無漏道，為等流果。如是乃至道類智忍，以色無色界見道所斷十四隨眠等斷，為離系果及士用果。以道類智品，為等流果及士用果。以後等勝諸無漏道，為等流果。以三界見苦集滅所斷及欲界見道所斷諸隨眠等斷集得作證：此道類忍，以彼諸斷為士用果。諸預流者，于一來果，求作證時，初五無間道，以彼五品隨眠等斷，為離系果及士用果。以五解脫道，為等流果及士用果。以後等勝自類諸道，為等流果。第六無間道，以第六品隨眠等斷，為離系果及士用果。以第六解脫道，為等流果及士用果。以後等勝自類諸道，為等流果。以三界見所斷及欲界修所斷前五品隨眠等斷集得作證。此第六無間道，以彼諸斷為士用果。諸一來者，于不還果，求作證時，無間道起，能斷欲界修所斷四隨眠。若斷第七及第八品；此無間道，以彼二品隨眠等斷，為離系果及士用果。以二解脫道，為等流果及士用果。以後等勝自類諸道，為等流果。若斷第九品一無間道，以第九品隨眠等斷，為離系果及士用果。以第九解脫道，為等流果及士用果。以後等勝自類諸道，為等流果。以三界見所斷及欲界修所斷前八品隨眠等斷集得作證。此第九無間道，以彼諸斷為士用果。諸不還者，于無學果，求作證時，無間道起，能斷色無色界修所斷六隨眠。若斷初靜慮染一品乃至九品；此九無間道，以彼九品隨眠等斷，為離系果及士用果。以九解脫道，為等流果及士用果。以後等勝自類諸道，為等流果。如是乃至離非想非非想處染前八無間道，以彼八品隨眠等斷，為離系果及士用果。以八解脫道，為等流果及士用果。以後等勝諸無漏道，為等流果。金剛喻定，以第九品隨眠等斷，為離系果及士用果。以初盡智品，為等流果及士用果。以後等勝諸無漏道，為等流果。以三界見所斷及下八地修所斷，並非想非非想處修所斷前八品隨眠等斷集得作證。此金剛喻定，以彼諸斷為士用果。若諸異生離欲界乃至無所有處見修所斷染，諸無間道，以彼諸斷，諸解脫道及後等勝自類諸道，為果多少，如理應思。士用果者：若法，由彼士用故成；此法說為彼士用果。增上果者：若法、由彼增上所起；當知此法是彼增上及增上果。是餘增上非增上果。謂後生諸法，是前法增上及增上果。前生諸法，是後法增上非增上果。未來諸法，是過現法增上及增上果。過現諸法，是未來法增上非增上果。未來現在法，是過去法增上及增上果。過去諸法，是未來現在法增上非增上果。



**來源：三藏法數**

﹝出翻譯名義﹞ 律戒比丘不噉生物，謂如棗杏等果，必以火熟之方食。膚殼之果，須以刀去其皮然後食。故說此五果之名也。（梵語比丘，華言乞士。） 〔一、核果〕，核果者，謂棗杏等是也。 〔二、膚果〕，膚果者，謂梨柰等是也。 〔三、殼果〕，殼果者，謂椰子、胡桃、石榴等是也。 〔四、果〕，果者，謂松柏等子是也。 〔五、角果〕，角果者，謂大小諸荳等是也。



### 丁福保佛學大辭典

【雜語】有種種之說。



### 佛光大辭典

又作五果。盂蘭盆供所用之五種果品。即：(一)核果，如棗、杏、桃、李等。(二)膚果，如瓜、梨、柰椹等。(三)殼果，如椰子、胡桃、石榴等。(四)■果，■，粗糠皮之義。又作檜果。如鬆柏子、蘇荏等。(五)角果，如菱豆、大小豆等。或說瓜、茄、面、饅、餅為五果，以五盆盛之。﹝盂蘭盆經疏卷下、盂蘭盆經疏新記卷下、盂蘭盆經新疏、翻譯名義集卷三﹞

梵語pañca phalāni。五種果之意。(一)六因所生及道力所證有為無為之果，計有五種之別。即：(一)等流果（梵niṣyanda -phala ），又稱依果、習果。(二)異熟果（梵vipāka -phala ），又稱報果。(三)離系果（梵visaṃyoga -phala ），又稱解脫果。(四)士用果（梵puruṣakāra -phala ），又稱士夫果、功用果。(五)增上果（梵adhipati -phala ）。其中，離系果屬無為果，餘四果均屬有為果。又于有為果中，等流果系自六因中之同類、遍行二因而來，異熟果則由異熟因而來，士用果由俱有、相應二因而來，增上果由能作因而來。離系果屬由擇滅無為，即非生法，非自六因而生，唯以道力所證，故雖說為道果，然不同于其他四果由六因而來者。此系俱舍論等之說。成唯識論等則說十因、四緣而生五果。依成唯識論卷八之意，十因之中，以牽引因、生起因、定異因、同事因、不相違因得異熟果；以牽引因、生起因、攝受因、引發因、定異因、同事因、不相違因得等流果；以攝受因、引發因、定異因、同事因、不相違因得離系果；以十因得增上果。得士用果有二義，一以觀待因、攝受因、同事因、不相違因得之；一以觀待因、牽引因、生起因、攝受因、引發因、定異因、同事因、不相違因而得。﹝大毗婆沙論卷一二一、俱舍論卷六、雜阿毗曇心論卷三、顯揚聖教論卷十八、大乘阿毗達磨雜集論卷十五、成唯識論述記卷八本、俱舍論光記卷六﹞（參閱‘五種果’1180）

(二)二乘所證之果有五種，即聲聞之四果與獨覺果。聲聞四果為：須陀洹果、斯陀含果、阿那含果、阿羅漢果。﹝北本大般涅經卷二十一、華嚴五教章卷三﹞（參閱‘五果回心’1114）

(三)又作五果。據三藏法數卷二十四、翻譯名義集卷三載，受戒之比丘不食生物，謂如棗、杏等果必以火熟之方食，膚殼之果則須以刀去其皮再食。此五果指：(一)核果，指棗、杏、桃、李等果。(二)膚果，指瓜、梨、柰、椹等果。(三)殼果，指椰子、胡桃、石榴等果。(四)檜果，又作■果，指鬆子、柏子、蘇荏等粗糠皮類之果實。(五)角果，指菱豆、大小豆類等。此外，小叢林略清規卷上、洞上行事軌範卷中，舉出瓜、茄、面、饅、餅為五果。﹝盂蘭盆經疏卷下、盂蘭盆經新疏﹞（參閱‘五種淨食’1185）

(四)指現在五果，即識、名色、六入、觸、受等五者。蓋以十二因緣配于三世因果，無明與行二者為過去之因；愛、取、有三者為現在之因；生、老死二者為未來之果；識、名色、六入、觸、受等五者為現在五陰之身，系由過去業因所招感之果，故稱現在五果。（參閱‘現在五果’4724）


