---
title: 喜見菩薩
source: deerpark.app
---

### 丁福保佛學大辭典

【菩薩】一切眾生喜見菩薩之略。藥王菩薩之前身，嘗為供養法華經而燒身者。法華經藥王品曰：「是一切眾生菩薩，樂習苦行，於日月淨明德佛法中，精進經行，一心求佛滿萬二千歲已，得現一切色身三昧。得此三昧已，心大歡喜，即作是念：我得現一切色身三昧，皆是得聞法華經力。我今當供養日月淨明德佛及法華經。即時入是三昧，於虛空中，雨曼陀羅華，（中略）以供養佛。作是供養已，從三昧起，而自念言：我雖以神力供養佛，不如以身供養，即服諸香旃檀，（中略）以天寶衣，而自纏身，灌諸香油，以神通力願，而自燃身，光明徧照八十億恒河沙世界。（中略）爾時佛告宿王華菩薩：於汝意云何？一切眾生喜見菩薩。豈異人乎？今藥王菩薩是也。」


