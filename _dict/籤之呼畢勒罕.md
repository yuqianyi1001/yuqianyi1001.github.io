---
title: 籤之呼畢勒罕
source: deerpark.app
---
### 丁福保佛學大辭典

【雜名】西藏新志中曰：「宗喀巴經言：達賴六世班禪七世後，不復再來。故登座者，亦無復真觀密諦。清高宗深知其弊，創頒金奔巴瓶一，送往西藏。設遇達賴或班禪示寂，則由駐藏大臣行文各路。民間有生子靈異，呈報確有徵驗者若干人，擇日以金瓶使掣籤。先七日，各寺喇嘛虔誠誦經。傳知各呼圖克圖喇嘛等，齊集佛前。駐藏大臣監視。凡一呼畢勒罕出世，則寫名籤一枝，又寫空籤一枝，入於瓶內。如法誦經。若對眾掣出空籤，則名籤之呼畢勒罕，認為不確。達賴班禪以下及各大呼圖克圖之承繼法亦然。喇嘛承襲，自乾隆定制，至今不改。惟嘉慶十五年第八世達賴喇嘛之呼畢勒罕，靈徵眾著。由駐藏大臣奏聞請旨，不復瓶掣。此其特例也。」



