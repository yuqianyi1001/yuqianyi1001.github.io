---
title: 佛曲
source: deerpark.app
---

### 丁福保佛學大辭典

【雜名】西河詩話曰：「佛曲在隋唐有之，不始金元。如唐樂府有普光佛曲，日光明佛曲等八曲，入婆陀調。釋迦文佛曲，妙華佛曲等九曲，入乞食調。大妙至極曲，解曲，入越調。摩尼佛曲，入雙調。蘇蜜七俱佛曲，日騰光佛曲，入商調。邪勒佛曲，入徵調，婆羅樹佛曲等四曲，入羽調。遷星佛曲，入般涉調。提梵入移風調。今吳門佛寺，猶能作梵樂。每唱佛曲，以笙笛逐之，名清樂，即其遺意。」按，晉書鳩摩羅什傅，天竺俗，甚重文制。其宮商體韻，以入管弦為善。凡覲國王，必有贊德。經中偈頌，皆其式也。是佛曲可逐笙管，自其未入中國，原有然矣。樂府雜錄，長慶中講僧文敘，善吟經，其聲宛暢，感動里人。樂工狀其念四聲觀世音菩薩，乃撰文敘子曲。至是而佛經無不可吟，不獨偈頌然矣。南唐書浮屠傅，僧應之，喜音律，嘗以讚禮之文寓諸樂譜。其聲少下，而終歸於梵音。讚念協律，自應之始。



### 佛光大辭典

以樂曲旋律配以佛經偈頌譜成之歌曲；或描述佛教精神之樂曲。據毛奇齡所著西河詩話載，佛曲在隋、唐即有，非始于金、元，如唐樂府有普光佛曲、日光明佛曲等八曲，入婆陀調；釋迦文佛曲、妙華佛曲等九曲，入乞食調；大妙至極曲、解曲，入越調；摩尼佛曲，入雙調；蘇蜜七具佛曲、日騰光佛曲，入商調；邪勒佛曲，入征調；婆羅樹佛曲等四曲，入羽調；遷星佛曲，入般涉調；提梵，入移風調。清代吳中佛寺，猶能作梵樂，每唱佛曲，以笙笛逐之，稱為清樂，即其遺意。敦煌雜曲中尚存有部分佛曲作品。（參閱‘樂’6096）


