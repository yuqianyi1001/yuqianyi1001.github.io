---
title: 自相
source: deerpark.app
---

**來源：陳義孝佛學常見辭彙**

<p>一切事物，皆有自共二相。見共相條。</p>

**來源：三藏法數**

<p>自相者，即色身諸法自相，謂堅是地相，濕是水相，煖是火相，動是風相，各別不同故也。</p>

**來源：丁福保佛學大辭典**

<p>【術語】一切事物，有自共二相。見共相條。</p><p>參照：<a href="/dict/共相">共相</a></p>

**來源：佛光大辭典**

<p>(一)梵語sva-lakṣaṇa 或svabhāva。為‘共相’之對稱。又作自性。指自體個別之體相。亦即不與他相共通，而具有自己一定之特質者，稱為自相；此系唯識宗所說。據成唯識論述記卷二末載，諸法之自體，唯證智可知而不可言喻者，是為自相；而諸法之體性，為假智所緣，且可藉語言詮解者，是為共相。由此可知，自相系現量之所得，非以分別之假智能得知，而必須依證真之智慧方能證知。然若依假智，而對共相加以層層之探討分析，則解析至終極時，亦可辨知諸法之自相。如成唯識論述記卷二末、因明入正理論疏卷上本等，即詳細闡述此一例證。</p><p>關于自相與自性之關系，若就二者皆指諸法各自之本體（包含體相與體性）而言，則二者可視為一。然若細分之，則二者可分為二，如十八空中，諸法各自之相狀之空，稱為自相空，而體性之空，則稱為自性空。﹝雜阿毗曇心論卷一、佛地經論卷六、大毗婆沙論卷三十八、卷三十九、卷四十二、大乘法苑義林章卷二末﹞（參閱‘共相’2195、‘自性’2524）</p><p>(二)因明用語。于因明中，以自相為現量（透過感官之直接反映，尚未加入概念之思惟分別活動）之對象。陳那之集量論謂現量即離分別，而將能認識共相之分別知（比量）與無分別之現量截然區別之。萬事萬物皆具有自相與共相二性，例如青色，于其個別事體稱為自相之青色；又如花之青、果之青、衣之青等之青色乃是通于自他之性，故稱共相。再如火之自相，于現時刻雖具備燃燒之能力；然共相之火則于現實上無燃燒之作用。故知自相所具之能力為剎那滅，且為不與他物共通而獨自之相。因此可謂自相系被斥于一切物，亦不隨時空而變化者。此外，于因明論式中，因明家多將宗（命題）之前陳（主詞）稱為自相或自性，而將宗之後陳（述詞）稱為差別。﹝瑜伽師地論卷十五、阿毗達磨雜集論卷十六、正理滴論、釋量論、攝真實論、攝真實論蓮華戒釋、因明入正理論疏卷下本﹞</p><p>(三)為第八阿賴耶識所具三相之一。即指阿賴耶識的自體之相。（參閱‘賴耶三相’6314）</p>
