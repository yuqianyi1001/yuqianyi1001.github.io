---
title: 葉衣觀音
source: deerpark.app
---

### 丁福保佛學大辭典

【菩薩】被葉衣觀音之略。被葉衣，為喻著八萬四千功德衣之意。密號為異行金剛。三昧耶形為未敷蓮華。其形像如葉衣觀自在菩薩陀羅尼經所說：「其像作天女形，首戴寶冠，冠有無量壽佛，瓔珞環釧，莊嚴其身。身有圓光，火焰圍繞。像有四臂：右第一手，當心持吉祥果。第二手作施願手。左第一手，持鉞斧。第二手持羂索，坐蓮華上。」秘藏記曰：「白肉色，左手取羂索，右手執未敷蓮華。」胎藏界曼陀羅鈔二曰：「問：何故名被葉衣耶？答：不明，若是葉色色云心歟。衣慈攝受，被著歟。私案云：被著之義可然，葉者八萬四千諸相好外繁茂義歟。衣，法華云：柔和忍辱衣矣。」梵Palāśāvalin。


