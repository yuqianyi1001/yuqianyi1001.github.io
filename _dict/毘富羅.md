---
title: 毘富羅
source: deerpark.app
---

**來源：丁福保佛學大辭典**

<p>【術語】Vipula，又作尾布羅。譯曰廣大。大日經疏九曰：「梵音毘富羅，是廣大義。謂深廣無際，不可測量。如是諸法自體，名毘富羅法界。」</p><p>【地名】Vipula，又作毘布羅，鞞浮羅，山名。譯曰廣博脅山。在摩竭陀國，常人所見，故佛處處引之為喻。瑜伽倫記三上曰：「廣博脅山者，舊云毘富羅山，其形如非天脅也。」翻梵語曰：「鞞浮羅山，譯曰大也。」智度論二十八曰：「計一劫中一人積骨過於鞞浮羅大山（此山天竺人常見，以易信，故說）。」涅槃經二十二曰：「一一眾生，一劫之中所積身骨，如王舍城毘富羅山。」月藏經八曰：「毘福羅山。」西域記九曰：「山城北門西有毘布羅山。」</p>
