---
title: 金剛拳菩薩
source: deerpark.app
---

### 丁福保佛學大辭典

【菩薩】Vajrasaṅdhi，金剛界曼陀羅三十七尊中，北方不空成就如來四親近之一。持結合之德，成就一切之印契，標以拳之三摩耶形。秘藏記末曰：「金剛拳菩薩，青色，二手作拳，揚當心，腕稍屈垂。」略出經曰：「由結金剛拳契故，能得一切諸契，獲得悉地。」聖位經曰：「毘盧遮那佛，於內心證得金剛拳威靈感應三摩地智，自受用故。（中略）成金剛拳菩薩形，住不空成就如來後邊月輪。」

胎藏界金剛手院三十三尊之一。秘藏記末曰：「白肉色，左手拳右手取十字一股。」


