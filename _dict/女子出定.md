---
title: 女子出定
source: deerpark.app
---
### 佛光大辭典

禪宗公案名。據諸佛要集經卷下載，昔時離意女在釋尊座前入于三昧，大智慧者文殊菩薩雖為過去七佛之師，卻無法近佛而坐，欲令離意女出定而問之，然施以神力，猶不能令其出定。而罔明菩薩（棄諸陰蓋菩薩）僅僅為棄諸妄想分別之初地（歡喜地）菩薩，卻能至此女子之前鳴指一下，便使離意女從定中而出。故禪宗參究此事，每以果位低下之罔明菩薩卻能使女子出定之不合理處，視為該公案之要旨。蓋文殊以男女差別之見解欲令離意女出定而不得，罔明則立于天地一體廓然無聖之境，故雖彈指一下，離意女即應之出定。無門關頌（大四八·二九八中）曰：‘出得出不得，渠儂得自由，神頭並鬼面，敗闕當風流。’﹝諸佛要集經卷下、五燈會元卷一、無門關第四十二則﹞



### 丁福保佛學大辭典

【公案】五燈會元一曰：「昔文殊至諸佛集處，值諸佛各還本所。唯有一女人，近彼佛座入於三昧。文殊乃白佛言：何此女人得近佛座，而我不得？佛告文殊：汝但覺此女令從三昧起，汝自問之。文殊遶女人三匝，鳴指一下，乃盡其神力而不能出。世尊云假使百千之文殊，出此女人定不得？下方經過四十二億恒河沙國有罔明菩薩，能出此女人定。須臾罔明大士從地涌出，禮拜於佛。佛勅罔明出女人定，罔明卻至女人前鳴指一下，女人於是從定而立。」是依諸佛要集經之所說也。經下曰：「文殊師利，欲聞法，由此娑婆世界詣普光世界之天王如來所。如來右面有一女人，名離意，入普月離垢光明三昧。文殊問如來此女發心修行久遠。如來使文殊自問此女。文殊到離意所，彈指發聲，乃至盡神力，不能使起定。文殊問如來誰能使此女起定。佛言唯如來能使興起；復有菩薩名棄諸陰蓋，亦能使起。時此菩薩經過下方恒河沙等剎土在錦幢世界師子鷹象頂吼如來所，天王放如來光召之。棄諸陰蓋菩薩至如來所，如來命出女子定，棄諸陰蓋言我於佛前己功不堪興顯，願如來作之。於是如來入興定意三昧，使一切世界諸定人及彼女起定。」智度論十亦引此經文。



