---
title: 懈怠不聽法戒
source: deerpark.app
---
### 丁福保佛學大辭典

【術語】制懈怠而不聽受正法之戒也。四十八輕戒之一。新學之菩薩，每有講法，應持經律卷，至法師所，聽受諮問之，山林樹下僧地房中之一切說法處，亦應悉至而聽受。此戒即誡菩薩自抱無知，懈怠不聽法者。通於大小二乘道俗七眾。法藏名之為不聽經律戒，太賢謂為不能學戒。今依天台。



