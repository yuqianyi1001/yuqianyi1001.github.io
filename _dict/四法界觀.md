---
title: 四法界觀
source: deerpark.app
---
### 佛光大辭典

又作四法界觀門。華嚴宗以‘一真法界’總賅萬有，欲入此無盡法界，有四種次第：(一)事法界觀，觀眾生色、心等法，一一差別，各有分齊。故華嚴宗三祖法藏之華嚴經旨歸乃撮為教義、理事、境智、行位、因果、依正、體用、人法、逆順、應感等十對，用以統收之。又事法界觀為其後三觀之所依。(二)理法界觀，觀眾生色、心等法，雖有差別，而同一體性。此體非虛妄念慮、非形礙色相。相當于華嚴宗初祖杜順之真空觀。杜順于真空觀法立四句十門，即：會色歸空觀（四門）、明空即色觀（四門）、空色無礙觀、泯絕無寄觀。(三)理事無礙法界觀，觀理由事顯，事攬理成，理事互融無礙，平等即差別，差別即平等，相當于杜順之理事無礙觀。杜順于此開為十門，即：理遍于事門、事遍于理門、依理成事門、事能顯理門、以理奪事門、事能隱理門、真理即事門、事法即理門、真理非事門、事法非理門。(四)事事無礙法界觀，觀一切分齊之事法，其相不壞，稱性融通，一多相即，大小互容，重重無盡，互涉無礙，相當于杜順之週遍含容觀。杜順于此開立十門，即：理如事門、事如理門、事含理事門、通局無礙門、廣陝無礙門、遍容無礙門、攝入無礙門、交涉無礙門、相在無礙門、溥融無礙門。法藏準此又立十門，稱為新十玄，其義互通。

華嚴法界玄鏡卷下（大四五·六八三上）：‘第十門即同時具足相應門；九即因陀羅網境界門；由第八交涉互為能所，有隱顯門；其第七門相即相入門；五即廣陝門；四不離一處，即遍有相即門；三事含理事故，有微細門；六具相即、廣陝二門，前三總成諸門，事理相如，故有純雜門；隨十為首，有主伴門；顯于時中有十世門故；初心究竟，攝多劫于剎那，信滿道圓，一念該于佛地，以諸法皆爾故，有託事門，是故十玄亦自此出。’﹝華嚴經隨疏演義鈔卷一、卷十、華嚴七字經題法界觀三十門頌卷上、五教章通路記卷十九、華嚴法界玄鏡卷上、注華嚴法界觀門、華嚴一乘十玄門﹞（參閱‘十玄門’416、‘十對’483、‘三重觀門’592、‘四法界’1717、‘法界’3367）



### 陳義孝佛學常見辭彙

觀四法界的行法。



### 丁福保佛學大辭典

【術語】觀見四種之法界也。此中事法界之一，雖不單獨以之為觀法，而其他三觀則不離事法界，故相續而謂之四法界觀。



