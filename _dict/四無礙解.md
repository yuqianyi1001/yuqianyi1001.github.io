---
title: 四無礙解
source: deerpark.app
---
### 佛光大辭典

梵語catasraḥ pratisaṃvidaḥ。略作四無礙、四解、四辯。即指四種自由自在而無所滯礙之理解能力（即智解）及言語表達能力（即辯才）。均以智慧為本質，故稱為四無礙智；就理解能力言之，稱為四無礙解；就言語表達能力言之，稱為四無礙辯。又此為化度眾生之法，故亦稱四化法。

據俱舍論卷二十七載，即：(一)法無礙解（梵dharma -pratisaṃvid ），又作法無礙智、法無礙辯、法解、法無礙、法辯。謂善能詮表，領悟法之名句、文章，並能決斷無礙。(二)義無礙解（梵artha -pratisaṃvid ），又作義無礙智、義無礙辯、義解、義無礙、義辯。謂精通于法所詮表之義理，並能決斷無礙。(三)詞無礙解（梵nirukti pratisaṃvid  ），又作詞無礙智、詞無礙辯、辭無礙智、辭無礙辯、詞解、詞無礙、辭無礙、詞辯、辭辯。謂精通各種地方方言而能無礙自在。(四)辯無礙解（梵pratibhāna -pratisaṃvid ），又作辯無礙智、辯無礙辯、樂說無礙解、樂說無礙智、樂說無礙辯、應辯。謂隨順正理而宣揚無礙；或亦稱樂說，系為隨順對方之願求而樂于為之巧說，故稱樂說。

據大毗婆沙論卷一八○載，法、義、詞、辯四無礙解，依次以修習數論、佛語、聲論、因論為加行；或法、詞二無礙解習外論，義、辯二無礙解習內論為加行。又于四無礙解之次第，舉出多說。如主張先起詞無礙解，次起法無礙解，再次起義無礙解，最後起辯無礙解；以先了達世俗之言詞，次了知詞所依之名、句等，其次了知名句所依之義趣，方得于理無礙應機說法。此外，成唯識論卷九認為四無礙解中，初地以上之菩薩僅得其中一部分，第九地得其四，至佛果時，始圓滿完成。﹝增一阿含經卷二十一、南本大般涅經卷十五、品類足論卷五、大智度論卷二十五、卷五十、成實論卷十六、瑜伽師地論卷四十五、法華經玄贊卷三、華嚴經探玄記卷十四﹞



### 法相辭典

★瑜伽四十五卷二頁雲：雲何菩薩所修菩薩四無礙解？謂諸菩薩，于一切法，一切異門，盡所有性，如所有性，依修所成無所滯礙無退轉智。是名菩薩法無礙解。又諸菩薩，于一切法，一切異相，盡所有性，如所有性，依修所成無所滯礙無退轉智。是名菩薩義無礙解。又諸菩薩，于一切法，一切釋詞，盡所有性，如所有性，依修所成無所滯礙無退轉智。是名菩薩詞無礙解。又諸菩薩，于一切法，一切品別，盡所有性，如所有性，依修所成無所滯礙無退轉智。是名菩薩辯無礙解。

★二解　如利他中不欲行障中說。

★三解　顯揚四卷六頁雲：無礙解者：謂四無礙解。廣說如經。一、法無礙解。謂于一切種一切法差別名中，如實覺悟之所引攝，無癡智見性，及彼相應等持諸心心法。二、義無礙解。謂于一切種一切法種種相中，如實覺悟之所引攝無癡智見性。餘如前說。三、訓詞無礙解。謂于一切種一切法訓釋詞中，如實覺悟之所引攝無癡智見性。餘如前說。四、辯才無礙解。謂于一切種一切法通達中，如實覺悟之所引攝無癡見性，及彼相應等持諸心心法。由此行多所行故。

★四解　集論八卷四頁雲：無礙解者：謂四無礙解。雲何法無礙解？謂依止靜慮，于一切法名差別無礙具足中，若定若慧。餘如前說。雲何義無礙解？謂依止靜慮，于諸相及意趣無礙具足中，若定若慧。餘如前說。雲何訓詞無礙解？謂依止靜慮，于諸方言音及訓釋諸法言詞無礙具足中，若定若慧。餘如前說。雲何辯才無礙解？謂依止靜慮，于諸法差別無礙具足中，若定若慧。餘如前說。又雜集論十四卷十三頁雲：無礙解作何業？謂善說法要，悅眾生心；能絕一切諸疑網故。

★五解　無性釋九卷二十五頁雲：頌曰：于所依能依，所說言及智，能說無礙慧，常善說；歸禮。此頌顯示四無礙解。言所依者，謂諸教法。即契經等。言能依者，謂所詮義。如是二種，皆名所說。所作業故。言智二種，皆是能說。作者作具，等所起故。無礙慧者：謂于此中無退轉智。常善說者：由具四種無礙解故；常能善說。若于所依無礙覺慧；名法無礙。于法異門，無掛礙故。若于能依無礙覺慧，名義無礙。于一切法自相共相，無掛礙故。或于諸法別義意趣，無掛礙故。若于其言無礙覺慧，名訓詞無礙。于諸國土各別境界種種言詞，隨自展轉異想隨說，無掛礙故。或于諸法訓釋言詞，無掛礙故。若于分析諸法智中無礙覺慧，名辯說無礙。于能辯析諸法智中，無掛礙故。

★六解　大毗婆沙論一百八十卷九頁雲：問：四無礙解自性是何？答：自性是慧。雲何知然？如品類足說：法無礙解雲何？謂于名句文身不退轉智。義無礙解雲何？謂于勝義不退轉智。詞無礙解雲何？謂于言詞不退轉智。辯無礙解雲何？謂于無滯應理說及自在定慧中不退轉智。由此故知慧為自性。智即慧故。是謂無礙解自性是我是物是性是相是本性。已說自性；所以今當說。問：何故名無礙解？答：于所知境，通達無滯；名無礙解。謂法無礙解，于名句文身，義無礙解，于涅勝義，詞無礙解，于諸方言辭，辯無礙解，于正說及道，以不退智，解無滯礙。有說：于所知境，現見而知；名無礙解。如世于一現見事中，雲我于此，解知無礙。有說：此應名深密解。謂解阿毗達磨深密處故。有說：此應名隨應解。謂隨于何境，如應解故。



### 陳義孝佛學常見辭彙

見四無礙智條。



### 丁福保佛學大辭典

【術語】又云四無礙智，四無礙辯。是為諸菩薩說法之智辯，故約於意業而謂為解，謂為智，約於口業而謂為辯。一法無礙，名句文能詮之教法名為法，於教法無滯，名為法無礙。二義無礙，知教法所詮之義理而無滯，名為義無礙。三辭無礙，又云詞無礙。於諸方言辭通達自在，名為辭無礙。四樂說無礙，又云辯說無礙。以前三種之智為眾生樂說自在，名為樂說無礙。又契於正理起無滯之言說，名為辯無礙。無滯之言說即辯也。智度論二十五曰：「四無礙智者：義無礙智，法無礙智，辭無礙智，樂說無礙智。」涅槃經十七曰：「菩薩摩訶薩，能如是知得四無礙：法無礙，義無礙，辭無礙，樂說無礙。」仁王經下曰：「得無礙解，法義詞辯，演說正法。」俱舍論二十七曰：「無礙解總說有四：一法無礙解，二義無礙解，三詞無礙解，四辯無礙解。」法華玄贊二曰：「四辯者，即四無礙解。」



