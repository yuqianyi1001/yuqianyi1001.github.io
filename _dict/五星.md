---
title: 五星
source: deerpark.app
---

### 丁福保佛學大辭典

【名數】又名五執。歲星，熒惑星，鎮星，太白星，辰星也。大方等大集經四十曰：「見虛空中諸列宿日月五星，晝夜運行，各守常度，為於天下作照明。」宿曜經上曰：「五星以速至遲，即辰星、太白、熒惑、歲、鎮、排為次第，行度緩急於斯彰。」歲星者木曜。即五行中木之精，東方蒼帝之子也。熒惑星者火曜，即火之精，南方赤帝之子也。鎮星者土曜，即土之精，中方黃帝之子也。太白者金曜，即金之精，西方白帝之子也。辰星者水曜，即水之精，北方黑帝之子也。此五星，一周天，遲速不同，鎮星二十九年半，歲星十二年，熒惑星二年，太白及辰星各一年，人每至命星，吉凶不等，七曜攘災決一一明其攘災法。彼真言行者，有欲建立曼荼羅修行法，先定良辰，與此等曜宿諸尊之本誓相契，以期能為吉祥而離諸障，圓滿成就其法者。



### 佛光大辭典

五個星之意。又作五執。即：(一)歲星，即木曜，為五行中木之精，乃東方蒼帝之子。(二)熒惑星，即火曜，為火之精，乃南方赤帝之子。(三)鎮星，即土曜，為土之精，乃中央黃帝之子。(四)太白星，即金曜，為金之精，乃西方白帝之子。(五)辰星，即水曜，為水之精，乃北方黑帝之子。此五星行一週天之遲速不同，太白星與辰星各須時一年，熒惑星二年，歲星十二年，鎮星二十九年半，人每至其命星，而吉兇不等，七曜攘災決中一一明其攘災之法。﹝大方等大集經卷四十、宿曜經卷上、大方廣菩薩文殊師利根本儀軌經卷三﹞


