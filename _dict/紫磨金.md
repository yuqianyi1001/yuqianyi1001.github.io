---
title: 紫磨金
source: deerpark.app
---

**來源：丁福保佛學大辭典**

<p>【物名】又曰紫磨黃金。紫者紫色也，磨者無垢濁也。涅槃論曰：「閻浮檀金有四種：一青二黃三赤四紫磨，紫磨金具有眾色。」本是漢名。孔融聖人優劣論曰：「金之精者名為紫磨，猶人之有聖也。」續博物志曰：「華俗謂上金為紫磨金，夷俗謂上金為陽邁金。」</p>

**來源：佛光大辭典**

<p>指帶有紫色之黃金，為黃金中之最上品。又稱紫磨黃金、紫金。紫，紫色；磨，無垢濁之意。同于印度之閻浮檀金。紫磨黃金之蓮台稱為紫金台。紫磨金之色，稱紫磨金色，即帶有紫色之金色。觀無量壽經中，闡明九品往生者之相，謂上品中生者臨終時，阿彌陀佛持紫金台來迎，行者身作紫磨金色。此外，佛身為紫磨金色身，有忍辱柔軟之相，稱‘紫磨忍辱’。﹝法華經卷四提婆達多品、無量壽經卷上、普曜經卷五、續博物志﹞</p>
