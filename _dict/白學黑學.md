---
title: 白學黑學
source: deerpark.app
---
### 佛光大辭典

指儒學與佛學。語出南朝劉宋時代之治城沙門慧琳所著之白黑論一文，文中以‘白學’喻指儒學；以‘黑學’喻指佛學。其文曰：‘有白學先生以為中國聖人經綸百世，其德弘矣！智週萬變，天人之理盡矣！道無隱旨，教罔遺筌，聰叡迪哲，何負于殊倫哉！有黑學道士陋之，謂不照幽冥之途，弗及來生之化，雖尚虛心，未能虛事，不逮西域之深也。’

上引之中，‘白學先生’即是崇尚週孔聖道之人，‘黑學道士’則指主張佛教教義之人。慧琳于白黑論中，主要即以白學先生與黑學道士之往來問答論難為全文申論之法，文中認為形體凋弊則心神亦隨之散滅，並強調週孔之仁義、老莊之無欲皆同于釋迦之慈悲攝化，故安排文中黑白二人之對話結果為白學先生優勝，而有‘六度與五教並行，信順與慈悲齊立，殊途而同歸’之結論。此文一出，引起當時佛教界之攻伐排擯，亦因而展開佛教史上著名的心神存滅論爭。﹝弘明集卷二、卷三、宋書列傳第五十七天竺迦毗黎國傳﹞（參閱‘白黑論’2098、‘神滅不滅論爭’4257）



### 丁福保佛學大辭典

【雜語】宋書天竺迦毘黎國傳曰：「慧琳者，秦郡人。姓劉氏，少出家，住冶城寺。嘗著均善論，其詞曰：有白學先生，以為中國聖人經綸百世，其德弘矣。智周萬變，天人之理盡矣。道無隱旨，教罔遺筌，聰叡迪哲，何負於殊倫哉！有黑學道士陋之，謂不照幽冥之途，弗及來生之化，雖尚虛心，未能虛事，不逮西域之深也。於是白學訪其所以不逮云爾。」



