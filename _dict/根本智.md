---
title: 根本智
source: deerpark.app
---

### 陳義孝佛學常見辭彙

又名如理智、無分別智、正智、真智等，即符合真理無分別之真智，因它乃生一切法樂，出一切功德大悲之根本，所以叫做根本智。



**來源：三藏法數**

根本智，亦名無分別智。謂此智不依於心，不緣外境，了一切法皆即真如，境智無異。如人閉目，外無分別。由此無分別智，能生種種分別，是名根本智。



### 丁福保佛學大辭典

【術語】又作如理智，無分別智、正智、真智等。根本智之名，對於後得智而言。正冥符於真理，而無能緣所緣之差別，一念之真智也。此智為生一切法樂，出一切功德大悲之根本，故曰根本智。唯識論十曰：「根本無分別智，親證二空所顯真理，無境相故，能斷隨眠。」三藏法數五曰：「根本智亦名無分別智，謂此智不依於心，不緣外境，了一切境，皆即真如，境智無異。如人閉目外無分別，由此無分別智能生種種分別，是名根本智。」



### 佛光大辭典

梵語mūlajñāna。又作根本無分別智、如理智、實智、真智。無分別智之一。相對于後得智。乃諸智之根本，以其能契證真如之妙理，平等如實，無有差別，故亦稱無分別智。于攝大乘論釋卷八中，稱此智乃為正證之慧；蓋以此智遠離各種推求考察之行解，亦無分別之智用，然此智之任運可燭照法體，契會真理，故為正證之智慧。又以此智為智之正體，而非化用，故又稱之為正體智，乃十波羅蜜中之般若波羅蜜。﹝瑜伽師地論卷五十五、成唯識論卷九﹞


