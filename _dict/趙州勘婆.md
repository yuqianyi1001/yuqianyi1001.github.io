---
title: 趙州勘婆
source: deerpark.app
---
### 佛光大辭典

禪宗公案名。又稱台山婆子。趙州從諗以‘勘破婆子’之語，顯示隨處作主之意。聯燈會要卷六（d續一三六·二六七下）：‘台山下有婆子，凡有僧問：“台山路向甚麼處去？”便雲：“驀直去。”僧才行，婆雲：“好個師僧又恁麼去？”每每如斯，僧舉似師。師雲：“待我與汝勘過。”明日便去，亦如是問，婆亦如是答。師歸謂眾雲：“婆子，我為汝勘破了也。”’蓋僧向婆子問台山之路，婆子答以‘驀直去’，乃教誡彼求佛道不可左顧右盼，然僧執著婆子之言詞，並未了得遊戲自在之妙意，故從諗藉‘勘驗婆子’一舉，顯示能殺所殺、權衡在手之禪機。﹝景德傳燈錄卷十趙州從諗條、密庵鹹傑禪師語錄卷下、五燈會元卷四、從容錄第十則、禪宗頌古聯珠通集卷十八﹞



### 丁福保佛學大辭典

【公案】「五臺山路上有一婆子，凡有僧，問臺山路向甚麼處去。婆云：驀直去。僧纔行三五步。婆云：好個師僧又恁麼去？後有僧舉似趙州。州云：待我去勘過這婆子。明日便去，亦如是問。婆亦如其答。州還，謂眾云：臺山婆子，我勘破了。」見會元趙州章，無門關三十一則，從容錄十則。



