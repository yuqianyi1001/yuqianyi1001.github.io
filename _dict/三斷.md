---
title: 三斷
source: deerpark.app
---

### 陳義孝佛學常見辭彙

見所斷、修所斷、非所斷。見所斷是初果羅漢斷八十八使見惑；修所斷是二果三果羅漢修斷三界十隨眠惑，名修道所斷之惑；非所斷是四果羅漢三界見思斷盡，乃無漏果，更無不斷之惑，名非所斷。



**來源：三藏法數**

﹝出宗鏡錄﹞ 〔一、自性斷〕，謂智慧起時，煩惱暗障自性應斷，故名自性斷。 〔二、不生斷〕，謂得法空之時，能令三塗惡道苦果永更不生，故名不生斷。（三塗者，火塗、刀塗、血塗也。） 〔三、緣縛斷〕，謂但斷心中之惑，則於外塵境，不起貪瞋；於境雖緣，不生染著，故名緣縛斷。

﹝出阿毘達磨品類足論﹞ 〔一、見所斷〕，謂聲聞初果之人，斷惑見理，名為見道。因斷三界八十八使見惑，故名見所斷。（三界者，欲界、色界、無色界也。八十八使者，一身見、二邊見、三見取、四戒取、五邪見、六貪、七瞋、八癡、九慢、十疑。此十使歷三界四諦下，增減不同，成八十八。謂欲界苦諦十使具足；集、滅二諦各七使，除身見、邊見、戒取；道諦下八使，除身見、邊見。四諦合為三十二。上色界、無色界，每四諦下各除瞋使，餘皆如欲界，故上二界合為五十六。并前欲界三十二，共成八十八使也。） 〔二、修所斷〕，謂聲聞第二果、第三果修真斷惑，名為修道。因斷三界十隨眠惑，故名修所斷。（十隨眠者，即是思惑。謂長時隨逐潛伏，覆蔽真性，故名隨眠。欲界有四，謂貪、瞋、癡、慢。色界、無色界各三，謂貪、癡、慢。共為十也。） 〔三、非所斷〕，謂聲聞第四果，三界煩惱皆已斷竟，得無漏果，無惑可斷，故名非所斷。



### 丁福保佛學大辭典

【名數】一、見所斷。於見道而斷者，小乘八十八使之見惑是也。二、修所斷，於修道而斷者，八十一品之修惑及色等有漏法是也。三、非所斷，一切之無漏法也。見俱舍論二。若就大乘而論，則分別起之煩惱所知二障是見所斷，俱生起之二障是修道所斷，非所斷與小乘同。

參照：<a href="/dict/小乘">小乘</a>

一、自性斷，與惑體及惑相應俱有之法，無漏智起時，斷其自性使自心身遠離者。二、緣縛斷，五根五境及其他無記法，不斷其自性，生無漏智，悉斷內心之煩惱，畢竟至於五根境等無染著者。即斷緣五根境之繫縛也。但斷能緣之縛而非斷所緣之體，以無學之身，猶有五根五境等也。三、不生斷，缺一切生法之緣而畢竟不生者。如斷見惑，身之三惡道苦果，畢竟不生也，依自性斷緣縛斷所得之無為法，謂之擇滅無為，依不生斷所得之無為法，謂之非擇滅無為。見宗鏡錄七十六。



### 佛光大辭典

斷，乃斷縛離系而得證之義。三斷指：(一)(一)見所斷（梵darśana -heya ），即于見道之位所斷之法。又作見道所斷之法、見斷。(二)修所斷（梵bhāvanā -heya ），即于修道之位所斷之法。又作修道所斷之法、修斷。(三)非所斷（梵a -heya ）， 即非見道、修道之位所斷之法。又作非所斷之法、非斷。

大、小二乘對三斷之解釋略有出入，茲就小乘之觀點而論，據俱舍論卷二、品類足論卷二等所舉，三斷指：(一)見所斷，謂聲聞初果之人，斷惑見理，稱為見道；因其斷除八十八隨眠，及與之俱有之法與隨行之得，故稱見所斷。(二)修所斷，謂聲聞第二果、第三果之人，修真斷惑，稱為修道；因其斷除十五界（十色界及五識界），及其餘之有漏法（八十一品之惑），及與之俱有之法與隨行之得，故稱修所斷。(三)非所斷，謂聲聞第四果之人，三界煩惱皆已斷竟，證得無漏果，而無惑可斷；亦即有為、無為一切之無漏法，稱為非所斷。又十八界中，意根界、法境界、意識界等三界通于三斷，其餘之十五界唯限于修所c 。

次就大乘之觀點而論，據大乘阿毗達磨雜集論卷四、瑜伽師地論卷六十六等所舉，三斷指：(一)見所斷，即分別所起之染污之見、疑、見處、疑處，及于見等所起之邪行、煩惱、隨煩惱，及見等所發之身語意業，與一切惡趣等之蘊、界、處，是為見所斷。(二)修所斷，即得見道之後，與見所斷不同之諸有漏法；亦即斷除分別所起之染污之見等以外，其餘之諸有漏法，是為修所斷。(三)非所斷，即諸無漏法；亦即以出世聖道之無為法，證得無學位，而于無學身中之清淨自性所發之身、語業，是為非所斷。又十八界中之七心界，及色、聲、法三界通于三斷，其餘之八界則唯有見、修二斷。﹝大毗婆沙論卷五十一、卷五十二、順正理論卷六、成唯識論卷五、俱舍論光記卷二﹞

(二)就所斷之法的性質，而將斷分為自性斷、不生斷、緣縛斷三種。據宗鏡錄卷七十六所舉，即：(一)自性斷，謂于智慧起時，煩惱障之自性應斷。(二)不生斷，謂證得初地法空之時，能令三塗惡道之苦果永不更生。(三)緣縛斷，謂斷除心中之惑，而于外塵境不起貪、嗔之心，雖緣于境，而不染著，是為緣縛斷。三斷之中，自性、不生二者任運能斷，其皆由緣縛一斷，則能令三界之因果不生。

此外，成唯識論了義燈卷五末，于三斷之外加上相應斷，稱為四斷。﹝成唯識論卷八、大明三藏法數卷十﹞（參閱‘四斷’1847）


