---
title: 童子戲作佛事
source: deerpark.app
---

**來源：丁福保佛學大辭典**

<p>【本生】法華經方便品曰：「乃至童子戲，聚沙為佛塔，如是諸人等，皆已成佛道。」阿育王傳一曰：「世尊與阿難在巷中，行見二小兒，一名德勝，是上族姓子。一名無勝，是次族姓子。弄土而戲，以土為城。城中復作舍宅倉儲，以土為麨著倉中。此二小兒見佛三十二大人相歡喜，德勝於是掬倉中土名為麨，奉上世尊。無勝在傍合掌隨喜。德勝於是說偈讚曰。（中略）佛言：我若涅槃百年之後，此小兒者當作轉輪聖王四分之一，於花氏城作正法王，號阿恕迦。分我舍利而作八萬四千寶塔，饒益眾生。」</p>
