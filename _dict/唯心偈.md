---
title: 唯心偈
source: deerpark.app
---
### 丁福保佛學大辭典

【雜名】指舊華嚴經第十一，夜摩天宮菩薩說偈品如來林菩薩所說之偈曰：「心如工畫師，造種種五陰。一切世間中，無法而不造。如心佛亦爾，如佛眾生然。心佛及眾生，是三無差別。」華嚴宗以為顯唯心緣起之至極者，謂為心總。佛及眾生為別心，總該一切萬有故，迷則為眾生，悟則為佛。心外無眾生，心外無佛也。天台以此偈立三法妙。山外之解謂心乃能造之理，佛及眾生乃所造之理，如華嚴宗言：山家之釋謂心佛眾生之三法，各具事理，為能造所造，顯互具互融實相之意之偈也。



