---
title: 雲門三句
source: deerpark.app
---
### 佛光大辭典

為雲門宗之祖雲門文偃禪師用以接化學人之三種語句，即：函蓋乾坤、目機銖兩、不涉萬緣三句。五家宗旨纂要卷下d續一一四·二七八上）：‘雲門示眾雲：“函蓋乾坤、目機銖兩、不涉萬緣，作麼生承當？”眾無語。自代雲：“一鏃破三關。”後德山圓明密禪師遂離其語為三句：函蓋乾坤句、截斷眾流句、隨波逐浪句。’

‘函蓋乾坤’，指絕對之真理充滿天地之間，且函蓋整個宇宙。‘目機銖兩’，為斷除學人之煩惱妄想，謂應超越語言文字，于內心頓悟。‘不涉萬緣’，對參學者應機說法，為活潑無礙之化導。此三句若依大乘起信論之哲理詮釋之，則第一句為‘一心門’，第二句為‘真如門’，第三句為‘生滅門’。後雲門之法嗣德山緣密取雲門三句之觀念，而改其語為函蓋乾坤、截斷眾流、隨波逐浪，稱為德山三句，廣為雲門宗所用，稱之為雲門劍、吹毛劍。德山嘗以三句示眾，五燈會元卷十五（d續一三八·二八一下）：‘若辯得出，有參學分；若辯不出，長安路上輥輥地。’意謂掌握其含意，即可求得解脫。

若就現代哲學之思辯方式而言，雲門三句系以其內在根本之絕對為主體，表現出一套辯證歷程之三方面：(一)就普遍性言，無所不在，函蓋宇宙全體。(二)就超越性言，乃截斷眾流，超越宇宙，非吾等所能觸及、窮盡者。(三)就作用言，乃順機接引，隨波逐浪。禪學各宗所共有之特點即在于此種永無止境之精神追求。



### 丁福保佛學大辭典

【公案】「師云：我有三句語，示汝諸人：一句函蓋乾坤，一句截斷眾流，一句隨波逐浪，若辯得出，有參學分。若辯不出，長安路上輥輥地。」案雲門三句，依起信論，則第一句為一心門，第二句為真如門，第三句為生滅門。見會元十五德山緣密章，人天眼目中雲門宗部。



