---
title: 三須菩提
source: deerpark.app
---

**來源：丁福保佛學大辭典**

<p>【名數】一解空須菩提。前所明解空第一之須菩提也。二天須菩提。增一阿含經一曰：「喜著好衣，行本清淨，所謂天須菩提比丘是。」三惡性須菩提。百緣經十曰：「金翅鳥，捉一小龍，龍命終，生於舍衛國婆羅門家，端正殊妙，因立字曰須菩提。年漸長大，智慧聰明。唯甚為惡性，瞋罵凡眼所見之人及畜生。父母親屬共厭患之，逐捨家入山，乃見鳥獸草木乃至風吹，亦生瞋恚。以山神之勸，見佛相好，心懷歡喜，禮佛足。佛為說瞋恚過患。須菩提聞佛說法，懺悔罪咎，豁然獲得須陀洹果，精勤修習，遂證極果。」</p>
