---
title: 四種華嚴經
source: deerpark.app
---

### 丁福保佛學大辭典

【名數】天台差別華嚴經為四種：一前分華嚴，又曰初頓華嚴，寂場華嚴，三七日華嚴。謂成道後三七日之說法八會中之前七會也。二後分華嚴，謂三七日以後之說法，第八會之入法界品也。此會中以舍利弗等聲聞在座，故知非三七日之說法。三時長華嚴。謂三七日後，佛將盡未來際對於其機說華嚴之法者，其中佛一代中之時長華嚴阿難結集之，附於彼三七日所說之前分華嚴後。即後分華嚴是也。後分與時長，其體為一，僅就會而分前分與後分，就時而分三七日與時長，異其稱耳。四法界華嚴，此不依經帙為一代教中說法界之理者之通稱。見四教儀集註上，增暉記一、七帖見聞二本，半字談一。


