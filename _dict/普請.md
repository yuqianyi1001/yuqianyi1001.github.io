---
title: 普請
source: deerpark.app
---
### 佛光大辭典

于禪林從事作務勞役時，普請大眾，上下合力，稱為普請。今俗稱出坡。據入唐求法巡禮行記卷二載，此制于唐代即行于各地，當收獲蔓菁蘿卜時，院中上座等盡出揀葉；如庫頭無柴時，院中僧等盡出擔柴。蓋此制原系倡導農禪，凡耕作摘茶等作務皆以普請為之。後世普請僅限于輕微勞動，如四月佛誕摘花、六月曬藏、曬薦，平時園中摘菜、溪邊搬柴及節前寺舍掃除等，皆偶一為之而已。又建造房屋，亦稱普請，以需多數人之協力勞作之故。﹝僧堂清規卷三普請法、大宋僧史略卷上、敕修百丈清規卷六普請條、景德傳燈錄卷七百丈懷海條、卷九溈山靈v條、卷十二黃檗希運條、卷十七華嚴休靜條、碧岩錄第五則、聯燈會要卷四、卷七、禪林象器箋叢軌門﹞



### 丁福保佛學大辭典

【雜語】禪林集眾作務曰普請。僧史略上曰：「共作者，謂之普請。」傳燈錄禪門規式曰：「行普請之法，上下均力也。」

但集眾云普請。勅修清規送亡曰：「白大眾，粥罷普請送亡。」



