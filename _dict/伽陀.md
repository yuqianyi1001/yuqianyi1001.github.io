---
title: 伽陀
source: deerpark.app
---

**來源：法相辭典**

<p>★大毗婆沙論一百二十六卷十四頁雲：伽陀雲何？謂諸經中結句諷誦，彼彼所說。即麟頌等。如伽陀言：習近親愛與怨憎，便生貪欲及嗔恚。故諸智者俱遠避，獨處經行如麟角。</p>

**來源：三藏法數**

<p>梵語伽陀，華言諷頌，或名不頌頌，謂不頌長行也；或名直頌，謂直以偈說法也。</p><p>梵語伽陀，華言諷頌。謂不頌長行之文，但直說偈句，如金光明經中空品等是也。亦名孤起。如楞嚴經中，阿難讚佛偈云：妙湛總持不動尊。等是也。（楞嚴，梵語具云首楞嚴，華言健相分別。梵語阿難，華言慶喜。）</p><p>梵語伽陀，華言諷頌。謂不頌長行之文，直說偈句。如金光明經中空品等是也。亦名孤起，如楞嚴經中阿難讚佛偈云：妙湛總持不動尊等是也。（楞嚴，梵語具云首楞嚴，華言健相分別。梵語阿難，華言慶喜。）</p><p>梵語伽陀，華言諷頌。謂不頌長行，直說偈句。如金光明經中空品等是也。</p>

**來源：丁福保佛學大辭典**

<p>【飲食】Agada，阿伽陀之略，藥名。六十華嚴經十曰：「譬如伽陀藥，消滅一切毒。」探玄記六曰：「伽陀此云良藥。」參照阿伽陀條。</p><p>參照：<a href="/dict/阿伽陀">阿伽陀</a></p><p>【術語】Gāthā，又作伽他。譯曰句頌、孤起頌、不重頌。凡伽陀有二種：一通，不論頌文與散文（長行），凡經文之文字數至三十二字者，謂之為首盧伽陀Śloka。二別，必以四句而文義具備者，不問三言乃至八言等必要四句，是謂之結句伽陀。伽陀有此通別二種，因而通之伽陀，單譯為句，別之伽陀，譯為頌。次，結句伽陀之中又有二種：一單獨結句以演法義，又讚嘆佛德者，於十二部經中稱之為伽陀，譯為孤起頌，或不重頌。二前說之散文經義重結於伽陀者，於十二部經中稱之為祇夜Geya，謂為應頌，或重頌。故伽陀之言，有二重之通別。嘉祥法華義疏三曰：「偈有二種：一首盧偈，凡三十二字。蓋是外國數經之法，數經之法者，莫問長行與偈，但具三十二字，便名一首盧偈也。」淨土論註曰：「偈是句數義。」（此首盧伽陀之釋）。法華玄贊二曰：「梵云伽陀，此翻為頌，頌者美也、歌也，頌中文句極美麗故，歌頌之故，訛略云偈。」西域記三曰：「舊曰偈，梵文略也。或曰偈陀，梵音訛也。今從正音，宜云伽陀。伽陀唐言頌，頌三十二言也。」玄應音義二十三曰：「伽陀此方當頌，或言攝，言諸聖人所作，不問重頌字之多少。四句為頌者，皆名伽陀。案西國數經之法，皆以三十二字，為一伽陀，或言伽他，訛也。舊言偈者，亦伽陀之訛也。」（已上結句伽陀之總釋）。大乘義章一曰：「伽陀此翻名為不重頌偈，直以偈言顯示諸法，故名伽陀。」玄義一下曰：「孤起偈，說世界陰入等事，是名伽陀。」同六上曰：「伽陀者，一切四言五言七九等偈，不重頌者，皆名伽陀也。」法華玄論六之一曰：「伽陀此云不重頌，亦略云偈耳，四句為頌，如此間詩頌也。」（已上結句伽陀之別釋）。</p>

**來源：佛光大辭典**

<p>(一)梵語gāthā，巴利語同。為九部教之一，十二部經之一。又作伽他、偈佗、偈。意譯諷誦、諷頌、造頌、偈頌、頌、孤起頌、不重頌偈。系由語根 gai 而形成之名詞。gai 有‘謠’之意，故‘伽陀’一詞，廣義指歌謠、聖歌，狹義則指于教說之段落或經文之末，以句聯結而成之韻文，內容不一定與前後文有關。</p><p>伽陀與o夜（即重頌）二者之差別在于o夜雖亦為韻文，但重復述說長行經文之內容；伽陀則否，故有不重頌偈、孤起頌等異稱，其長短或二句，或三句、四句、五句、六句不等。但大毗婆沙論卷一二六中，謂諸經中聯結句而諷誦彼彼所說者，稱為伽陀。大智度論卷三十三亦謂一切偈皆稱o夜，句之多寡不定，又稱伽陀。此等均以伽陀僅為諷詠之義，與o夜無二。又北本大般涅經卷十五載，伽陀指除修多羅及戒律以外諸經典中之四句偈等。另據巴利文長部經注（Sumaṅgala-vilāsinī）序、善見律（巴Samanta-pāsādikā  ）序所載，法句（巴Dhamma-pada  ）、長老偈（巴Thera-gāthā  ）、長老尼偈（巴Therī-gāthā  ）、經集（巴Sutanipāta  ）等書中，凡不稱為修多羅之偈頌，稱為伽陀。此外，成實論卷一謂o夜（偈）有伽陀、路伽二種，路伽又分順煩惱、不順煩惱二類，而將十二部經中之伽陀，歸屬不順煩惱之類。﹝顯揚聖教論卷六、卷十二、順正理論卷四十四、瑜伽師地論卷二十五、卷八十一、大乘阿毗達磨集論卷六、大乘義章卷一、玄應音義卷二十四﹞（參閱‘十二部經’344、‘偈’4383）</p><p>(二)阿伽陀（梵agada  ）之略。為良藥。六十華嚴經卷十（大九·四六五上）：‘譬如伽陀藥，消滅一切毒。’華嚴經探玄記卷六（大三五·二一四中）：‘伽陀，此雲良藥，謂能除一切毒。’</p>
