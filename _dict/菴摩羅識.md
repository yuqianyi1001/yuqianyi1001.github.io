---
title: 菴摩羅識
source: deerpark.app
---
### 三藏法數

梵語菴摩羅，華言清淨。識，翻譯名義云：第八阿賴耶，若至我見永不起位，即捨賴耶之名，別受清淨之稱，即第九識也。（我見永不起者，謂諸惑淨盡也。）

梵語菴摩羅，華言清淨，又云白淨無垢。此識即諸佛清淨本源心體，湛若太虛，纖塵不立，非生死之所拘，非涅槃之能寂，以其無滅無生，不遷不變，是為常住果。

梵語菴摩羅，華言清淨識，亦云白淨無垢識。此識乃一切眾生清淨本源心地，諸佛如來所證法身果德。在聖不增，在凡不減，非生死之能羈，非涅槃之能寂。染淨俱泯，纖塵不立，明同皎月，湛若太虛，是名清淨識。（梵語涅槃，華言滅度。）



### 陳義孝佛學常見辭彙

華譯為清淨識、無垢識、真如識等，為九識中之第九識，亦即佛的清淨識。



### 丁福保佛學大辭典

【術語】又作阿摩羅識，阿末羅識。譯曰清淨識，無垢識，真如識等。九識中之第九。金剛三昧經曰：「諸佛如來，常以一覺而轉諸識，入菴摩羅。」輔行三之一曰：「菴摩羅九識，名清淨識。」宗鏡錄五十六曰：「阿摩羅，翻無垢識，體非一異，名真如識。」舊譯家以為阿賴耶識之外別有此識，而建立九識，新譯家謂此是阿賴耶識果上之名，不別立此識。唯識論三舉第八識之異名：「或名無垢識，最極清淨。」云云（參照阿賴耶條）。以為八識之異名。是新譯家之說（此識名從譯為清淨識觀之，則為Amala而似非Āmra又非菴摩羅也）。

參照：<a href="/dict/阿賴耶">阿賴耶</a>



