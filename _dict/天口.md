---
title: 天口
source: deerpark.app
---

### 丁福保佛學大辭典

【術語】婆羅門之法以火為天之口，火燒供物則諸天得食之云。是護摩供之所由來。百論疏上之中曰：「再供養火為欲生福，外道謂火是天口，故就朝瞑二時再供養火。問外道何故謂火法天口耶？答俱舍論云：有天從火中出語言：諸天口中有光明謂言是火。故云天口。（中略）正燒蘇等千八種物，令香氣上達諸天，天得食之，令人獲福。將欲燒時，前遣人咒，然後燒。」章安之涅槃經會疏三十二曰：「火天者火是天口。若供養之，但燒魚肉，煙氣至天，天得此氣，故是天口。」



### 佛光大辭典

指火。古代印度婆羅門之法以火為天之口，火燒供物，香氣上達而諸天得食。此系密教修護摩供之由來。百論疏卷上之中引俱舍論之說，謂有天從火中發出語言，又諸天口中有光明，謂言是火，故外道以火為天口。﹝涅經會疏卷三十二﹞


