---
title: 斷律儀
source: deerpark.app
---

### 法相辭典

★俱舍論十四卷五頁雲：靜慮無漏二種律儀，亦名斷律儀。依何位建立？頌曰：未至九無間，俱生二名斷。論曰：未至定中，九無間道，俱生靜慮，無漏律儀。以能永斷欲廛惡戒，及能起惑，名斷律儀。由此或有靜慮律儀，非斷律儀。應作四句。第一句者，除未至定九無間道有漏律儀，所餘有漏靜慮律儀。第二句者，依未至定九無間道無漏律儀。第三句者，依未至定九無間道有漏律儀。第四句者，除未至定九無間道無漏律儀，所餘一切無漏律儀。如是或有無漏律儀，非斷律儀，應作四句，謂前四句，如應當知。

★二解　大毗婆沙論四十四卷十八頁雲：復次即此念慧，有位亦得斷律儀名。隨位差別，建立多種。且說有漏斷律儀者，謂欲界見修所斷法，以未至地能離欲界有漏九無間道中念慧二法，為斷律儀。若初靜慮見修所斷法，以第二靜慮近分地能離初靜慮九無間道中念慧二法，為斷律儀。乃至無所有處見修所斷法，以非想非非想處近分地能離無所有處九無間道中念慧二法為斷律儀。若說無漏斷律儀者，謂欲界見修所斷法，以未至地能離欲界無漏諸無間道中念慧二法為斷律儀。若初靜慮見修所斷法，以依未至靜慮中間及初靜慮能離初靜慮三地無漏諸無間道中念慧二法為斷律儀。第二靜慮見修所斷法，以前三地及第二靜慮能離第二靜慮四地無漏諸無間道中念慧二法為斷律儀。第三靜慮見修所斷法，以前四地及第三靜慮能離第三靜慮五地無漏諸無間道中念慧二法為斷律儀。第四靜慮見修所斷法，及無色界見所斷法，以前五地及第四靜慮能離第四靜慮等六地無漏諸無間道中念慧二法為斷律儀。空無邊處修所斷法，以前六地及空無邊處能離空無邊處七地無漏九無間道中念慧二法為斷律儀。識無邊處修所斷法，以前七地及識無邊處能離識無邊處八地無漏九無間道中念慧二法為斷律儀。無所有處及非想非非想處修所斷法，以前八地及無所有處能離二地九地無漏九無間道中念慧二法為斷律儀。

★三解　大毗婆沙論一百十九卷十四頁雲：斷律儀者：謂于靜慮無漏二律儀中，各取少分。離欲界染九無間道中世俗隨轉戒，二律儀攝。謂靜慮律儀、及斷律儀。無漏隨轉戒，亦二律儀攝。謂無漏律儀、及斷律儀。問：何故唯此名斷律儀？答：能與破戒及起破戒煩惱，作斷對治故。謂前八無間道中二隨轉戒，唯與起破戒煩惱作斷對治。第九無間道中二隨轉戒，通與破戒及起破戒煩惱作斷對治。



### 丁福保佛學大辭典

【術語】與九無間道共生之靜盧律儀（定共戒）及無漏律儀之稱。有斷煩惱之作用，故名。



### 佛光大辭典

梵語prahā6!a-6aṃvara。謂與九無間道共生之靜慮律儀（定共戒）及無漏律儀（道共戒）。即指與有漏之未至定中之九無間道俱生之靜慮律儀，及與無漏之未至定中之九無間道俱生之無漏律儀。其中，與前八種無間道俱生之二戒，能斷除欲界生起之煩惱，與第九無間道俱生之二戒，能斷除欲界生起之煩惱及惡戒，故特稱為斷律儀。斷律儀系于靜慮、無漏二種律儀之分位上所立之名稱，並無別體；與別解脫律儀、靜慮律儀、無漏律儀等，合稱四律儀。﹝大毗婆沙論卷一一九、俱舍論卷十四﹞


