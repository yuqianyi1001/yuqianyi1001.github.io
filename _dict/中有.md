---
title: 中有
source: deerpark.app
---

### 陳義孝佛學常見辭彙

又名中陰。見中陰身條。



### 法相辭典

★在生死二有中間生故，名為中有。瑜伽一卷十六頁雲：雲何生？由我愛無間已生故；無始樂著戲論因、已燻習故；淨不淨業因、已燻習故。彼所依體、由二種因增上力故；從自種子、即于是處，中有異熟、無間得生。死生同時，如秤兩頭、低昂時等。而此中有、必具諸根。造惡業者所得中有、如黑光，或陰夜。作善業者所得中有、如白衣光，或晴明夜。又此中有、是極清淨天眼所行。彼于爾時，先我愛類，不復現行。識已住故。然于境界，起戲論愛。隨所當生，即彼形類中有而生。又中有眼、猶如天眼，無有障礙；唯至生處。所趣無礙，如得神通，亦唯至生處。又由此眼、見己同類中有有情，及見自身當所生處。又造惡業者、眼視下淨，伏面而行。往天趣者、上。往人趣者、傍。又此中有、若未得生緣；極七日住。有得生緣；即不決定。若極七日、未得生緣；死而復生。極七日住。如是展轉，未得生緣，乃至七七日住。自此已後，決得生緣。又此中有、七日死已；或即于此類生。若由餘業可轉中有種子轉者；便于餘類中生。又此中有、有種種名。或名中有，在死生二有中間生故。或名健達縛，尋香行故，香所資故。或名意行，以意為依，往生處故。此說身往；非心緣往。或名趣生，對生有起故。當知中有、除無色界，一切生處。又造惡業者、謂屠羊雞豬等隨其一類，由住不律儀眾同分故。作感那落迦惡不善業及增長已；彼于爾時，猶如夢中，自于彼業所得生處，還見如是種類有情；及屠羊等事。由先所習，喜樂馳趣；即于生處境色所礙，中有遂滅，生有續起。彼將沒時，如先死有，見紛亂色。如是乃至生滅道理，如前應知。又彼生時，唯是化生；六處具足。復起是心而往趣之；謂我與彼、嬉戲受樂，習諸伎藝。彼于爾時，顛倒謂造種種事業；及觸冷熱。若離妄見；如是相貌，尚無趣欲；何況往彼？若不往彼；便不應生。

★二解　雜集論五卷三頁雲：中有初相續剎那，唯無覆無記。以是異熟攝故。從此已後，或善，或不善，或無記，隨其所應。除彼沒心；以中有沒心，常是染污。猶如死有。

★三解　雜集論六卷十一頁雲：修淨行者，中有生時，其相顯現，如白練光，或如晴明夜分。又此中有、在欲色界正受生位，亦從無色界命終後位。亦名意生健達縛等。極住七日，或有中夭。或時移轉。言意生者，謂受化生身。唯心為因故。香所引故。名健達縛。是隨逐于香往受生處義。極住七日或有中夭者：此約速得生緣者說。若過七日，不得生緣；必定命終，還生中有。如是展轉，乃至七返，更不得過。或時移轉者：謂于此位，往餘生處強緣現前；如得第四靜慮起阿羅漢增上慢比丘，彼地中有生時，由謗解脫邪見故；轉生地獄中有。又住中有中，亦能集諸業。先串習力所引善等思現行故。又能睹見同類有情。謂先所共行善不善者。如于夢中，見已與彼現同遊戲。又中有形，似當生處。如當生處前時有形而起故。又此中有、所趣無礙。如具神通，往來迅速。仍于生處有所拘礙。又此中有、于所生處，如稱兩頭低昂道理，終沒結生時分亦爾。又住中有中，于所生處，發起貪愛。亦用餘煩惱為緣助。此中有身，與貪俱滅，羯邏藍身，與識俱生。此唯是異熟。

★四解　俱舍論八卷十三頁雲：此中何法說名中有？何緣中有，非即名生？頌曰：死生二有中五蘊，名中有。未至應至處，故中有非生。論曰：于死有後，在生有前，即彼中間，有自體起。為至生處，故起此身。二趣中間，故名中有。此身已起；何不名生？生謂當來所應至處。依所至義，建立生名。此中有身，其體雖起；而未至彼。故不名生。何謂當來所應至處？所引異熟，究竟分明，是謂當來所應至處。如彼卷十三頁至十七頁廣說。

★五解　如大毗婆沙論六十九卷四至七十卷十九頁廣說。

★六解　發智論十九卷十六頁雲：雲何中有？答：除死分生分諸蘊，中間諸有。



**來源：三藏法數**

即中陰也。謂已死之後，未生之前，於其中間識未托胎，是名中有。

中有，亦名中陰。謂諸眾生此身死後，識未託胎，現在所作善惡業因，必取當來善惡諸趣之果，因果不亡，故名中有。



### 丁福保佛學大辭典

【術語】四有之一。生死之果報有而非無，謂之有，現生與當生中間之果報謂之中有，又稱中陰。中有者為滅當來之生之業所引生者，故中有之形如其所趣本有之形。欲界中有之量，如小兒年五六歲，然諸根明利。又色界中有之量，圓滿如本有，衣服與體俱生，以慚愧之心增盛故也。其他欲界之中有，則以增長之無慚愧故而無衣。且欲界之中有，以香為食，因而稱之為乾闥婆。又天之中有仰頭人，鬼畜生之三者，橫而如人，地獄之中有，頭下足上。俱舍論九詳說之。此中有有有無之論。見中陰條。

參照：<a href="/dict/中陰">中陰</a>



### 佛光大辭典

梵語antarā-bhava。又譯作中陰、中蘊、中陰有。指人自死亡至再次受生期間之識身。為四有之一，七有之一。眾生于生死（迷界）流轉之過程，分四種階段，此即四有。由身、口、意所作善惡之因，能招感六趣生死之果，因果相續不斷，此即七有。據俱舍論卷十載，‘中有’，即前世死之瞬間（死有）至次世受生之剎那（生有）的中間時期。此‘中有身’即‘識身’之存在，乃由意所生之化生身，非由精血等外緣所成，故又稱為意生身（梵manomayakāya，又作意成身）；且專食香以資養其身，故稱健達縛（梵gandharva，又作乾闥婆，意譯為食香、尋香）；又常希求、尋察次世當生之處，故稱為求生（梵saṃbhavaiṣin  ）；又因其為本有壞後，于次生之間暫時而起，故又稱為起（梵abhinirvṛtti  ）。

中有之身，唯于欲、色二界受生者有之，于無色界受生者則無此身。其中，于地獄等五趣受生者，其中有之身皆各異。據大寶積經卷五十六載，地獄之中有，容貌醜陋，如燒杌木；傍生之中有，其色如煙；餓鬼之中有，其色如水；人天之中有，形如金色；色界之中有，形色鮮白；無色界天以無色之故，故無中有。又中陰之有情，或二手二足，或四足多足，或復無足，皆隨其先前之業，決定託生之處，其形色亦因之而定。又天界之中有，其頭向上；人、傍生、鬼則橫行而去；地獄之中有，頭直向下。上述各種中有皆具神通，乘空而去，猶如天眼，遠觀其生處。

又據俱舍論卷九載，中有身由極微細之物質所構成，其當生之趣由業所引，故其形量與所趣之本有的形狀相似。此中，欲界中有之形量，如五、六歲之小兒，然諸根明利；菩薩之中有如盛年時，其形量週圓具諸相好，若入胎時，照百俱胝之四大洲等；色界中有之形量，則圓滿如本有，且由慚愧心之故，與衣俱生。菩薩之中有亦與衣俱生。又此中有身因極細微，故僅同類可相見，然若修得極淨天眼者亦能得見。欲界之中有食極細之香氣，故稱健達縛（乾闥婆），然若少福者僅食惡香，多福者則食好香。另中有之業力強盛，具得最疾之業通，于投胎所在處一旦決定後，即使以不可思議之定力、通力、借識力、大願力、法威德力等五力（唯識宗之教義，視為判斷決定之五種力），亦不能改變之，此稱為五力不可到。

同論又舉出關于中有期間之諸多異說，大德法救（梵Dharmatrāta  ）認為中有無定限，因命根非由別業所引，乃與所趣人等之眾同分于一業，故生緣若未和合則中有恆存。世友論師卻認為中有最多七日，若生緣未和合即數死數生。設摩達多則以中有期間最多為七七日（四十九日）。又毗婆沙師認為中有樂求生有，故不久住，速往結生。此外，自古以來即依婆沙等之說，將人死後之七七日間稱為中陰。又由于中有期間共為四十九日，故產生七七四十九日誦經祈福之風習。即于人死後，每一個七日必誦經追薦，直至第七個七日即四十九日之滿中陰為止。世俗每謂該期間乃亡魂懵懂茫然之際，故特于彼時為之祈求冥福。

另就中有之實存與否而論，據大毗婆沙論卷六十九、北本大般涅經卷十八、成實論卷三等所載，關于中有之有無，諸部之間論諍盛起，應理論者系依說一切有部之主張，認為中有實存。分別論者則依異部宗輪論之說，此說為大眾部、說出世部、雞胤部、化地部之主張，認為中有無存。又據大乘義章卷八本舉出，大乘以中有為有無不定之說。然大乘法中舉出無色界有中陰之說。另據釋淨土群疑論卷二，就往生極樂淨土之中有之有無，舉出二釋，即：(一)人命終後坐于蓮花之中，似同處胎，此為生有所攝，而非中有，故主張無。(二)人命終後非即受淨土生有之身，必經中有而生于淨土，故主張有。﹝雜阿含經卷二十五、南本涅經卷二十七、正法念處經卷五十七、卷五十八、中陰經卷上、大毗婆沙論卷七十、俱舍論卷八、順正理論卷二十一、卷二十三、成唯識論述記卷六末﹞（參閱‘七有’96、‘五力不可到’1044、‘四有’1688、‘有’2426）


