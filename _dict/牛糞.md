---
title: 牛糞
source: deerpark.app
---

### 丁福保佛學大辭典

【雜名】梵語瞿磨夷，巨磨Gomaya，印度風俗以牛糞為最清淨者，淨物必用之。密教之儀軌，亦傚之。以牛糞塗壇去污穢為法。大日經疏四，示牧牛場之迹造曼陀羅事曰：「牛欄者西方聚落，牧牛共在一處，去村或十里五里，既積多時，牛屎尿徧地重積，梵俗以為淨。」又說造壇之法曰：「如是次第除諸過已，細治所掘之土稍稍填之，潤以牛液築令堅固，平正猶如手掌。次用瞿摩夷瞿模怛囉Gomūtra和合塗之，若淺略釋者，此是牛糞及液為順彼方俗以為清淨故。」准胝陀羅尼經曰：「瞿摩夷，唐云牛糞。」惟楞嚴經七曰：「佛告阿難，若末世人願立道場，先取雪山大力白牛食其山中地膩香草，此牛唯飲雪山清水其糞微細。」又，Gomayī。


