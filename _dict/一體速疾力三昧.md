---
title: 一體速疾力三昧
source: deerpark.app
---
### 佛光大辭典

全稱一切如來一體速疾力三昧。乃密教所謂住于‘阿字本不生’理法之三昧。三昧，為禪定之異名。一體，指阿字本身。阿字乃諸法歸一之體性，故稱一體。此阿字具有無量無邊之萬德，能速疾證得一切之福智，故稱速疾力。大日經疏卷六（大三九·六四六上）：‘一切如來一體速疾力三昧者，謂入此三昧時，則證知一切如來皆同一法界智體，于一念中能次第觀察無量世界海微塵等諸三昧門，知如是如是若幹眾生于彼彼三昧門中應得入道，知彼善知識已為若幹眾生作種子因緣，未為若幹眾生作種子因緣。或有眾生入如是法門，可得超升成佛；入餘法門，久遠稽留，不得成佛。如是等種種根性不同，進趣方便皆亦隨異。乃至遊戲其中，次第修習，出入超世間，于一一門各得能成就無量眾生，故名一體速疾力三昧也。’



### 丁福保佛學大辭典

【術語】一體而具速疾力之三昧也。大日經疏一曰：「毘盧遮那，本行菩薩道時，以一體速疾力三昧，供養無量善知識，徧行無量諸度門。」大疏六曰：「一切如來一體速迅三昧者，謂入此三昧時，則證知一切如來，皆同一法界智體，於一念中，能次第觀察，無量世界海，微塵數等諸三昧門。知如是如是若干眾生，於彼三昧門中，應得入道。知彼善知識，已為若干眾生作種種因緣，未為若干眾生作種種因緣。或有眾生入如是法門，不可得超昇成佛，入餘法門，久遠稽留不得成佛。如是等種種根性不同，進趣方便皆亦隨異。乃至遊戲其中，次第修習出入超世間，於一一門，各得能成就無量眾生，故名一體速疾力三昧也。」



