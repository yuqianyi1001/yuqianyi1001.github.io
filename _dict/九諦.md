---
title: 九諦
source: deerpark.app
---
### 佛光大辭典

指九種真實之理；諦，即真理之意。九者即：(一)無常諦，謂三界諸法之生滅無常。(二)苦諦，指三界有漏之果報逼迫苦惱。(三)空諦，謂諸法之自性本空。(四)無我諦，謂一切法無我，無常一主宰之實我。以上四者為四諦中之苦果所攝。(五)有愛諦，視‘後有’為‘常有’而愛執之，即因‘常見’而感受苦果。(六)無有愛諦，視‘後有’為斷滅而愛執之，即依‘斷見’而生苦果。以上二者為集諦所攝。(七)彼斷方便諦，謂斷舍苦、集之方便，即道諦。(八)有餘依涅諦，謂雖已斷除煩惱，證得涅之理，然尚存惑業所感之依身。(九)無餘依涅諦，依身全然滅盡，身心空寂，歸于涅界。以上二者屬滅諦。此九諦為四諦之開衍。﹝大乘法苑義林章卷二末﹞（參閱‘四諦’ 1840）



### 法相辭典

★如諦施設建立中說。



### 丁福保佛學大辭典

【名數】無常等九種之理審實不虛也：一、無常諦，三界諸法之生滅無常也。二、苦諦，三界有漏果之逼迫苦痛也。三、空諦，諸法之自性空也。四、無我諦，一切法無我，無常一主宰之實我也。五、有愛諦，由於以後有為常有之愛執（即常見），而有苦果也。六、無有愛諦，由於以後有為斷無之愛執（即斷見），而有苦果也。七、彼斷方便諦，斷捨苦集二諦之方便，在於道也。八、有餘依涅槃諦，斷煩惱而證得涅槃理，猶有惑業所感之依身也。九、無餘依涅槃諦，盡此依身，歸於空寂之理，滅諦之果也。前四者為苦諦，次二者為集諦，次一者為道諦，後二者為滅諦，此與四諦不過開合不同耳。見法苑義林章第二。



