---
title: 鐵圍山
source: deerpark.app
---

### 陳義孝佛學常見辭彙

圍繞鹹海而劃分一小世界的鐵山。



### 丁福保佛學大辭典

【界名】圍繞鹹海而區劃一小世界之鐵山也，由鐵而成，須彌山為中心，外有七山八海，第八海即鹹海，贍部等四大洲在此，圍繞此鹹海者，即鐵圍山，此為一小世界。俱舍論十一曰：「於金輪上有九大山，妙高山王處中而住，餘八周匝遶妙高山。於八山中前七名內，第七山外有大洲等。此外復有鐵輪圍山，周匝如輪，圍一世界。」梵Cakravāḍa。



### 佛光大辭典

梵名Cakravāḍa -parvata ，巴利名Cakkavāḷa-pabbata  。又作鐵輪圍山、輪圍山、金剛山、金剛圍山。佛教之世界觀以須彌山為中心，其週圍共有八山八海圍繞，最外側為鐵所成之山，稱鐵圍山。即圍繞須彌四洲外海之山。

或謂大中小三千世界，各有大中小之鐵圍山環繞。據大毗婆沙論卷一三三載，此世界之中央為須彌山，由四寶所成，其週圍由健達羅乃至尼民達羅等七金山圍繞，諸山之間各有一海，圍繞尼民達羅山之第八海即堿海，閻浮四洲位于此海中。此堿海之週圍有山，如牆繞之，故稱輪圍；又因其由鐵所成，故稱鐵圍山。﹝起世經卷一閻浮洲品、卷二地獄品、立世阿毗曇論卷二數量品、彰所知論卷上器世界品﹞（參閱‘九山八海’127、‘大鐵圍山’914）


