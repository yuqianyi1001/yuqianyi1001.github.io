---
title: 舜若多
source: deerpark.app
---

**來源：丁福保佛學大辭典**

<p>【術語】Śūnyatā，譯作空性。有二釋，一指虛空之實體，名為空性。空即性之持業釋也。楞嚴經三曰：「舜若多性可銷亡，爍迦羅心無動轉。」長水疏曰：「舜若多，云空也。虛空之性不可銷滅。」二指諸法之空無謂之空，空之性名為空性。空之性之依主釋也。指真如之體，生法之二空為門，而顯中道之真如，故謂真如為空性。非言真如之體是空也。唯識述記一本曰：「非性是空，說為二空。從能顯說，梵言舜若，可說如空名舜若多。如是空性，即是二空所顯實性也。故言空者。從能顯說，二空之性，名二空性。依士釋名，言真如空未善理故。」</p>
