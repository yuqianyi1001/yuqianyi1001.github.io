---
title: 周利槃特
source: deerpark.app
---
### 丁福保佛學大辭典

【人名】Śuddhipanthaka又Kṣudrapanthaka，又作周利槃陀伽，周利槃特迦，周梨槃陀迦。譯曰：繼道，小路。新作朱荼半託迦，翻曰小路。兄弟二人，父母旅行至中路生長子，稱曰槃特。後又於路上生一子，名曰周利槃特。槃特者，路之義。周利槃特者，小路之義。兄聰明，弟愚鈍。慧琳音義二十六曰：「周利槃特，亦云周利槃陀迦。周利云小，槃陀迦，此云路也。」慈恩阿彌陀經疏上曰：「周梨槃陀迦者，不思議經翻為繼道。（中略）以兄弟相繼於路邊生。兄名路邊，弟名繼道。即周梨槃陀伽。」有部毘奈耶三十一曰：「朱荼半託迦，朱荼是小，半託迦是路。舊云周利槃特迦者，訛也。」增一阿含經三曰：「能化形體作若干變，所謂周利般兔是。」



