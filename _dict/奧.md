---
title: 奧
source: deerpark.app
---
### 佛光大辭典

悉曇字F（au）。又作燠、懊、砲。悉曇十二韻之一，五十字門之一。方廣大莊嚴經卷四（大三·五六○上）：‘唱懊字時，出皆化生聲。’文殊師利問經卷上字母品（大一四·四九八上）：‘說燠字，出化生等聲。’蓋 aupapāduka 以 au 為頭，乃以化生之義，託釋奧字之義。大般涅經卷八（大一二·四一三中）：‘砲者，謂大乘義，于十四音是究竟義。大乘經典亦復如是，于諸經論最為究竟，是故名砲。’準此，奧字乃母韻中最終之字，為究竟之義，故以之比喻大乘經典之最究竟。﹝大方等大集經卷十、瑜伽金剛頂經釋字母品、悉曇字記﹞



### 丁福保佛學大辭典

【術語】梵語<img src="gaiji/DF-8749.png"/>au，悉曇五十字門之一。十二韻之一。又作燠、炮。金剛頂經釋字母品曰：「稱奧字門，一切法化生不可得。」文殊問經字母品十四曰：「稱奧字時，是化生聲。」蓋文殊問經說淺略之字相，金剛頂經推究其字相，明絕對不可思議之甚深字義也。淨嚴之悉曇字記講述曰：「一切事法，幻化生滅，其生滅即不生滅，故化生不可得。其不生滅即生滅，故常住相又不可得。復次，化生為四生中化生，化生相又即本有，故化生即常住。胎卵濕三生亦如此。奧音雙示能生所生，是則事理生不生並說之義也。奧音為歸結本源之義。」



