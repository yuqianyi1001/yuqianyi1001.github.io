---
title: 二善
source: deerpark.app
---
### 佛光大辭典

(一)止善與行善。(一)止善，乃避作惡，遠離犯罪之善。(二)行善，為修善根，積極行業之善。﹝菩薩戒經義疏卷上、法界次第初門卷上﹞

(二)定善與散善。(一)息慮凝心，觀淨土之依正二報，稱為定善，即以禪定心修習之善業。(二)策身口意以廢惡修善，稱為散善，乃散心所修之善業。唐代善導以觀經一部所明十六想觀之行，攝于此定、散二善，以前十三觀為定善，後三觀為散善。﹝觀無量壽佛經疏卷一玄義分﹞

(三)未生善與已生善。(一)未生善，乃未曾修習戒、定、慧等諸善法者。(二)已生善，為已曾修習者。﹝大智度論卷四十八﹞

(四)事善與理善。滅事惡為淺近之善稱事善，滅理惑為深妙之善稱理善。如藏教為界內之事善，通教為界內之理善。別教為界外之事善，圓教為界外之理善，是皆以深淺相對而分事理。﹝法華玄義卷五上﹞



### 三藏法數

﹝出大智度論﹞ 〔一、未生善〕，謂戒定慧等諸善之法，未曾修習，是名未生善。善若未生，當勤修習，令其得生也。 〔二、已生善〕，謂戒定慧等諸善之法，已曾修習，名已生善。善若已生，當勤修習，令其增長也。



### 丁福保佛學大辭典

【名數】一、定善，定心所修之善業也。息慮凝心觀淨土之依正二報也。二、散善，散心所修之善業也。策身口意廢惡修善也。唐善導釋觀經以此二善，以十三觀為定善，以三福為散善。謂一經之所明，不出定散之二善也。觀經疏玄義分曰：「其要門者，即此觀經定散二門是也。定即息慮以凝心，散即廢惡以修善。迴斯二行，求願往生也。」

一、未生善，戒定慧等諸善法未曾修習者。二、已生善，戒定慧等諸善法已曾修習者。見智度論四十八。又，事理善，藏教為界內之事善，通教為界內之理善，別教為界外之事善，圓教為界外之理善。是淺深相對而分事理也。見法華玄義五上。



