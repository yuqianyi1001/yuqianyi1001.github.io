---
title: 寒林
source: deerpark.app
---

### 丁福保佛學大辭典

【雜名】林葬之處，定一林為墓所，運死屍而棄於此，飼諸禽獸也。梵語尸陀，屍陀Śitavana，其林幽邃而寒故。又橫死屍所，入之者畏而毛戴寒栗。故名寒林。玄應音義七曰：「屍陀林，正言尸多婆那，此名寒林。其林幽邃而寒，因以名也。在王舍城側，死人多送其中。今總指棄屍之處，為屍陀林者，取彼名之也。」釋氏要覽下曰：「寒林，即西域棄尸處。僧祇律云：謂多死尸，凡入者可畏毛寒，故名寒林。」尸陀林者，寒林之逆翻，而非原語之正者。原語為Śmaśāna。相當於法顯傳之尸摩賒那（墓田），名義集七之舍摩奢那（冢）。


