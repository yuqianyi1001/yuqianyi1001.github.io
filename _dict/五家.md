---
title: 五家
source: deerpark.app
---
### 佛光大辭典

我國南宗禪各派之總稱。指溈仰宗、臨濟宗、曹洞宗、雲門宗、法眼宗。加黃龍與楊岐二派，則稱為七宗。禪宗自初祖菩提達磨五傳而至弘忍，其下分北宗神秀與南宗慧能二派。北宗主漸悟，行于北地，並無分派；南宗主頓悟，行于南方，盛于中唐以後，尤以慧能門下之南岳懷讓、青原行思二支，為唐末以降禪宗之主流，傳衍出五家七宗等派別，各樹獨特之宗風。南岳懷讓一支，至唐末有百丈懷海之下之溈仰宗，及以大機大用為禪風之臨濟宗，迨至石霜楚圓之下，乃有黃龍、楊岐之分立。黃龍派甫現即衰，楊岐派則得北宋士大夫階層之歸依，至明末清初猶稱隆盛。另青原行思一支以下，曹洞宗以兀坐及五味為禪風，其影響不若臨濟宗。法眼宗于宋初得江南錢氏歸依，窮究公案，蔚成風氣。雲門宗則承法眼之後，流行于江南，至北宋末年乃漸趨沒落。我國禪宗雖有上記五家七宗之分，而旨歸不二，所異者唯宗風而已。（參閱‘五家七宗’1128）



### 丁福保佛學大辭典

【流派】我國禪宗分派之概稱。自初祖達磨五傳而至五祖弘忍，忍之下，分北宗神秀，與南宗慧能二派。北宗行於北地，後世無分派。南宗行於南地，有五家七家之別。五家者：一溈仰宗，二臨濟宗，三曹洞宗，四雲門宗，五法眼宗也。七家者，於此加黃龍與揚岐。五宗分派之次第，如表。



