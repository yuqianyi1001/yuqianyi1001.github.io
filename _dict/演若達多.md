---
title: 演若達多
source: deerpark.app
---
### 佛光大辭典

梵名Yajñadatta  。又作延若達多、耶若達多。意譯作祠授，因祭祠天而乞得之意。據大佛頂首楞嚴經卷四載，室羅城中演若達多，一日于晨朝以鏡照面，于鏡中得見己頭之眉目而喜，欲返觀己頭卻不見眉目，因生大嗔恨，以為乃魑魅所作，遂無狀狂走。此系以自己之本頭比喻真性，鏡中之頭比喻妄相。喜見鏡中之頭有眉目，比喻妄取幻境為真性而堅執不舍；嗔責己頭不見眉目，則比喻迷背真性。楞嚴經文句卷四（d續二○·二八五下）：‘當知凡夫愛妄有而不見真空，二乘愛偏空而不見妙有，菩薩愛萬行而不見中道，別教愛但中而不見法界，皆狂走也。（中略）是人心狂，更無他故，則知妄本無因。’

此外，俱舍論卷三十參究我之有、無時，舉出天授（提婆達多）、祠授二者為例，蓋此二者為印度常見之名。﹝俱舍論光記卷三十、成唯識論述記卷一本、宗鏡錄卷五、大佛頂首楞嚴經纂注卷四﹞



### 丁福保佛學大辭典

【人名】Yajñadatta，又作延若達多，耶若達多。人名。譯曰祠授。因祠天而授之義。俱舍光記三十曰：「延若達多，此云祠授。因祭祠天，而乞得子，故言祠授。」楞嚴經四曰：「演若達多。」唯識述記一本曰：「耶若達多。」



