---
title: 攝受因
source: deerpark.app
---

### 法相辭典

★瑜伽五卷十頁雲：依無間滅因依處，及依境界、根、作用、士用、真實見、因依處，施設攝受因。所以者何？由欲系諸法、無間滅攝受故；境界攝受故；根攝受故；作用攝受故；士用攝受故；諸行轉。如欲系法，如是色無色系法、亦爾。或由真實見攝受故；餘不系法轉。是故依無間滅、境界、根、作用、士用、真實見、依處，施設攝受因。

★二解　瑜伽三十八卷九頁雲：除種子外所餘諸緣，名攝受因。無記中雲：地雨等緣、能生于芽，名攝受因。雜染中雲：近不善士，聞不正法，非理作意，及先串習所引勢力，生無明等；名攝受因。清淨中雲：親近善士，聽聞正法，如理作意，及先所作諸根成熟，名攝受因。

★三解　成唯識論八卷一頁雲：五、無間滅依處。謂心心所等無間緣。六、境界依處。謂心心所所緣緣。七、根依處。謂心心所所依六根。八、作用依處。謂于所作業，作具作用。即除種子，餘助現緣。九、士用依處。謂于所作業，作者作用。即除種子，餘作現緣。十、真實見依處。謂無漏見。除引自種，于無漏法，能助引證。總依此六，立攝受因。謂攝受五，辦有漏法；具攝受六，辦無漏故。



### 三藏法數

謂三界惑業繫縛之法及不繫縛之法，悉依真實之見之所攝受，是名攝受因。



### 丁福保佛學大辭典

【術語】十因之一。見因條附錄。

參照：<a href="/dict/因">因</a>


