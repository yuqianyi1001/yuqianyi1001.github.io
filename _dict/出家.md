---
title: 出家
source: deerpark.app
---
### 佛光大辭典

梵語pravrajyā。音譯作波吠你耶。即出離家庭生活，專心修沙門之淨行；亦兼指出家修道者，與沙門、比丘同義。為‘在家’之對稱。又以出家乃遠離世俗之塵，故又稱出塵。出家須剃落須發，拋棄服飾，並穿著壞色之衣，故出家又稱落飾、剃發、落發染衣、剃發染衣、剃染、落染。在七眾弟子中，除優婆塞與優婆夷二眾屬在家眾外，其餘比丘、比丘尼、式叉摩那、沙彌、沙彌尼等五眾皆為出家眾，稱為出家五眾。

出家自古即行于印度，早在吠陀時代即有舍世舍家以求解脫者。爾後婆羅門教徒承其風尚，多入山林閒寂之處專心修道。佛教則以釋尊之出家學道為其濫觴，其後以出家人組織教團。有關釋尊出家之記事，詳載于修行本起經卷下、太子瑞應本起經卷上等。

摩訶僧o律卷二十三、二十四中列舉二十六種不被允許出家者，如太小、太老、負債者、外道等。中阿含卷三十六何苦經說出家、在家各有自在與不自在之苦樂，如在家以金銀、畜牧等不增長之不自在為苦，出家以隨貪欲嗔癡自在任運為苦。大寶積經卷八十二鬱伽長者會亦廣說在家、出家之得失，如在家塵污多，出家妙好；在家具縛，出家無礙；在家攝惡，出家攝善；在家怯弱，出家無怯；在家順流，出家逆流。又大智度論卷十三闡明在家與出家有行道難易之別，若居家欲專道業，則家業廢，故為難；若出家離俗，絕諸紛亂，一向專心行道，故為易。瑜伽師地論卷四十七揭示出家、在家菩薩修學功德之勝劣，皆謂出家功德較在家廣大。另外賢愚經卷四亦說出家功德無窮盡。

然大乘並不拘于形服持戒，而系以發菩提心及修利他行為出家要諦，故反對聲聞僧單以剃發得戒為出家之本義。維摩詰所說經弟子品（大一四·五四一下）：‘“我聞佛言，父母不聽，不得出家。”維摩詰言：“然汝等便發阿耨多羅三藐三菩提心，是即出家。”’大莊嚴法門經卷下（大一七·八三○中）：‘菩薩出家者，非以自身剃發名為出家，（中略）非以自身守護律儀名為出家；若能廣起四無量心，安置眾生，是名出家。’

凡欲出家者，必先生起善法之心，而後從師剃除須發，披著袈裟，受持戒法。出家又有身出家心不出家、心出家身不出家、身心俱出家三種之別；小乘之比丘、大乘之菩薩僧屬身心俱出家者；大乘之菩薩居士，如維摩詰、賢護則屬心出家身不出家者。

又出家為釋迦八相之一，自古表現于雕畫之作品頗多，尤以印度馬德拉斯（Madras）阿摩羅婆提（Amarāvatī）大塔欄J上所刻者為現存最古之作，系描繪車匿牽犍陟，帝釋執蓋跟從之光景。中印度山琦（Sanchi）大塔東門上，亦見釋尊出家始末詳細之浮雕。我國江蘇棲霞寺、山西靈岩窟寺中，刻出釋尊至閒靜處，脫寶冠與車匿，自以利劍剃發之狀。﹝大莊嚴法門經卷下、瑜伽師地論卷二十一

、卷四十七、南海寄歸內法傳卷三受戒軌則條﹞



### 陳義孝佛學常見辭彙

出離煩惱之家，亦即出離在家的生活，去修沙門的淨行。



### 丁福保佛學大辭典

【術語】梵名波吠儞野，Āraṇyaka出離在家之生活，修沙門之淨行也。維摩經弟子品曰：「我聽佛言，父母不聽，不得出家。」同方便品曰：「維摩詰言：然汝等便發阿耨多羅三藐三菩提心是即出家。」釋氏要覽上曰：「毘婆沙論云：家者是煩惱因緣，夫出家者為滅垢累，故宜遠離也。」梵語雜名曰：「出家，波吠儞耶。」



