---
title: 藥師燈
source: deerpark.app
---

**來源：丁福保佛學大辭典**

<p>【物名】北周書張元傳曰：「其祖喪明，元讀藥師經見盲者得視之言，遂請七僧然七燈，七日七夜轉藥師經，言願祖目明見，元求代闇。如此經七日，其夜夢一老翁以金鎞治其祖目。」灌頂經曰：「救脫菩薩白佛言：若有尪羸痛惱，請諸僧七日七夜齋戒誦經，勸然七層之燈，懸五色續命神旛四十九首，燈亦復爾，七層每一層七燈，轉如車輪。其遭厄難，可以過度。救脫菩薩，蓋即藥師佛也。」</p>
