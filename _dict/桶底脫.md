---
title: 桶底脫
source: deerpark.app
---
### 佛光大辭典

禪林用語。原謂桶之底脫落；禪林中，轉指達到大悟而絲毫無惑無疑之境地，猶如桶底脫落，桶中之物隨而洩地，不再留有任何殘物。碧岩錄第二十二則（大四八·一六二下）：‘後到德山，問：“從上宗乘中事，學人還有分也無？”山打一棒：“道什麼？我當時如桶底脫相似。”’又與‘脫底桶’一詞同義。



### 丁福保佛學大辭典

【雜語】謂坐化也。趙渢詩曰：「桶底脫時無一物。」傳燈錄曰：「雪峰告巖頭曰：我問德山從上宗乘事，德山打一棒曰：道甚麼。我當時如桶底脫相似。」五燈會元曰：「真歇了，八廚看煮麵次，忽桶底脫，眾皆失聲曰：可惜許了。曰：桶底脫，合歡喜。因甚煩惱。僧曰：和尚即得。」



