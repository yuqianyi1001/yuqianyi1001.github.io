---
title: 四大洲
source: deerpark.app
---

### 法相辭典

★瑜伽二卷十一頁雲：四大洲者，謂南贍部洲，東毗提訶洲，西瞿陀尼洲，北拘盧洲。其贍部洲，形如車箱；毗提訶洲，形如半月；瞿陀尼洲，其形圓滿；北拘盧洲，其形四方。贍部洲量，六千五百逾繕那；毗提訶洲量，七千逾繕那；瞿陀尼洲量，七千五百逾繕那；拘盧洲量，八千逾繕那。

★二解　俱舍論十一卷四頁雲：論曰：于外海中大洲有四，謂于四面對妙高山。南贍部洲，北廣南狹，三邊量等，其相如車，南邊唯廣三逾繕那半，三邊各有二千逾繕那；唯此洲中有金剛座，上窮地際，下據金輪，一切菩薩將登正覺，皆坐此座上，起金剛喻定，以無餘依及餘處所有堅固力，能持此故。東勝身洲，東狹西廣，三邊量等，形如半月，東三百五十，三邊各二千。西牛貨洲，圓如滿月，徑二千五百，週圍七千半。北俱盧洲，形如方座，四邊量等，面各二千。等言為明，無少增減。隨其洲相，人面亦然。



### 丁福保佛學大辭典

【名數】見四洲條。

參照：<a href="/dict/四洲">四洲</a>


