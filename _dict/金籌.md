---
title: 金籌
source: deerpark.app
---
### 丁福保佛學大辭典

【物名】與金篦，金錍，金箄同。金所作之箸。以決開眼膜者。大日經二曰：「次應執金篦在於彼前住，慰喻令歡喜說如是伽陀。佛子！佛為汝決除無智膜，猶如世醫王善開於金籌。」同疏九曰：「西方治眼法，以金為箸，兩頭圓滑中細，猶如杵形，可長四五寸許。用時以兩頭塗藥，各用一頭內一眼中塗之，涅槃金蓽亦此類也。」涅槃經八曰：「良醫即以金錍決其眼膜。」玄應音義二曰：「錍賓彌切，金中精鋼為錍，決其眼膜也。經文多作椑，假借耳。」考字書：[竺-二+此]，集韻駢迷切，取鰕竹器。又集韻：頻脂切。又集韻：或作篦，亦作箄。



