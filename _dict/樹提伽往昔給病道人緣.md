---
title: 樹提伽往昔給病道人緣
source: deerpark.app
---

### 丁福保佛學大辭典

【傳說】樹提伽倉庫盈實，金銀具足，奴婢成行，無所乏少，其富過國王。一時國王與樹提伽同車詣佛所問言：世尊，樹提伽是我臣，前身有何功德，而婦女家宅過我甚？佛言：樹提伽布施功德，現天上受樂也。往昔五百商主，將諸商人齎持重寶，經遇險路，於空山中逢一病道人，給草屋，厚敷床褥，給米漿米糧燈燭，乞願天堂之報。今果得報。佛言是時布施者，今樹提伽夫婦是也。時病人，今我身是也。五百商主及商人，皆得阿羅漢道。見樹提伽經。


