---
title: 嚴佛調
source: deerpark.app
---
### 佛光大辭典

漢代僧。臨淮（安徽盱眙）人。又稱浮調、佛調。自幼玄思叡敏，博通能文，適遇安世高來華，敷揚佛法，傳譯梵典，師與安玄皆入其門，共譯經典，前後成經多種，流傳于世。後師漸通梵語，能自翻經，並深解禪法，乃自撰十慧章句一書，以闡禪旨，是為漢土注疏之始。其後，出家剃染，人稱‘阿只梨’。師所譯經，省而不繁，全本巧妙，有法鏡經二卷、阿含口解十二因緣經一卷、濡首菩薩無上清淨分衛經等五部八卷。﹝梁高僧傳卷一、出三藏記集卷二、開元釋教錄卷一﹞



### 丁福保佛學大辭典

【人名】後漢沙門。與優婆塞安玄同譯法鏡經等者。開元錄一曰：「沙門嚴佛調，亦云浮調。」佛調二字，或為梵語。



