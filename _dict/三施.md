---
title: 三施
source: deerpark.app
---

### 陳義孝佛學常見辭彙

財施、法施、無畏施。財施是以財物去救濟貧苦的人；法施是以自己所聞悉的佛法去向人演說；無畏施是不顧慮自己的安危去解除別人的怖畏和痛苦。



### 三藏法數

﹝出大智度論﹞ 〔一、財施〕，謂自能持戒，不侵他人財物；又能以己之財，施與他人，是名財施。 〔二、法施〕，謂既能財施，又能為人說法，令其開悟，是名法施。 〔三、無畏施〕，謂一切眾生，皆畏於死。持戒之人，無殺害心，令其無畏，是名無畏施。

﹝出華嚴經疏鈔﹞ 〔一、飲食施〕，飲食施者，謂見饑餓之人，即以飲食濟其困餒，是名下品施。 〔二、珍寶施〕，珍寶施者，謂見貧窮之人，即以財物珍寶周其窘乏，是名中品施。 〔三、身命施〕，身命施者，謂但割身肉，濟於饑餓眾生，名身施；若全身施與，命亦隨盡，名命施。此施極難極重，是名上品施。



### 丁福保佛學大辭典

【術語】一、財施，持戒之人不犯他人之財物，且以己財施與他人也。二、法施，能為人說法，使開悟得道也。三、無畏施，一切眾生皆畏死，持戒之人，無殺害之心，使眾生無所畏也。出於智度論十一。

一、物施，即財施也。二、供養恭敬施，信心清淨，恭敬禮拜等也。三、法施，即為人說法也。出於智度論十二。

一、飲食施，以飲食施人，是下品之施也。二、珍寶施，以珍寶施人，是中品之施也。三、身命施，以身命施人，是上品之施也。出於華嚴大疏鈔二。



### 佛光大辭典

(一)大智度論卷十一以財、法、無畏三種施為三施。即：(一)財施，自能持戒，不侵他人財物，又能以己之財施與他人。(二)法施，為人說法，令其開悟。(三)無畏施，持戒之人無殺害之心，令其無畏。

(二)大智度論卷十二以物、供養恭敬、法三種施為三施。即：(一)物施，即財施。(二)供養恭敬施，即信心清淨，恭敬禮拜等。(三)法施，即為人說法。　(三)華嚴經疏鈔卷二以飲食、珍寶、身命三種施為三施。即：(一)飲食施，見飢餓之人，即以飲食濟其困餒，又稱下品施。(二)珍寶施，見貧窮之人，即以財物珍寶週其窘乏，又稱中品施。(三)身命施，復分為二：(1)僅割身肉，濟于飢餓眾生，是為身施。(2)若全身施與，命亦隨盡，是為命施。此等之施，極難極重，故又稱上品施。


