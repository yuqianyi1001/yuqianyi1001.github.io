---
title: 法性身
source: deerpark.app
---

### 陳義孝佛學常見辭彙

簡稱法身，佛三身之一。



### 三藏法數

法性即法身也。謂此法性之身，遍滿十方，無量無邊，色像端正，相好莊嚴，以無量光明，無量音聲，能度十方法身菩薩，是名法性身。



### 丁福保佛學大辭典

【術語】略名法身。佛三身之一也。佛身如法性周徧十方，有無量無邊之相好莊嚴，以無量之光明，無量之音聲，度十方無量之法身菩薩，謂之法性身。智度論九曰：「佛有二種身：一者法性身，二者父母生身。是法性身滿十方虛空，無量無邊色像端正相好莊嚴，無量光明無量音聲，聽法眾亦滿虛空。」往生論註下曰：「無為法身者，法性身也。法性寂滅，故法身無相也。無相故能無不相，是故相好莊嚴即法身也。」法性身有有相無相之論。見法身條附錄。

參照：<a href="/dict/法身">法身</a>


