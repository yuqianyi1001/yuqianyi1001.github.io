---
title: 五大尊一壇法
source: deerpark.app
---

**來源：丁福保佛學大辭典**

<p>【修法】若欲以五大尊同安一壇，則當準於仁王儀軌修之。彼文云：壇之中心，畫十二輻輪，東邊畫五股金剛杵，南邊畫金剛寶，西邊畫金剛劍，北邊畫金剛牙。此上五事，即是五方菩薩手中所執之秘密契也。東南隅畫三股金剛杵，西南隅畫寶冠，西北隅畫箜篌，東北隅畫羯磨金剛杵，當四角之上置四賢瓶，金銀銅瓷等。新瓦亦得。於可受一升已下之瓶，滿盛水，插枝條之華，取四色繪，各長四尺，色為青黃赤綠，以次繫於四瓶之頂。次於第三重之東門畫金剛鉤，南門畫金剛索，西門畫金剛鎖，北門畫金剛鈴，東南角畫香爐，西南角畫荷葉，中畫雜華，西北角畫燈，東北角畫塗香器，所畫之杵等，皆有光焰，三重壇外有一重之界道云云。</p>

**來源：佛光大辭典**

<p>密教安置五大尊于一壇之修法。又作五尊合行法。即依準仁王般若道場念誦儀軌，于同一壇上修五大尊法。五大尊，指不動、降三世、軍荼利、大威德、金剛夜叉等五大明王。</p>
