---
title: 因地倒者還因地起
source: deerpark.app
---

**來源：丁福保佛學大辭典**

<p>【譬喻】譬逆緣即順緣也。大方等如來秘密藏經下曰：「迦葉！假有人天墜墮於地，墮大地已，還依大地而得起住。如是！迦葉！是眾生等，於如來所，生不善故，墮在惡道。墮惡道已，還緣如來，速得出離。云何名為緣如來？於如來所生慇重心。」大莊嚴經論二曰：「如人因地跌，還扶而得起，因佛得過愆，亦因佛滅。」付法藏傳五曰：「佛陀蜜多告曰：尼乾，如因地倒，還扶而起。汝若歸佛，此罪可滅。」法華文句曰：「其無善因，不謗亦墮。因謗墮惡，心由得益。如人倒地，還從地起。」</p>

**來源：佛光大辭典**

<p>比喻逆緣即順緣之意。大莊嚴經論卷二（大四·二六三中）：‘如人因地跌，還扶而得起；因佛獲過罪，亦因佛而滅。’</p>
