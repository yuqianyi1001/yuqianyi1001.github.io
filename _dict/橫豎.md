---
title: 橫豎
source: deerpark.app
---
### 佛光大辭典

即橫與豎。與‘縱橫’同義。有二義：(一)以次第謂豎，不依次第謂橫。(二)以宣于時間謂豎，宣于空間謂橫。如選擇決疑鈔卷三（大八三·六九上）：‘若橫若豎，具足三心行念佛者，百千皆生，萬無一失。’是取次第、不次第之意。又顯名鈔載，光明無量，乃橫顯十方，利益無邊；壽命無量，乃豎示三世，化導無限。此說是以橫豎表空間、時間之意。﹝摩訶止觀卷一上、卷五上、法華經玄義卷二上、華嚴經隨疏演義鈔卷二十二、十住心論卷十、教行信證文類卷三、卷六﹞



### 丁福保佛學大辭典

【雜語】橫與竪也。與縱橫同。次第曰竪，不次第曰橫，又亘於時間曰竪，空間曰橫。例如法華文句九曰：「若但性德三如來是橫，修德三如來是縱。先法次報後應，亦是縱。今經圓說不縱不橫三如來。」又選擇決疑鈔三曰：「若橫若竪，具足三心，而行念佛者，百千皆生，萬無一失。」皆有次第不次第之意味也。顯名鈔曰：「光明無量者，橫顯十方利益無邊，壽命無量者，竪示三世化導無限。」是取時間空間之意也。



