---
title: 有相安樂行
source: deerpark.app
---
### 佛光大辭典

為‘無相安樂行’之對稱。乃天台宗基于普賢觀經之說，及據南岳慧思之四安樂行偈文而立。即認為理觀為無相安樂行，事誦為有相安樂行。亦即以散心誦念法華經，不入禪定三昧，于坐、立、行中，皆一心誦念法華經之文字，稱為有相安樂行。凡以此行而有成就者，得見普賢上妙之身。﹝法華經安樂行義、萬善同歸集卷二﹞（參閱‘安樂行’2407、‘無相安樂行’5104）



### 丁福保佛學大辭典

【術語】法華經安樂行品分別末世之道俗安樂修行法華之法為身，口，意，誓願之四種而明之。南岳大師就此安樂行而立有相無相之二門，入定觀念為無相安樂行。散心念誦為有相安樂行。萬善同歸集二曰：「南岳法華懺云：六根性清淨菩薩，學法華具足二種行，一有相行，二無相行。無相安樂行，甚深妙禪定，觀察六情根。有相安樂行，此依勸發品，散心誦法華。不入禪三昧，坐立行一心。念法華文字，行若成就者，即見普賢身。」（勸發品具名普賢菩薩勸發品，在法華經最末，勸散心念誦者。南岳之法華懺今不傳，故引萬善同歸集）。



