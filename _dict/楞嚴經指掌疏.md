---
title: 楞嚴經指掌疏
source: deerpark.app
---
### 丁福保佛學大辭典

【書名】十卷，清釋通理述。等不等觀雜錄四曰：楞嚴經以阿難示墮發起大教，專為正路修行人欲漏未除者作榜樣也。若為邪僻之徒，尋常教誡，不一而足。指掌疏以詐現威儀等語，貶斥阿難，大失經意。蓋誤墮之由，非阿難起意貪欲，乃摩登以咒攝入。若非阿難正直，則摩登以色鉤引已足，何待咒攝？阿難內心清淨，未動婬念。但力不自由，難以擺脫耳。



