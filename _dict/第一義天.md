---
title: 第一義天
source: deerpark.app
---
### 丁福保佛學大辭典

【術語】譬第一義空之妙理為天，四天中之義天是也。涅槃經二十二曰：「義天者，十住菩薩摩訶薩等。以何義故？十住菩薩名為義天，以能善解諸法義故。云何為義？見一切法是空故。」法華玄義四曰：「第一義天天然之理。」涅槃經十八曰：「第一義天，謂諸佛菩薩，常不變易。以常住故，不生不死不老不病。」



