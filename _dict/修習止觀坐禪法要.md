---
title: 修習止觀坐禪法要
source: deerpark.app
---

### 丁福保佛學大辭典

【書名】一卷，天台智顗撰。一名童蒙止觀。又名小止觀。



### 佛光大辭典

全一卷。隋代智述。略稱坐禪法要、童蒙止觀、小止觀。今收于大正藏第四十六冊。為初學者敘止觀坐禪之要門，相傳乃智者大師為其俗兄陳針所作。計分具緣、訶欲、棄蓋、調和、方便、正修、善發、覺魔、治病、證果等十章。前五章詳述止觀之前所應加行之二十五方便，第六正修章設立坐時修、歷緣對境修兩項，作為止觀修習之法，第七善發章揭示修習止觀所發之內外善根之相，第八覺魔章論述覺知種種魔障時如何以止觀破斥之，第九治病章舉出以止觀對治種種病患之法，第十證果章宣示由修習止觀而得證果之理。蓋入涅之門雖有多途，然論其便捷，不出止觀二法，止為愛養心識之善資，觀即策發神解之妙術。本書即摩訶止觀之梗概，為入道之樞機，歷來天台家極為推重，視之為新學四書之一。注書有修習止觀坐禪法要鈔三卷（元政）、止觀坐禪法要帳中記四卷（宣順）等。一八七一年，比爾（S. Beal）英譯本書前四章，收入“ACatena of Buddhist Scripturesfrom the Chinese”一書。﹝大乘起信論義記卷下末（法藏）、起信論疏筆削記卷十九、法華經三大部補注卷十一、佛祖統紀卷六、卷二十五、大唐內典錄卷五、大明三藏聖教目錄﹞


