---
title: 理即佛
source: deerpark.app
---

### 陳義孝佛學常見辭彙

見六即條。



### 三藏法數

謂眾生本具佛性之理，與諸如來無二無別。故涅槃經云：一切眾生即是佛，是為理即佛。



### 丁福保佛學大辭典

【術語】六即佛之一、理即位之佛也。即理佛。惟具天然之佛性而無一毫之解行者，即極惡最下之凡夫也。然自理性言之。則與究竟之佛相即不二、故云理佛。四教儀曰：「今雖然即佛，此是理即，亦是素法身無其莊嚴，何關修證者也。」同集註下曰：「理即佛，貶之極也。以其全乏解行證即，但有理性自爾即也。」見六即佛條。

參照：<a href="/dict/六即佛">六即佛</a>



### 佛光大辭典

指雖本具佛性，因不能了知而輪回生死之位。又作理即、理佛、素法身。天台所立圓教六即位之一。從凡至聖分為六位，理即為初位。所謂理即，以一切眾生皆具中道佛性為理，此理具之位與證得究竟之佛果相即不二是為即，如三惡道眾生，雖無一毫之善，然本具佛性，是為理即；故理即佛唯具法身之理體，而無功德之莊嚴。摩訶止觀卷一下（大四六·一○中）：‘理即者，一念心即如來藏理，如故即空，藏故即假，理故即中，三智一心中，具不可思議。如上說，三諦一諦、非三非一、一色一香、一切法、一切心亦復如是，是名理即菩提心。’﹝天台四教儀﹞（參閱‘六即佛’1276）


