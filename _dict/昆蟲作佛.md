---
title: 昆蟲作佛
source: deerpark.app
---

**來源：丁福保佛學大辭典**

<p>【術語】依圓頓一乘之意，則謂昆蟲亦尚作佛云。智度論九十三曰：「復次佛心中一切眾生皆畢定，微細昆蟲雖未有善心過爾所劫發心，後當作佛。（中略）如法華中說畢定，餘經說有退有不退。」</p>

**來源：佛光大辭典**

<p>依圓頓一乘之旨，謂即或昆蟲亦有佛性、亦可成佛。于大乘佛教，如華嚴、天台、禪宗、真言密教等，皆主張諸法平等、（眾）生（諸）佛不二，乃至一切有情、非情（山河、大地、草木等）皆有佛性、皆可成佛。故謂昆蟲雖遠異于人類，軀體雖簡單細小，情識作用雖淺薄昧，然皆同具佛性，同有成佛之可能。大智度論卷九十三（大二五·七一三中）：‘佛心中一切眾生、一切法皆畢定，（中略）亦知微細昆蟲雖未有善心，過爾所劫發心，後當作佛，定知一切法皆如是。’﹝大乘玄論卷三、卷八、止觀輔行傳弘決卷一之二、華嚴經探玄記卷十六、華嚴一乘成佛妙義﹞</p>
