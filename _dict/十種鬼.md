---
title: 十種鬼
source: deerpark.app
---

### 三藏法數

﹝出楞嚴經﹞ 〔一、怪鬼〕，謂此鬼宿因多貪，於物非理而取，故受此報；還託於物，即金銀草木等精怪也。 〔二、魃鬼〕，謂此鬼宿因多婬，為色動亂身心，如風鼓物，故受此報；還託於風，而成魃鬼也。（魃即旱魃。） 〔三、魅鬼〕，謂此鬼宿因多詐，唯憑詐偽，惑亂於人，故受此報；託附畜類，以成其質，即狐狸等精，能魅惑人者也。 〔四、蠱毒鬼〕，謂此鬼宿因多怨，結怨在心，懷惡不捨，故受此報；假託毒類，以成其質，即蛇虺等毒蟲，能蠱於人者也。 〔五、癘鬼〕，謂此鬼宿因多瞋，心常忿恚，故受此報；遇人年災命衰者，便入其身，興諸苦惱，如癘疫、傅屍、骨蒸之類也。 〔六、餓鬼〕，謂此鬼宿因多慢，內無實德，空腹高心，陵人傲物，故受此報；寓氣為質，不逢飲食，常困饑虛，是名餓鬼。 〔七、魘鬼〕，謂此鬼宿因多誑，常懷異謀，詐現有德，欺罔於人，故受此報；憑虛託暗，迷惑昏睡之人，是名魘鬼。 〔八、魍魎鬼〕，謂此鬼宿因邪見，妄生執著，自謂明悟，故受此報；寓山川以託其形，為木石之怪，是名魍魎鬼。 〔九、役使鬼〕，謂此鬼宿因多枉，勞心役思，常行不正，撓害無辜，故受此報；寓明顯境，託以成形，而為擔沙、負石、走使之類，是名役使鬼。 〔十、傳送鬼〕，謂此鬼宿因爭訟，藏覆己罪，為人所訟，故受此報；託附於人，傳送吉凶福禍之言，是名傳送鬼。



### 丁福保佛學大辭典

【名數】見鬼條。

參照：<a href="/dict/鬼">鬼</a>



### 佛光大辭典

據楞嚴經卷八載，十種鬼即：(一)怪鬼，此鬼宿因多貪，于物非理而取，故受此報，還託于物，即金銀、草木等精怪。(二)魃鬼，此鬼宿因多淫，為色動亂身心，如風鼓物，故受此報，還託于風，而成魃鬼。(三)魅鬼，此鬼宿因多詐，唯憑詐偽，惑亂于人，故受此報，託附畜類，以成其質，即狐狸等精，能魅惑于人。(四)蠱毒鬼，此鬼宿因多怨，結怨在心，懷惡不舍，故受此報，假託毒類，以成其質，即蛇、虺等毒蟲，能蠱于人。(五)癘鬼，此鬼宿因多嗔，心常忿恚，故受此報，遇人流年不利或體弱命衰者，即入其身，興諸苦惱，如患癘疫、傳屍（肺病）、骨蒸（虛勞內熱之症）等。(六)餓鬼，此鬼宿因多慢，內無實德，空腹高心，凌人傲物，故受此報，寓氣為質，不逢飲食，常困飢虛。(七)魘鬼，此鬼宿因多誑，常懷異謀，詐現有德，欺罔于人，故受此報，憑虛託暗，迷惑昏睡之人。(八)魍魎鬼，此鬼宿因邪見，妄生執著，自謂明悟，故受此報，寓山川以託其形，為木石之怪。(九)役使鬼，此鬼宿因多違法，勞心役思，常行不正，撓害無辜，故受此報，寓明顯境，託以成形，而為擔沙、負石、走使之類。(十)傳送鬼，此鬼宿因爭訟，藏覆己罪，為人所訟，故受此報，託附于人，傳送吉兇福禍之言。


