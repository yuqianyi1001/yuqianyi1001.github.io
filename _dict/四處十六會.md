---
title: 四處十六會
source: deerpark.app
---

### 丁福保佛學大辭典

【術語】大般若經之說會也。見大般若波羅蜜多經條附錄。

參照：<a href="/dict/大般若波羅蜜多經">大般若波羅蜜多經</a>

【術語】四處者一為王舍城之鷲峰山，二為舍衛國之給孤獨園，三為他化自在天宮，四為王舍城竹林精舍之白鷺池。十六會者，第一會有四百卷。說於鷲峰山。第二會自四百一卷至四百七十八卷之七十八卷，說於鷲峰山。與第一會大同，羅什譯之摩訶般若，無羅叉之放光般若，竺法護譯之光讚般若，同為此會。但品有開合。文稍略，又無常啼法誦之二品。第三會自四百七十九卷至五百三十七卷之五十九卷，又說於鷲峰山。與第二會開合不同，亦無常啼法誦之二品。第四會自五百三十八卷至五百五十五卷之十八卷，亦說於鷲峰山。唯最後隨順品中之文，與前三會不同，苻秦曇摩蜱譯之摩訶般若鈔經，吳支謙譯之大明度無極經，支婁迦讖譯之道行，羅什譯之小品，宋施護譯之佛母出生三法藏般若，法賢譯之佛母寶德藏般若。共為此會。第五會自五百五十六卷至五百六十五卷之十卷，亦說於鷲峰山。較第四分，則更略。第六會自五百六十六卷至五百七十三卷之八卷，亦說於鷲峰山。有十七品。與前分全別。月婆首那譯之勝天王般若。為此會。第七會五百七十四，五百七十五之兩卷，說於給孤獨園。謂之曼殊室利分。曼陀仙，僧伽婆羅譯之二部文殊般若。為此會。又此會收於大寶積經第四十六會。第八會五百七十六之一卷，亦說於給孤獨園。謂之那伽室利分。劉宋翔公譯之濡首菩薩無上清淨分經。為此會。第九會五百七十七之一卷，亦說於給孤獨園。謂之能斷金剛分。羅什，菩提留支，真諦譯之金剛般若經，玄奘義淨譯之能斷金剛般若。為此會。第十會五百七十八之一卷，說於他化自在天宮，謂之般若理趣分。與密部之理趣經同本，而咒不同。第十一會自五百七十九至五百八十三之五卷，說於給孤獨園。謂之布施波羅蜜分。第十二會自五百八十四至五百八十八之五卷，亦說於給孤獨園。謂之淨戒波羅蜜多分。第十三會五百八十九之一卷，亦說於給孤獨園。謂之安忍波羅蜜多分。第十四會五百九十之一卷，亦說於給孤獨園。謂之精進波羅蜜多分。第十五會五百九十一及五百九十二之兩卷，說於鷲峰山。謂之靜慮波羅蜜多分，第十六會自五百九十三至第六百卷之八卷，說於竹林精舍白鷺池之側。謂之般若波羅蜜多分，其他有小經數部，要之大般若以外現存之諸經，皆在此中。但仁王般若經不攝於十六會。茲將本經之撰述列之如下。大般若經通關法六卷（宋永隆排定），大般若經理趣分述讚三卷（唐沙門基撰），般若綱要十卷（葛彗葛鼎提綱）。



### 佛光大辭典

謂大般若波羅蜜多經六百卷，歷經四處十六會三十萬頌之講說始告完成。略作四處六會。四處，指王舍城之鷲峰山（靈鷲山）、

舍衛國之給孤獨園（o園精舍）、他化自在天宮、王舍城竹林精舍之白鷺池畔。十六會，又稱般若十六會、十六分。第一會，說于鷲峰山，有四百卷；第二會至第六會，亦說于鷲峰山，陸續說至第五七三卷；第七、八、九等會，則說于給孤獨園，自五七四卷說至五七七卷；第十會，說于他化自在天宮，僅說第五七八卷；第十一會至第十四會，則說于給孤獨園，自第五七九卷說至五九○卷；第十五會，說于鷲峰山，乃說第五九一卷至五九二卷；第十六會，說于白鷺池畔，自第五九三卷說至六百卷。茲列表說明十六會之會次、卷數、品數、頌數、經名等項。（參閱‘大般若波羅蜜多經’839）


