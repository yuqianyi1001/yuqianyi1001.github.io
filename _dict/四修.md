---
title: 四修
source: deerpark.app
---
### 佛光大辭典

即四種修行方法與規範。有三說：(一)就修行佛道而言，四修，又作四種修、四修法。即尊重修、無餘修、無間修、長時修。此四修于聖道與淨土二門之解釋不一。(一)聖道門之說。據俱舍論卷二十七載，如來之三種圓德中，因圓德復有四種：(1)無餘修，謂福德與智慧二種之資糧具修而無遺。(2)長時修，謂歷經三大阿僧o劫而修行不倦。(3)無間修，謂精進勇猛而無剎那荒廢修行。(4)尊重修，又作恭敬修、殷重修、敬處修。謂恭敬所學，無所顧惜，亦不x慢。梁譯攝大乘論釋卷八、順正理論卷七十五、阿毗達磨藏顯宗論卷三十六等亦有相同之說法。(二)淨土門之說系就念佛行者而言。據往生禮贊之解釋：(1)恭敬修，謂恭敬禮拜阿彌陀佛及一切聖眾。(2)無餘修，謂專稱彼佛之名，及專念專想一切聖眾，不雜餘業。(3)無間修，謂恭敬禮拜、稱名贊嘆、憶念觀察、回向發願等心心相續，不以餘業間斷，不以貪、嗔諸煩惱間隔。(4)長時修，謂前三修以畢命為期，誓不中止之意。﹝華嚴經探玄記卷三、往生要集卷中本﹞

(二)就修行方法而言，四修指得修、習修、除去修、對治修。又作四種修。(一)得修，即欲得未生之諸善法而作意修習。(二)習修，即欲令已生之善法堅住不忘而作意修習。(三)除去修，又作除遣修。即欲令未生之諸不善法不致生起而作意修習厭患等諸對治門。(四)對治修，即欲斷除已生之諸不善法而作意修習。﹝阿毗達磨雜集論卷九、大毗婆沙論卷一○五﹞

(三)就修六度等相之差別而言，四修指決定修、專心修、常修，無罪修。(一)決定修，謂決定修習其業。(二)專心修，謂專心修習其業。(三)常修，謂于一切時修習其業。(四)無罪修，謂遠離煩惱罪垢而修習其業。此四修總稱為四種善修業，與巧便、攝取眾生、回向三者共為菩薩成道之要路。﹝菩薩地持經卷八方便翼品、瑜伽師地論卷四十七﹞



### 法相辭典

★瑜伽六十六卷十三頁雲：復次雲何應修法？謂一切善有為法。此中應知略有四修：一、得修，二、習修，三、除去修，四、對治修。此中未生善法為欲生故，作意修習，是名得修。已生善法令住不忘，乃至廣說，是名習修。已生不善法為欲斷故，作意修習，名除去修。未生不善法為不生故，于厭患等諸對治門，作意修習。名對治修。當知此中從了相作意，乃至勝解作意，名厭患對治修。從遠離作意，乃至方便究竟作意，名斷對治修。方便究竟果作意，名持對治修。從此已上，即此一切七種作意，墮于勝地上地所攝。當知一切名遠分對治修。此四種修，一切總說為二種修，謂防護受持修及作意思惟修。此中修身名防護修，修戒名受持修。若靜慮地作意修，若諦智地作意修，總名作意思惟修。此中初作意修名為修心，第二作意修名為修慧。



### 陳義孝佛學常見辭彙

淨土宗所立。一、恭敬修，又名尊重修，即至心恭敬禮念彼佛和聖像，無有懈退；二、無餘修，即福德和智慧二種資糧，具修而無缺少；三、無間修，即勇猛精進，無有間斷；四、長時修，即數十年如一日，到死方休。



### 丁福保佛學大辭典

【名數】一無餘修，謂福德與智慧二種之資糧具修而無遺也。二長時修，謂經三大阿僧祇劫而不倦也。三無間修，謂精勤勇猛，無剎那廢修也。四尊重修，謂恭敬所學，無所顧惜，修而不慢也。是就如來之因圓德而言，見俱舍論二十七。

一恭敬修，謂恭敬禮拜阿彌陀佛及一切之聖眾也。二無餘修，謂專稱彼佛之名，及專念專想一切聖眾，不雜餘業也。三無間修，謂心相續，不以餘業來間，不以貪瞋煩惱間隔也，四長時修，謂前三修以畢命為期，誓不中止也。此就念佛行者而言。見往生禮讚。

一長時修，二慇重修，三無間修，四無餘修。是與往生禮讚之意同。見往生要集中本。



