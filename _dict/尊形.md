---
title: 尊形
source: deerpark.app
---
### 丁福保佛學大辭典

【術語】同尊儀。大日經六曰：「彼二種尊形成就二種事。」

【圖像】金剛智儀軌曰：「其像作黃白色種種莊嚴其身，腰下著白衣，衣上有花文，身著輕羅綽袖之天衣，以綬帶繫腰，朝霞絡身，其手腕以白螺為釧，其臂上之釧，七寶莊嚴，一一手上著指環，都十八臂，面有三目，上二手作說法之相，右第二手施無畏，第三手劍，第四手數珠，第五手微若布羅迦果（名曰子滿果），第六手鉞斧，第七手鉤，第八手拔折羅，第九手寶鬘，左第二手如意寶幢，第三手蓮華，第四手澡罐，第五手索，第六手輪，第七手螺，第八手賢瓶，第九手般若波羅蜜經夾也。」

【圖像】有二樣。降魔之大黑，現忿怒相。施福神之大黑，現愛樂相，忿怒相之形像。三世最勝心明王經謂有一頭二手。慧琳音義謂有一頭八臂。神愷大黑天神法謂有三面六臂。而日本所圖者。皆三面六臂。福神大黑之形像，宜以寄歸傳所記者為本。而日本所行之形像。冠圓帽。負囊。持小槌。踏米袋。又，日本山門有所謂三面大黑者。是彼國古德所創。無經軌可憑。

【形像】瑜祇經大金剛焰口降伏一切魔怨品曰：「我今更說秘金剛藥叉形，六臂持眾器，弓箭劍輪印（印鈴也，是此尊之三昧耶形）及薩埵羯磨。五眼布忿怒，三首馬王髻。」秘藏記末曰：「金剛藥叉不空成就佛忿怒，自性輪即牙菩薩，是寂靜身。」補陀落海會軌曰：「金剛藥叉不空成就佛忿怒，自性輪即可（可為牙之誤，下脫菩薩二字）是寂靜身（為忿怒形也）。又穢迹金剛為不空成就佛忿怒，自性輪金剛業也。穢迹即烏芻澀摩菩薩也。」



