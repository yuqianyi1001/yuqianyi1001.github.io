---
title: 舍利弗
source: deerpark.app
---

**來源：陳義孝佛學常見辭彙**

<p>舍利華譯為鶖鷺，弗華譯為子，因其母之眼似鶖鷺，故被號為舍利弗，或舍利子，亦稱身子，為佛十大弟子之一，以智慧第一著稱。</p>

**來源：丁福保佛學大辭典**

<p>【人名】Śāriputra，又作舍利弗多，舍利弗羅，舍利子，新作舍利弗多羅，舍利富多羅，舍利補怛羅。舍利者母之名，弗或弗多者，弗多羅之略，子之義也。為舍利女之子，故曰舍利弗，舍利子。又父名云優婆提舍，故從父而稱之曰優婆提舍。然母名之為舍利，古來有二釋，一為鳥名。譯曰秋露，鶖鷺，鴝鵒，鵒，鶖，百舌鳥。或言母之眼似彼鳥，或言母之才辯猶如鶖鷺，故以為名。法華玄贊一曰：「梵云舍利弗呾羅。言舍利弗者，訛也。舍利云鶖，即百舌鳥，亦曰春。弗呾羅，言子。以母才辯喻如鶖鳥，此是彼子，以母顯之，故云鶖子。復名優婆提舍，以能論議故，兼得彼名。」嘉祥法華義疏一曰：「從母立名，母以眼似舍利鳥眼，故名母名舍利，其母於眾女人中聰明第一，以世人貴重其母，故呼為舍利子。古經名鶖鷺子，鶖鷺子猶取鳥名也。或言舍利鳥似鶖鷺也。父名提舍。逐父為名，故名優婆提舍。優婆者逐也。提舍者星名也。」玄應音義二十一曰：「舍利子，梵言奢利富多羅，或言舍利弗多羅，此梵音轉耳。舍利母名，眼之青睛名舍利，又母眼似鵒眼，因以名焉。經中或言鶖鷺子者，一義也。」大明度經曰：「秋露子。」出三藏記一曰：「舊經舍利子亦秋露子，新經舍利弗。」俱舍寶疏一曰：「舍利，此云百舌鳥。子，是唐言也。」二舍利。譯曰身，又譯珠，以母之身形好妙，故名為身，又母之聰明在眼珠，故名為珠。法華文句一曰：「舍利弗，具存應言舍利弗羅。此翻身子，又翻舍利為珠。其母於女人中聰明，聰明相在眼珠。珠之所生，故是珠子。又翻身。此女好形身，身之所生，故言身子。」然舍利譯為身者，與設利羅訛言之舍利混同，是訛也。慧苑音義下曰：「奢唎補怛羅，此云鶖鷺子。舊翻為身子者，謬也。梵本中呼身為設利羅，故知懸別也。」玄應音義四曰：「奢利富多羅，此譯云鴝鵒子，從母為名也。母眼似鵒，或如秋露鳥眼，因以名焉。舊云身子者，謬也。身者舍黎，與此奢利聲有長短，故有斯謬。或言優婆提舍者，從父名子也。」舍利弗者，與目連皆為佛弟子中最重用之一人。其出家之因緣，本為外道。逢師死，茫茫求道，於途上見馬勝比丘安序而走，比丘說「因緣所生法」之偈，遂出家。</p>

**來源：佛光大辭典**

<p>梵名Śāriputra  ，巴利名Sāriputta  。佛陀十大弟子之一。又作舍利弗多、舍利弗羅、舍利弗怛羅、舍利弗多羅、奢利富多羅、奢利弗多羅、奢o補怛羅、設利弗□蕖Ｒ庖臌j鷺子、秋露子、鴝鵒子、鴝鵒子。梵漢並譯，則稱舍利子、舍梨子。舊譯‘身子’，或系誤以 śāri（舍利鳥）作 śarīra（身體）。梵語putra（弗），意謂子息。其母為摩伽陀國王舍城婆羅門論師之女，出生時以眼似舍利鳥，乃命名為舍利；故舍利弗之名，即謂‘舍利之子’。又名優波底沙（梵Upatiṣya  ，巴Upatīṣya  ），或作優波提舍、優波帝須等。意譯大光，即從父而得之名稱。</p><p>據佛本行集經卷四十八舍利目連因緣品載，舍利弗自幼形貌端嚴，及長，修習諸技藝，通曉四吠陀。年十六即能挫伏他人之論議，諸族弟悉皆歸服。年少之時，與鄰村之目犍連結交，嘗偕伴赴王舍城外只離渠呵之大祭，見眾人混雜嬉戲，頓萌無常之感，即剃除須發，投六師外道中之刪^耶毗羅胝子（梵Sañjayavairaṭṭiputra  ）出家學道，僅七日七夜即貫通其教旨，會眾二百五十人皆奉之為上首，然舍利弗猶深憾未能盡得解脫。</p><p>其時，佛陀成道未久，住于王舍城竹林精舍，弟子阿說示（又稱馬勝比丘）著衣持缽，入城中乞食。舍利弗見其威儀端正，行步穩重，遂問所師何人，所習何法。阿說示乃以佛陀所說之因緣法示之，令了知諸法無我之理。舍利弗旋即與目犍連各率弟子二百五十人同時詣竹林精舍皈依佛陀。</p><p>據十二遊經載，舍利弗歸佛後，常隨從佛陀，輔翼聖化，為諸弟子中之上首；復以聰明勝眾，被譽為佛弟子中‘智慧第一’。另據眾許摩訶帝經卷十一、卷十二、賢愚經卷十須達起精舍品等載，舍利弗並通曉外典，屢以超絕之辯才摧伏赤眼婆羅門等外道；而須達多長者之皈依佛陀，捐建只園精舍等事，亦為舍利弗撮挽接引所致。又據四分律卷四十六、十誦律卷三十七等載，佛陀晚年，提婆達多唱五事非法，欲破僧團，並率五百比丘遁入伽耶山中，舍利弗乃與目犍連共至彼山，令五百比丘自悟其非，復歸佛陀。</p><p>舍利弗一生為僧伽長老崇敬，且屢為佛陀所贊美。後較佛陀早入滅，七日後荼毗，葬遺骨衣缽于o園，須達多長者並為之建塔。又據法華經譬喻品所載，舍利弗得佛陀之記別，于未來世當得作佛，號華光如來。又現存之阿毗達磨集異門足論二十卷、舍利弗阿毗曇論三十卷，相傳系舍利弗所講說者。﹝雜阿含經卷四十五、增一阿含經卷三弟子品、卷三十三、佛所行贊卷四大弟子出家品、中本起經卷上舍利弗大目犍連來學品、僧伽羅剎所集經卷下、有部毗奈耶出家事卷一、大智度論卷十一、卷四十五、大唐西域記卷四、卷六、玄應音義卷三、</p><p>P. Bigandet: The Life or Legend of Gandama， vol. I﹞</p>
