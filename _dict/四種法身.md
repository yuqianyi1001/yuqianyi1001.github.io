---
title: 四種法身
source: deerpark.app
---

### 丁福保佛學大辭典

【名數】此為密教所立。一自性法身。諸佛之真身，理智法性，自然具足，常住之法身，三世常恒，為從身流出之菩薩說三密之法。自體法然，故云自性，具無為之作業，故云法界，此有理智差別，法界諸法，體性寂然，法爾不改，名理法身，即胎藏之四重圓壇是也。一切之法，互相周徧，冥理同體，名智法身，即金剛界一印會之大日是也。二受用身，此有二種，一自受用身，理智相應，自受法樂之故，名自受用，即與上之智法身同體，或謂法然本覺之智曰智法身，法然始覺之智名自受用。智身與受用，別體之義，乃古來之異義也，以前義為正。二他受用身，為十地菩薩所現之法身也。今此加持受用身應現十地，傳說法身之內證，雖有十重之別，然皆為法性所流，令他受用，故名他受用。此自他之受用，內證外用雖異，而共有受用之義，故名受用，又法然之事業，故名法身。三變化法身，為地前菩薩及二乘凡夫所現之丈六應身也。亦是傳說內證而據眾生也。今此應身為八相成道，轉變無究，故名變化。緣謝即滅，機興則生，亦是法爾之為作，故名法身。內說秘密，外宣顯教，一代百億之教主，即此法身也。四等流法身，為九界隨類之身，非為佛身，或有佛形。然為無而忽有暫現速隱之佛，故攝於等流身也。平等流出，九界等同，故名等流出。亦是法爾之作用，故名法身。見十住心廣名目六（密教又立法報應三身，見三身條）。攝此四身以<img src="gaiji/DF-87A4.png"/>之一字配於曼荼羅，胎藏以中胎為自性身，第一重之內眷屬與第二重之大眷屬為受用，第三重為變化等流之二身。又金剛以中央大日為自性身，東方阿閦為自受用身，南方寶生與西方彌陀為他受用身，北方不空成就（釋迦）為變化等流之二身。此四身有橫竪。竪者如前，橫者，則上之四身各具四身也。見三昧耶戒儀資秉記。瑜祇經曰：「五智所成，四種法身。」分別聖位經偈曰：「梵本入楞伽偈頌品云：自性及受用，變化並等流。佛德三十六，皆同自性身。」二教論下曰：「四種法身者：一自性身，二受用身，三變化身，四等流身。」秘藏記末曰：「法身，應身，化身，等流身，此四種身（云云）。」

參照：<a href="/dict/三身">三身</a>

【名數】見法身條。

參照：<a href="/dict/法身">法身</a>



### 佛光大辭典

法身（梵dharma -kāya ），意為法之身，即佛所說之正法、佛所得之無漏法，及佛之自性真如如來藏。密教將大日如來之法身分為自性法身、受用法身、變化法身、等流法身等四種。略稱四種身、四身。(一)自性法身，謂諸佛之真身，理智法性，自然具足，常住法身三世常恆，為從身流出之菩薩眾說三密之法；因其自體法然，且系無為之作業，故稱自性法身。此法身又有理、智之別，法界諸法，體性寂然，法爾不改，稱為理法身；一切之法，互相週遍，冥理同理，稱為智法身。(二)受用法身，分為自、他二種。(1)自受用法身，理智相應，自受法樂；即與上之智法身同體。或謂法然本覺之智，稱智法身；法然始覺之智，稱自受用法身。(2)他受用法身，為十地菩薩所現之法身。乃以加持之受用身應現十地，傳說法身之內證；雖有十重之別，然皆為法性所流，而令他受用，故稱他受用身。(三)變化法身，為初地以前之菩薩、二乘、凡夫所現之丈六應身。此應身為八相成道，轉變無窮；且緣謝即滅，機興則生，亦是法爾之作，故稱變化法身。而內說秘密，外宣顯教之一代百億教主，即為此等法身。(四)等流法身，為九界隨類之身，非為佛身，或有佛形，然為無而忽有、暫現速隱之佛，故攝于等流身，平等流出，九界等同。﹝顯密二教論卷下、即身成佛義（日僧空海）﹞（參閱‘法身’3353）


