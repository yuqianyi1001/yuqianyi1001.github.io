---
title: 五因
source: deerpark.app
---
### 佛光大辭典

(一)以地、水、火、風等四大為能造之因，以諸色法為所造之果，其因與果之間具有五種關系：(一)生因（梵jānana  ），由四大種能生起諸色法，譬如母之生子。(二)依因（梵niśraya  ），所造之色法既生，則隨逐于大種之後，譬如弟子之依于師。(三)立因（梵sthāna  ），任持四大種所造之色法，譬如大地之任持萬物。(四)持因（梵upastambha  ），以力持之故，使所造之色可相繼不斷絕，譬如食物之持續身命。(五)養因（梵upabṛṃhaṇa  ），增長四大種所造之色法，譬如雨露之長養草木。此五因于六因之中，為有力之能作因所攝，而不攝于其他同類因等五因；于四緣之中，則為因緣所攝。﹝瑜伽師地論卷三、順正理論卷二十、大毗婆沙論卷一二七、雜阿毗曇心論卷一、俱舍論卷七、俱舍論光記卷七、大乘法苑義林章卷三本﹞

(二)指有為法成立之五因：(一)生因，即惑業煩惱，眾生依惑業乃生此身，故稱之。(二) 和合因，例如善與善心和合，不善與不善心和合，無記與無記心和合。(三)住因，一切眾生依于‘我癡、我見、我慢、我愛’等四大煩惱而得住，譬如家屋之依柱而住。(四) 增長因，眾生賴衣服飲食等而得長養其身，故稱之。(五)遠因，例如因咒力可脫鬼、妖之撓害，又如依憑于國王之武力，乃可免盜賊之難。﹝北本大般涅經卷二十一、涅經疏私記卷六﹞



### 三藏法數

﹝出涅槃經﹞ 〔一、生因〕，生因者，即業惑也。謂諸眾生因業惑而生此身，如諸草木種子，依地而生也。 〔二、和合因〕，和合因者，如善法與善心和合，不善法與不善心和合，無記法與無記心和合也。（無記法，即不善不惡之法也。） 〔三、住因〕，住因者，謂如屋有柱則不傾墮，山河樹木因大地故，而得住立。蓋謂一切眾生，皆依四大煩惱而住也。（四大者，地大、水大、火大、風大也。） 〔四、增長因〕，增長因者，謂眾生因衣服飲食等，能令身根增長。如外草木種子，火所不燒，鳥所不食，則得增長。又如因父母故，子得增長也。 〔五、遠因〕，遠因者，謂如人因咒力，鬼不能傷，毒不能中。依憑國王，無有盜賊。如水、鑽、人為酥遠因，如名色等為識遠因，父母精血為眾生遠因也。（水鑽人者，謂取酥時，以水和乳，而人用鑽攪之，三事備具，然後成酥也。）



### 法相辭典

★雜集論一卷六頁雲：所造者：謂以四大種為生依立持養因義。即依五因，說名為造。生因者：即是起因。謂離大種，色不起故。依因者：即是轉因。謂舍大種，諸所造色，無有功能，據別處故。立因者：即隨轉因。由大變異，能依造色，隨變異故。持因者：即是住因。謂由大種，諸所造色，相似相續生，持令不絕故。養因者：即是長因。謂由大種，養彼造色，令增長故。



### 丁福保佛學大辭典

【名數】以四大種為能造之因，以諸色法為所造之果，是有五因：一、生因，生四大種所生之色，名為生因。二、依因，造色生已，而隨逐於大種如弟子之依於師，故名依因。三、立因，任持四大種所造之色，如持壁畫，名為立因。四、持因，使所造之色，相續而不斷絕，名為持因。五、養因，增長四大種所造之色，名為養因。此五因於六因中，為能作因之攝，於四緣中為因緣之攝。見俱舍論七。

一、生因，即惑業也。眾生依惑業而生此身，名為生因。二、和合因，與善法善心和合，與不善法不善心和合，與無記法無記心和合，故名和合因。三、住因，一切眾生依我痴我見我慢我愛之四大煩惱而得住，如家屋之依柱而得住，故名住因。四、增長因，眾生依衣服飲食等而長養其身，故名長養因。五、遠因，依父母之精血而生其身，如依憑國王而免盜賊之難，依咒力而脫傷害，是名遠因。見涅槃經二十一。



