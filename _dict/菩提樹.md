---
title: 菩提樹
source: deerpark.app
---

**來源：陳義孝佛學常見辭彙**

<p>原名畢缽羅樹，因釋尊在此樹下成道，故又名菩提樹。</p>

**來源：法相辭典**

<p>★西域記八卷十八頁雲：金剛座上菩提樹者：即畢缽羅之樹也。昔佛在世，高數百尺，屢經殘伐，猶高四五丈。佛坐其下，成等正覺。因而謂之菩提樹焉。莖幹黃白，枝葉青翠。冬夏不凋，光鮮無變。每至如來涅之日，葉皆凋落。頃之復故。是日也，諸國君王，異方法俗；數千萬眾，不召而集。香水香乳，以溉以灑。于是奏音樂，列香花，燈炬繼日，競修供養。如來寂滅之後，無憂王之初嗣位也，信受邪道，毀佛遺蹟。興發兵徒、躬臨剪伐。根莖枝葉、分寸斬截。次西數十步、而積聚焉。令事火婆羅門、燒以祠天，燭燄未靜，忽生兩樹。猛火之中，茂葉含翠。因而謂之灰菩提樹。無憂王睹此悔過。以香乳溉餘根。洎乎將旦，樹生如本。王見靈怪，重深欣慶。躬修供養，樂以忘歸。王妃素信外道，密遣使人夜分之後，重伐其樹。無憂王旦將禮敬，唯見檗株。深增悲慨。至誠祈請，香乳溉灌，不日還生。王深敬異，壘石週垣，其高十餘尺，今猶見在。近設賞迦王者、信受外道，毀嫉佛法，壞僧伽藍，伐菩提樹。掘至泉下，不盡根柢。乃縱火焚燒，以甘蔗汁沃之，欲其骼茫□滅遺萌。數月後、摩揭陀國補刺伐摩王，（唐言滿冑）無憂王之末孫也。聞而嘆曰：慧日已隱，唯餘佛樹。今復摧殘，生靈何睹。舉身投地，哀感動物。以數千牛、構乳而溉。經夜樹生，其高丈餘。恐後剪伐，週峙石垣，高二丈四尺。故今菩提樹、隱于石壁，上出二丈餘。如彼廣說。</p>

**來源：丁福保佛學大辭典**

<p>【植物】Bodhidruma，又Bodhivṛkṣa，釋尊於此樹下成道，故名菩提樹，譯曰道樹，又云覺樹。然此樹之本名，法苑珠林八云阿沛多羅樹，法顯傳云貝多樹，觀佛三昧經云阿輸陀樹Aśvattha，西域記八云畢鉢羅樹（Pippala）。見畢鉢羅條。謂貝多羅為菩提樹者誤也。酉陽雜俎曰：「菩提樹出摩伽阤國，在摩訶菩提寺。蓋釋伽如來成道時樹，一名思惟樹，莖幹黃白，枝葉青翠，經冬不凋。至佛入滅日，變色凋落，過已還生。至此日，國王人民，大作佛事，收葉而歸，以為瑞也。樹高四百尺，已下有銀塔周迴繞之。彼國人四時常焚香散花，繞樹作禮。唐貞觀中，頻遣使往，於寺設供，併施袈娑。至顯慶五年，於寺立碑，以紀聖德。此樹梵名有二：一曰賓撥梨力叉，二曰阿濕曷咃婆力叉。西域記謂之卑鉢羅，以佛於其下成道，即以道為稱，故號菩提婆力叉，漢翻為樹。」翻譯名義集曰：「西域記云：即畢鉢羅樹也。昔佛在世高數百尺，屢經殘伐，猶高四五丈。佛坐其下成等正覺，因謂之菩提樹。」廣東新語曰：「訶林有菩提樹，蕭梁時智藥三藏自西竺持來。今大可百圍，作三四大柯，其根自上倒垂以千百計，大者合圍，小者拱把，歲久根包其幹，惟見根而不見幹。葉似柔桑，二月凋落，五月而生，僧采而漚之，惟餘細筋如絲，霏微蕩漾，比於紗穀，俗謂之菩提紗是也。」按訶林即今番禺之光孝寺，寺有西番訶黎勒樹，故名。粵東筆記曰：「菩提樹子，可作念珠。面有大圈，文如月周羅，細點如星。謂之星月菩提。」光孝寺志曰：「嘉慶二年六月二十五夜，颶風吹倒。陳中丞大文命工培護。越年枯萎。寺僧喬菴離相同詣南華接一小枝歸，植舊地。今扶疏猶昔。」雷州府志曰：「菩提果色白者，味甜，五月熟。」案菩提樹為常綠亞喬木，多產於粵東，高二丈餘。葉卵形，端甚尖長，花隱於花托中。實圓質堅不朽。今瓊山縣謂之金剛子。亦可作念珠。</p><p>參照：<a href="/dict/畢鉢羅">畢鉢羅</a></p>

**來源：佛光大辭典**

<p>(一)梵語bodhi-druma， bodhi-taru， bodhi-vṛkṣa，或單稱 bodhi，巴利語bodhi-rukkha。又稱覺樹、道樹、道場樹、思惟樹、佛樹。釋尊即于中印度摩揭陀國伽耶城南菩提樹下證得無上正覺。此樹原稱缽多（梵aśvattha  ），又作貝多、阿說他、阿沛多，意譯為吉祥、元吉。學名 Ficus religiosa。其果實稱畢缽羅（梵pippala  ），故亦稱畢缽羅樹。屬桑科，原產于東印度，為常綠喬木，高達三公尺以上，其葉呈心形而末端尖長，花隱于球形花囊中，花囊熟時呈暗橙色，內藏小果。</p><p>佛陀成道地之菩提樹歷來屢次遭受阿育王、王妃低舍羅多、設賞迦王等所砍伐，然仍新芽繁茂。據巴利文大史（Mahāvaṃsa， xix）及巴利文菩提樹史（Bodhi-vaṃsa）記載，阿育王之女僧伽蜜多曾持此菩提樹枝前往錫蘭，植于首都阿■羅城（Anurādhapura）城南之大眉伽林（Mahāmegha）中。其後，于十二世紀回教徒入侵印度時，菩提道場之本樹慘遭摧殘，遂又從錫蘭移枝回菩提道場。又據元亨釋書卷二載，南朝劉宋時，中印度僧求那跋陀羅曾攜菩提樹至中國廣州栽植；未久，道邃復將之分植至天台山；宋紹熙元年（1190），日僧榮西再移植其樹枝至日本。</p><p>諸佛之成道，自度化眾生之意義而言，皆為同一化儀，以此之故，過去未來諸佛之證悟成道，皆如同釋尊，而各自有其‘菩提樹’。經典中即詳載有過去七佛之菩提樹名，如過去毗婆屍佛之波波羅樹（梵pāṭalī  ）、屍棄佛之分陀利樹（梵puṇḍarīka  ）、毗舍婆佛之娑羅樹（梵sāla  ）、拘樓孫佛之屍利沙樹（梵śirīṣa  ）、拘那含佛之烏暫婆羅樹（梵udumbara  ）、迦葉佛之尼拘律樹（梵nigrodha  ）、釋迦牟尼佛之缽多樹，及未來彌勒下生成佛時，其菩提樹名為那伽樹（梵nāgapuṣpa  ，龍華樹）。另如阿■佛國經卷上、無量壽經卷上亦記載阿■、彌陀之淨土皆各有道場樹。</p><p>此外，另有一種喬木之菩提樹，學名 Tilia migueliana。屬菩提樹科，高達十二至十五公尺，其樹葉不同于畢缽羅樹，末端非尖形，週圍呈波狀，果實黑色，可作念珠。相傳南朝梁時僧智藥自天竺移來菩提樹，植于粵東，其菩提樹子，表面有大圈，其紋如月，細點如星，稱為星月菩提，亦可作為數珠。今寺院普遍栽植之菩提樹，乃屬釋尊成道地之畢缽羅樹。﹝長阿含卷一大本經、增一阿含經卷四十四、卷四十五、修行本起經卷下、貝多樹下思惟十二因緣經、毗尼母經卷五、大智度論卷十二、十住毗婆沙論卷三、高僧法顯傳、法苑珠林卷八，大唐西域記卷八摩揭陀國條、廣東新語、粵東筆記﹞</p><p>(二)為創刊于民國四十一年（1952）十二月之佛教月刊。為朱斐所創辦。發行地點在台中。乃政府遷台以來，于台灣佛教刊物中，聲譽頗著者。</p>
