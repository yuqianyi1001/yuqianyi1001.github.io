---
title: 白衣
source: deerpark.app
---

### 陳義孝佛學常見辭彙

指在家人。



### 丁福保佛學大辭典

【雜名】俗人之別稱。以天竺之波羅門及俗人，多服鮮白之衣故也。以是稱沙門，謂之緇衣，或染衣。西域記二曰：「衣裳服玩無所裁製，貴鮮白，輕雜彩。」道宣律師感通錄曰：「白衣俗服，佛嚴制斷。」涅槃經疏十四曰：「西域俗尚穿白，故曰白衣。」遺教經曰：「白衣受欲，非行道人。」維摩經方便品曰：「雖為白衣，奉持沙門清淨律行。」智度論十三曰：「白衣雖有五戒，不如沙門。」



### 佛光大辭典

梵語avadāta-vasana，巴利語odāta-vasana。原意白色之衣，轉稱著白衣者，即指在家人。印度人一般皆以鮮白之衣為貴，故僧侶以外者皆著用白衣，從而指在家人為白衣，佛典中亦多以‘白衣’為在家人之代用語；相對于此，沙門則稱為緇衣、染衣。又西域一般在家人亦著白衣，故亦以白衣稱之。然于我國及日本之服制，則又不同。據佛像標幟義圖說記載，白衣于我國為身分較低賤者所穿著，如僕役等。而于日本，則非高貴之人不得著白衣；平民僅于祭禮、喪儀之時，始著白衣，以表齋儀之潔淨。蓋此為日本之國風，故沙門雖著染衣，于禮佛式、入眾法之時，亦必于法衣之下襯以白服。﹝涅經會疏卷十四、大唐西域記卷二﹞（參閱‘緇衣’5895 ）


