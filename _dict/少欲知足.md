---
title: 少欲知足
source: deerpark.app
---

### 三藏法數

謂修行之人，當離塵寡欲，不可多求財利，而起貪染，常自知足，調伏諸根，以增長善法也。



### 丁福保佛學大辭典

【雜語】不多求曰少欲。得少而不懊惱曰知足。無量壽經上曰：「忍力成就，不計眾苦。少欲知足，無染恚痴。」法華經勸發品曰：「是人少欲知足，能修普賢之行。」涅槃經曰：「獅子吼菩薩問云：少欲知足有何差別？佛言：少欲者不求不取，知足者得少不悔恨。」



### 佛光大辭典

指節制物欲。又作喜足少欲、無欲知足。即將欲望減少而知滿足之意。分別言之，于未得之物不起過分之貪欲，稱為少欲（梵alpeccha  ）；對既得之物，不嫌其少，不生悔恨，稱為知足（梵saṃtuṣṭa  ）。少欲知足為修道之要諦，俱舍論視之為身器清淨三因（三淨因）之一，中阿含卷十八‘八念經’、八大人覺經等則以之為八大人覺中最初之二法。﹝北本大般涅經卷二十七、大毗婆沙論卷四十一﹞


