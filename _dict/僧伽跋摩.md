---
title: 僧伽跋摩
source: deerpark.app
---

**來源：丁福保佛學大辭典**

<p>【人名】Saṁghavarman，譯曰眾鎧。天竺僧，宋元嘉十年自流沙至京邑。器宇清峻。有戒德。此時二眾未備。師子國比丘尼鐵薩羅至都。眾乃推跋摩為戒師。僧尼受具者數百人。譯出雜心論摩得勒伽等。後還天竺。見高僧傳三。</p>

**來源：佛光大辭典**

<p>梵名Saṃghavarman  。意譯僧鎧、眾鎧。(一)劉宋譯經僧。印度人。少而棄俗，清峻有戒德，明解律藏，尤精雜阿毗曇心論。劉宋元嘉十年（433），涉流沙至建業（南京），道俗敬異，稱三藏法師。初應慧觀之請，居止于平陸寺，行道諷誦，日夜不輟，僧眾歸集，道化流布。時影福寺尼慧果等請師重授具足戒，o洹寺慧義執意不同，為此與師諍論翻覆。師標宗顯法，慧義靡然推服，令弟子慧基等服膺供事，僧尼受戒者，達數百人。依師之意，年不滿二十而受戒，則依重受時為臘初；又年滿二十受戒者，既入得戒之位，則以其時為臘初。時有彭城王義康，崇其戒範，廣設齋供，四眾殷盛，傾于京邑。元嘉十一年（一說十年）九月，應慧觀等之請，于長幹寺譯出雜阿毗曇心論十四卷；十二年正月又于秣陵平樂寺，譯出薩婆多毗尼摩得勒伽十卷。跋摩遊化為志，不滯一方；十九年傳譯事畢，遂乘西域賈人之舶返回印度，後不知所終。有關跋摩之譯經，出三藏記集卷二等稱，除上記二論外，有分別業報略一卷、勸發諸王要偈一卷、請聖僧浴文一卷（缺）等五部二十七卷；然開元釋教錄卷五稱，雜阿毗曇心論為十一卷，共五部二十四卷。﹝出三藏記集卷十、卷十一、卷十四、梁高僧傳卷三、歷代三寶紀卷十、英譯大明三藏聖教目錄﹞</p><p>(二)曹魏譯經僧。即康僧鎧。（參閱‘康僧鎧’4538）</p>
