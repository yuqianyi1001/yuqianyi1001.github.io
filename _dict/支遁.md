---
title: 支遁
source: deerpark.app
---

### 丁福保佛學大辭典

【人名】晉林慮人。字道林。本姓閔氏。家世奉法。嘗於餘杭山沈思道行。年二十五，始釋形入道。後終於洛陽。世稱支公。亦曰林公。別稱支硎。詳見支硎山條。

參照：<a href="/dict/支硎山">支硎山</a>



### 佛光大辭典

（314～366）東晉學僧。陳留（河南開封）人，或謂河東林慮（河南彰德）人，俗姓關。字道林，後從師改姓，世稱支道人、支道林。家世事佛，早悟無常之理，隱于會稽之餘杭山中，專研道行般若經等般若系之經典，二十五歲出家，後遊京師建康，每至講肆，善標宗會，頗為名士所激賞。時尚老莊，師每與當世倜儻之流王蒙、孫綽、許洵、殷浩、謝安、王羲之等暢談莊子，言說數千，才藻驚絕，為時人所嘆服。師形貌醜異，而玄談妙美，養馬放鶴，優遊山林，又善草隸，文翰冠世。後于吳地創建支山寺，因之又號支硎。未久應王羲之之請，至吳興，初止靈嘉寺，復于剡山建立精舍，僧眾百餘。又遷至石城山，創立棲光寺，木食澗飲，遊心禪苑，注解安般、四禪等經，追躡馬鳴、龍樹之旨。晚年復出山陰，宣講維摩經。又于隆和元年（362），蒙哀帝召請，居于京師東安寺，宣講道行般若經，三年後上書請辭。太和元年四月示寂于餘姚塢山，享年五十三。遺有即色遊玄論、聖不辯知論、道行旨歸、學道誡等行世。所創般若學即色義，主張‘即色本空’思想，為般若學六家七宗之一。﹝廣弘明集卷三十、梁高僧傳卷四、釋氏稽古略卷二、出三藏記集卷十二法論目錄、佛祖統紀卷三十六﹞


