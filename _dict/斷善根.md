---
title: 斷善根
source: deerpark.app
---

### 法相辭典

★瑜伽一卷十三頁雲：雲何斷善根？謂利根者，成就上品諸惡意樂現行法故；得隨順彼惡友故；彼邪見纏，極重圓滿，到究竟故；彼于一切惡現行中，得無畏故；無哀愍故；能斷善根。此中種子，亦名善根。無貪嗔等，亦名善根。但由安立現行善根相違相續，名斷善根。非由永拔彼種子故。

★二解　大毗婆沙論三十五卷九頁雲：問：斷善根者、是何義耶？答：非如世間斧等斷木。邪見與善，不相觸故。然相續中，邪見現在前時，令諸善根、成就得滅，不成就得生；說名為斷。若相續中、無善根得；爾時名為善根已斷。問：此善根斷、自性是何？有作是說：以不信為自性。謂信故，善根續；不信故，善根斷。有餘師說：以邪見為自性。謂由邪見、善根斷故。或有說者，以斷善時諸煩惱纏為自性。謂由彼力、善根斷故。復有說者，以一切法為自性。謂斷善根時，一切法皆隨順故。譬喻者言：無實自性。謂彼相續、先有善根，今時斷滅，有何自性。所引現喻，如頂中說。評曰：應作是說：諸善根斷、以不成就為自性。是無覆無記心；不相應行蘊所攝。此即說在復有所餘如是類法不相應行。如彼卷九頁至十三頁具廣分別。

★三解　俱舍論十七卷二頁雲：論曰：惡業道中，唯有上品圓滿邪見，能斷善根。若爾；何緣本論中說：雲何上品諸不善根？謂諸不善根、能斷善根者。或離欲位、最初所除。由不善根、能引邪見，故邪見事、推在彼根。如火燒村，火由賊起；故世間說彼賊燒村。何等善根為此所斷？謂唯欲界生得善根。色無色善、先不成故。施設足論、當雲何通？如彼論言：唯由此量，是人已斷三界善根。依上善根得更遠說。令此相續、非彼器故。何緣唯斷生得善根？加行善根、先已退故。緣何邪見，能斷善根？謂定撥無因果邪見。撥無因者，謂定撥無妙行惡行。撥無果者，謂定撥無彼果異熟。有餘師說：此二邪見、猶如無間解脫道別。有餘師說：斷善邪見、唯緣有漏；非無漏緣。唯自界緣；不緣他界。由彼唯作相應隨眠，境不隨增。勢力劣故。如是說者，通一切緣。隨因亦增。有強力故。有餘師說：九品善根，由一剎那，邪見頓斷。如見道斷見所斷惑。如是說者，漸斷善根。謂九品善根、由九品邪見、逆順相對、漸次而斷。如修道斷修所斷惑。即下下邪見、能斷上上善根；乃至下下善根、上上邪見所斷。若作是說；符本論文。如本論言，雲何名微俱行善根？謂斷善根時，最後所舍者。由舍彼故，名斷善根。若爾；彼文何理復說，雲何上品諸不善根，謂諸不善根能斷善根者？彼依究竟，密說此言。由此善根、斷無餘故。謂若猶有一品善根；餘品善根、因斯可起；未可說彼名斷善根。斷究竟時，方名斷善；故唯說上品、名能斷善根。有餘師說：斷九品善、終無中出，如見道中。如是說者，通出不出。有餘師說：先舍律儀，後斷善根。未易舍故。如是說者，若彼律儀，是此品心所等起果？此品心斷，舍彼律儀。以果與因，品類同故。為在何處，能斷善根？人趣三洲；非在惡趣。亦非天趣。所以者何？以惡趣中，染不染慧、不堅牢故。以天趣中，現見善惡諸業果故。言三洲者，除北俱盧。彼無極惡阿世耶故。有餘師說：唯贍部洲。若爾；便違本論所說。如本論說，贍部洲人、極少成八根。東西洲亦爾。如是斷善、依何類身？唯男女身。志意定故。有餘師說：亦非女身。欲勤慧等、皆昧鈍故。若爾；便違本論所說。如本論說，若成女根，定成八根。男根亦爾。為何行者能斷善根？唯見行人；非愛行者，諸愛行者、惡阿世耶、極躁動故。諸見行者、惡阿世耶、極堅深故。由斯理趣，非扇搋等能斷善根。愛行類故。又此類人、如惡趣故。此善根斷、其體是何？善斷、應知非得為體。以斷善位、善得不生，非得續生、替善根得。非得生位、名斷善根。故斷善根、非得為體。



### 丁福保佛學大辭典

【術語】斷無人身固有之善根也。起因果撥無之邪見時，初斷善根，是極惡之人，比畜類亦劣。何則？畜類尚有生得之善根也。俱舍論十七曰：「惡業道中唯有止品圓滿邪見，能斷善根。」



### 佛光大辭典

梵語kuśala-mūla-samuccheda。略作斷善。依上品（高程度）之邪見，否定因果，稱為斷善根（根為諸善所生之因）。據俱舍論卷十七載，起上品之邪見，否定因果之理時，僅斷欲界生得（與生俱有者）之善根，且九品（九階段）之善根系由九品邪見逆順相對，漸次而斷，並非一時之間頓斷。須彌四洲中，除北俱盧洲之外，其餘三洲之人皆有此斷善根。斷善根後，若能對因果道理之有無再提出疑問，或起正見而肯定因果，則善根仍然可得，此稱續善根，又稱續善。另據瑜伽師地論卷一所載，斷善根僅斷現行之善根，而非斷盡善根之種子。大乘佛教主張，一闡提為否定因果者，故亦稱斷善根。﹝發智論卷二、俱舍論卷十、順正理論卷九、瑜伽論記卷一﹞


