---
title: 二十五種清淨定輪
source: deerpark.app
---

**來源：丁福保佛學大辭典**

<p>【術語】一切菩薩欲證圓覺而修禪定有二十五種之差別。謂無礙清淨慧，皆依禪定而生，其禪定有三種之別，一、奢摩他，此譯作止，靜行也（安於無為也）。二、三摩缽提，此譯作觀，幻行也（修有為之幻行也）。三、禪那，此譯作思惟，寂行也（靜幻皆亡也）。於此三行，單修一行者有三人；三行互修者，有二十一人；三行圓修者有一人；因而有二十五人。此二十五人所修之禪定，謂之二十五種清淨定輪。圓覺經曰：「一切諸菩薩，無礙清淨慧，皆依禪定生。所謂奢摩他三摩提禪那，三法頓漸修，有二十五種。十方諸如來，三世修行者，無不因此法而得成菩提。」</p>

**來源：佛光大辭典**

<p>謂一切菩薩欲證圓覺，彼修禪定有二十五種方法。蓋無礙清淨慧，皆依禪定而生，禪定有三種，即：(一)奢摩他（靜行），(二)三摩缽提（幻行）， (三)禪那（寂行）。于此，單修一行者有三人，三行互修者二十一人，三行圓修者一人，合為二十五人。此二十五人所修之禪定，稱為二十五種清淨定輪。十方諸如來、三世修行者，無不因修此法而得成菩提。﹝圓覺經﹞</p>
