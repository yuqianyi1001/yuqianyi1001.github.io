---
title: 右繞
source: deerpark.app
---

**來源：丁福保佛學大辭典**

<p>【術語】敬禮之一。在尊者之傍旋繞於右也。無量壽經上曰：「稽首佛足，右繞三匝。」象器箋十曰：「四分律云：客比丘於塔邊，左行過，護塔神瞋。佛言：不應左行過，應右繞塔而過。薩婆多毘尼毘婆沙云：右繞者順佛法故，所以右繞。」寄歸傳三曰：「言旋右者，梵云鉢喇特崎拏Pradakṣiṇa，鉢喇字緣，乃有多義。此中意趣，事表旋行。特崎拏即是其右，總明尊便之目，故時人名右手為特崎拏。意是從其右邊，為尊為便，方合旋繞之儀。」然解右繞之古義甚多，依南山，義淨之意，則向尊者右手邊而旋，出於其左手邊，是為右繞。反之即為左繞。南山之歸敬儀曰：「右繞者面西北轉，右肩袒侍，向佛而恭。比見有僧，非於此法，便東迴北轉，此為右繞。西竺梵僧，闐聚京邑，經行旋遶，目閱其蹤，並乃西迴而為右繞，以順天道，如日月焉。」是以尊者之左手為東，其右手為西者。義淨之寄歸傳三曰：「但可依其梵本，並須杜塞人情，向右邊為右繞，向左邊為左繞。斯為聖制，勿致疑惑。」是亦以尊者之左手為左邊，尊者之右手為右邊者。然南山之感通傳曰：「戒壇之舉，住持之式相也。眾僧說戒受戒，盡往登之，事訖東迴左轉，南出而返也。」此左旋也。此相違者元照解之，曰歸敬儀示繞佛之儀，感通傳示繞壇之義者也。資持記下三之二曰：「然諸經論，皆令右繞。古今諍論，紛紛不息。都緣不曉繞佛遶壇兩儀自別。（中略）遶佛者本乎致敬，遶壇者便於行事。致敬則必須右遶，表執持之恭勤。行事則必須左遶，使上下而倫序。」象器箋十曰：「忠按：禪林巡堂者，左遶而准繞壇儀。尋常行道者，右繞而准繞佛儀。」又慧琳音義二十一示萬字形與白毫右旋之圖。右繞左繞由我以尊者之左右為標准也。</p>

**來源：佛光大辭典**

<p>梵語pradakṣiṇa，巴利語 padakkhiṇa。音譯作缽喇特崎。又作右旋、旋右、右繞。即以右向中央之尊像旋繞以表尊敬之意；即尊像在行者之右手邊。為表示禮敬之行道方式。印度自古即盛行此一禮法，以表示對佛、塔、尊宿等之敬意。無量壽經卷上（大一二·二六七上）：‘稽首佛足，右繞三匝。’南海寄歸內法傳卷三旋右觀時章（大五四·二二五中）：‘缽喇字緣，乃有多義，此中意趣，事表旋行。特崎，即是其右，總明尊便之目，故時人名右手為特崎手，意是從其右邊，為尊為便，方合旋繞之儀。’</p><p>然右旋之古義甚多，依南山道宣之釋門歸敬儀卷下、義淨之南海寄歸內法傳卷三之說，則向尊者右手邊而旋，出于其左手邊，是為右繞；反之，即為左繞。另據道宣之關中創立戒壇圖經、道宣律師感通錄所載，則揭出‘東回左轉，南出而返’之說，是為左旋之意。道宣于不同之著作所提出之繞佛作法各異，頗令後世產生混淆之感。若依據四分律行事鈔資持記卷下三釋僧像篇所闡釋者，則知繞旋之時，本有繞佛與繞壇兩種之別，繞佛時本乎致敬，繞壇則便乎行事；致敬則必須右繞，以表示執侍之恭勤；行事則必須左繞，俾使尊卑上下合于倫序。禪林象器箋卷十禮則門：‘忠按：禪林巡堂者，左繞而準繞壇儀；尋常行道者，右繞而準繞佛儀。’又慧琳音義卷二十一列出d字形與白毫右旋之圖。準此可知，無論右繞、左繞，皆以尊者之左右為標準而繞行之。</p><p>右繞之時，或僅繞行一週，或三匝（稱右繞三匝）、七匝，乃至百匝、千匝不等，皆隨禮敬者之意。較常採用者為右繞三匝，據賢者五戒經載，旋塔三匝乃表示禮敬三尊，以期滅除三毒之意。釋氏要覽卷中亦謂，三匝表示三業，七匝表示七支。此外，有關右繞之功德，據提謂波利經所載，右旋繞佛可得下列五福：(一)于後世得端正美色之形相。(二)音聲清妙。(三)得以生天。(四)生于王家，其位尊貴。(五)終究能證涅。﹝大智度論卷六十七、大唐西域記卷二、法苑珠林卷三十七、萬善同歸集卷二﹞</p>
