---
title: 楞嚴經通議
source: deerpark.app
---
### 丁福保佛學大辭典

【書名】十卷，明釋德清述。其自序曰：「歷覽諸說，有所未愜者，獨理觀未見會通。故言句雖明，而大旨未暢。（中略）至萬歷甲寅，以投老南嶽，寓靈湖之萬聖蘭若。結夏時，粵門人超逸侍予最久，甘苦疾病患難，靡不同之。予感其精誠，因入室請益懸鏡，觸發先心，遂直筆成帙。較懸鏡雖多，無非廣發一心三觀之旨，而文不暇詳釋。題曰通議，蓋取春秋經世，先王之法議而不辯之意。所謂議其條貫，而通其大綱。是於向上一路，實以為贅。其於初機之士，可以飲海一滴而吞百川之味也。」案此書十卷外首附懸鏡一卷。末附補遺一卷。



