---
title: 三供養
source: deerpark.app
---

### 三藏法數

﹝出普賢行願疏﹞ 〔一、財供養〕，謂以世間財寶及以種種上妙諸供養具，供養諸佛、菩薩，是名財供養。（菩薩，梵語具云菩提薩埵，華言覺有情。） 〔二、法供養〕，謂依佛所說教法，修於眾行，乃至不捨菩薩業，不離菩提心，即是以法供養諸佛、菩薩，是名法供養。（梵語菩提，華言道。） 〔三、觀行供養〕，謂依中道妙觀，觀於一念之心，具足三諦之法，無有缺減。眾生、諸佛，平等不二，煩惱、生死，即是菩提涅槃。念念觀之，即是供養諸佛、菩薩，是名觀行供養。（三諦者，真諦、俗諦、中諦也。梵語涅槃，華言滅度。）



### 丁福保佛學大辭典

【名數】見供養條。

參照：<a href="/dict/供養">供養</a>



### 佛光大辭典

為普賢行願疏所舉三種供養之法。即：(一)財供養，以世間財寶及種種上妙諸供養具供養諸佛菩薩。(二)法供養，依佛所說教法，修于眾行，乃至不舍菩薩業，不離菩提心，即是以法供養諸佛菩薩。(三)觀行供養，依中道妙觀，觀于一念之心，具足三諦之法，無有缺減，眾生、諸佛平等不二，煩惱生死即是菩提涅，念念觀之，即是供養諸佛菩薩。（參閱‘供養’3065）


