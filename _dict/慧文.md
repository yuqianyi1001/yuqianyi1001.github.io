---
title: 慧文
source: deerpark.app
---

### 丁福保佛學大辭典

【人名】北齊慧文尊者，姓高氏。閱大智度論一心三智之文，即依此以修心觀。謂果既一心而得，因豈前後而獲。此觀若成，證一心三智，雙亡雙照，即入初住無生忍位。又閱中論因緣所生法句，恍然大悟，頓了諸法無非因緣所生。而此因緣有不定有，空不定空，空有不二，名為中道。以心觀授南嶽，故為台宗始祖。



### 佛光大辭典

北齊僧。又作慧聞。渤海（山東）人，俗姓高。年壽不詳。活動時間約在東魏孝靜帝天平二年（535）至北齊文宣帝天保八年（557）間。幼歲入道，聰敏絕倫，苦學深思，至于成年。一日，閱大智度論至卷二十七，恍然大悟，證得‘一心三智’之妙旨。又讀中論至四諦品之偈（大三○·三三中）：‘眾因緣生法，我說即是無，亦為是假名，亦是中道義。’而頓悟空有不二中道之義。遂承龍樹之教而建宗風。遊化河淮，聚徒千百人，盛弘大乘。後以心觀傳授南岳慧思禪師，慧思受法後，弘化南方，開天台教法宣說之基，然門人多在北方，故傳授亦少。天台宗之徒奉為第二祖（或謂初祖），世稱北齊尊者。﹝釋門正統卷一、佛祖統紀卷六、天台九祖傳、佛祖通載卷九、六學僧傳卷三﹞


