---
title: 提婆五逆
source: deerpark.app
---

**來源：丁福保佛學大辭典**

<p>【故事】法華文句八下曰：「誘拐五百比丘，而破和合僧（是一）。擲大石而自佛身出血（是二）。教阿闍世王放醉象使之踐佛（是三）。以拳殺華色比丘尼（是四）。置毒於手之十爪，欲由禮佛足而傷佛（是五）。」是非五種各別之五逆，乃重同類而成五數，蓋自佛身出血與教阿闍世王及置毒於爪中，為同一之逆罪。配之於別種之五逆，則但為三逆罪也。同次文曰：「若作三逆，教王毒爪並害佛攝。」</p>
