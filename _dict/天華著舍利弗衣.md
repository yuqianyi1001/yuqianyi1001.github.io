---
title: 天華著舍利弗衣
source: deerpark.app
---
### 佛光大辭典

據維摩經觀眾生品載，中印度毗舍離城之長者維摩詰為諸菩薩、舍利弗等大弟子及諸天人說法，時有天女散天華于會眾之身，因菩薩已斷一切分別想，故天華不著諸菩薩，大弟子等則未絕分別想，猶畏生死，色、聲、香、味、觸等五欲得其便，故天華著于彼等之衣，神力亦不能去之。



### 丁福保佛學大辭典

【傳說】維摩經觀眾生品曰：「時維摩詰室，有一天女，見諸大人，聞所說法，便現其身，即以天華散諸菩薩大弟子上。華至諸菩薩，即皆墮落。至大弟子，便著不墮。一切弟子神力去華，不能令去。爾時天女問舍利弗：何故去華？答曰：此華不如法，是以去之。天曰勿謂此華為不如法，所以者何？是華無所分別，仁者自生分別想耳。若於佛法出家，有所分別，為不如法；若無所分別，是則如法。觀諸菩薩華不著者，已斷一切分別想故。譬如人畏時，非人得其便。如是弟子畏生死故，色聲香味觸得其便也。已離畏者，一切五欲，無能為也。」



