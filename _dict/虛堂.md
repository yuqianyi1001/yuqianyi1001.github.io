---
title: 虛堂
source: deerpark.app
---
### 丁福保佛學大辭典

【人名】名智愚，虛堂其號也。就湖州道場山運菴巖而契悟，出世於嘉興府興聖禪寺，時宋理宗紹定二年也，寶祐六年勅領育王山三年，景定五年有詔使住淨慈。衲子雲集，堂宇不能容，半居堂外。理宗崩，召師使對靈普說，兩宮賚賜優渥，度宗咸淳三年遷徑山，六年，壽八十五寂。見會元續略三上，虛堂錄末尾行狀。



