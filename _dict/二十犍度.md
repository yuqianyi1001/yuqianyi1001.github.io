---
title: 二十犍度
source: deerpark.app
---

**來源：丁福保佛學大辭典**

<p>【名數】一，受戒犍度，說受戒之法，故名。二，說戒犍度，說每月說戒懺悔之法，故名。三，安居犍度，說每年自五月（舊律），六月（新律）。安居之法，故名。四，自恣犍度，說夏安居竟日，使比丘隨意舉他所犯之罪而懺悔之之法，故名。五，皮革犍度，就比丘著皮革說其法非法，故名。六，衣犍度，說比丘三衣之法，故名。七，藥犍度，說四藥之法，故名。八，迦絺那衣犍度，說安居竟後，一月之間，自信者受迦絺那衣之事，故名。九，拘睒彌犍度，說於拘睒彌國所發僧中之爭事，故名。十，瞻波犍度，記於瞻波國所起之僧中爭事，故名。十一，呵責犍度，說呵責惡比丘之法，故名。十二，人犍度，說比丘犯罪而不覆藏時，對其人使懺悔而洗淨之之法，故名。十三，覆藏犍度，說治比丘犯罪而覆藏之者之法，故名。十四，遮犍度，說比丘說戒時遮不如法之比丘不聽列之之法，故名。十五，破僧犍度，說破法輪僧破羯磨僧之事，故名。十六，滅諍犍度，說滅七種諍論之法，故名。十七，比丘尼犍度，說比丘尼特殊之法，故名。十八法犍度，就比丘之坐作語默，說如法之威儀，故名。十九，房舍犍度，說比丘所住房舍之法，故名。二十，雜犍度，說已上十九犍度外之種種雜法，故名。見四分律三十一乃至五十四。</p><p>【名數】犍度為梵語Khaṇḍa，譯作章篇。戒律，於作持門之戒，區別為二十類。四分律三十一卷至五十三卷。編集之為二十篇。如受戒犍度、說戒犍度、安居犍度、自恣犍度、皮革犍度、衣犍度、藥犍度、迦稀那衣犍度、俱睒彌犍度、瞻波犍度、呵責犍度、人犍度、覆藏犍度、遮犍度、破僧犍度、滅諍犍度、尼犍度、法犍度、房舍犍度、雜犍度等。</p>

**來源：佛光大辭典**

<p>戒律于作持門之分類。犍度，篇章、分類編集之義，梵語為 skandha 。戒律于作持門區別為二十類，四分律集為二十篇，即：(一)受戒犍度，又作受具足戒法、大犍度，說受戒之法。(二)說戒犍度，又作布薩法、布薩犍度，說每月說戒懺悔之法。(三)安居犍度，說每年自五、六月安居結制之法。(四)自恣犍度，說夏安居竟日，使比丘隨意舉其所犯之罪而訓誨之法。(五)皮革犍度，說皮革能否使用之制戒。(六)衣犍度，說比丘三衣之法。(七)藥犍度，又作醫藥法，說四藥之法。(八)迦那衣犍度，說安居後五個月間，自信者受迦那衣（功德衣）之事。(九)拘彌犍度，又作俱舍彌法，說于拘彌國所起比丘互誹之事。(十)瞻波犍度，說于瞻波國所起之僧中爭事。(十一)訶責犍度，又作羯磨犍度，說治罰惡比丘之法。(十二)人犍度，又作僧殘悔法、別住法、別住犍度，說比丘犯罪而不覆藏時，對其訓誨之法。(十三)覆藏犍度，又作聚集犍度，說治犯罪而覆藏者之法。(十四)遮犍度，又作遮布薩法，說比丘說戒時，遮不如法之比丘不聽列之法。(十五)破僧犍度，又作調達事，說破法輪僧破羯磨僧之事。(十六)滅諍犍度，又作諍事法，說滅七種諍論之法。(十七)比丘尼犍度，說比丘尼特殊之法。(十八)法犍度，又作威儀法，就比丘之坐作語默，說如法之威儀。(十九)房舍犍度，又作臥具法，說比丘所住房舍或資具之法。(廿)雜犍度，說以上十九犍度外之種種雜法。﹝四分律卷三十一至卷五十三、五分律卷十五至卷二十六、十誦律卷二十一至卷四十﹞</p>
