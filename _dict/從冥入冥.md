---
title: 從冥入冥
source: deerpark.app
---

**來源：三藏法數**

<p>冥即暗也。謂世人生卑賤家，或旃陀羅家，及餘種種下賤之家，貧窮活命，形體憔悴，而復作卑賤之業，名之為冥。處此冥中，復行身口意惡業，死墮惡趣，是為從冥入冥。（梵語旃陀羅，華言屠者。惡趣即餓鬼、畜生、地獄也。）</p>

**來源：丁福保佛學大辭典**

<p>【雜語】眾生不聽佛法從幽冥而流轉於幽冥也。法華經化城喻品曰：「長夜增惡趣，減損諸天眾，從冥入於冥，永不聞佛名。」</p>
