---
title: 法供養
source: deerpark.app
---

### 法相辭典

★如供養中說。

★二解　集異門論二卷六頁雲：法供養雲何？答：以素怛纜，或毗奈耶，或阿毗達磨，或親教語，或軌範語，或傳授藏，或餘隨一可信者語，于他有情，能惠能施，能隨惠施；能棄能舍，能遍棄舍。是謂法供養。



**來源：三藏法數**

經云：諸供養中，法供養最。所謂如說修行供養，利益眾生供養，攝受眾生供養，代眾生苦供養，勤修善根供養，不捨菩薩業供養，不離菩提心供養。以前財供養無量功德，比今供養一念功德，百分不及一，是名法供養。（利益眾生、攝受眾生，名法供養者，必因說法方能利益、攝受，即是以法供養如來也。代眾生苦，名法供養者，因發大悲之心，方能代眾生苦，亦是以法供養如來也。勤修善根，即是勤修善法也。菩薩業者，即菩薩所修之法也。）

謂依佛所說教法，修於眾行，乃至不捨菩薩業，不離菩提心，即是以法供養諸佛、菩薩，是名法供養。（梵語菩提，華言道。）



### 丁福保佛學大辭典

【術語】二種供養之一。佛說百千法門，眾生隨而信解修行，長養法身，守護大法，名為法供養。維摩經法供養品曰：「空中有天曰：善男子！法之供養勝諸供養，（中略）若聞如是等經，信解受持讀誦，以方便力，為諸眾生分別解說，顯示分明，守護法故，是名法之供養。」同註：「肇曰：如是等經，盡諸佛法身也。若聞斯經能信解護持宣示分別令大法增廣者，名法之供養，養成法身也。」金光明文句二曰：「供養有二義：一財供養，可解。二法供養，佛說百千法門，隨而修學，名法供養。」



### 佛光大辭典

(一)二種供養之一。又作法供。佛說百千法門，眾生隨而信解修行，長養法身，守護大法，並以之施與眾生，稱為法供養。華嚴經卷四十普賢行願品（大一○·八四五上）：‘善男子！諸供養中，法供養最，所謂如說修行供養、利益眾生供養、攝受眾生供養、勤修善根供養、不離菩提心供養。’

又指大乘義章所說十種供養中之至處道供養。意謂佛果是其所至之處，供養之行能至彼處，故稱至處道。大乘義章卷十四（大四四·七四二中）：‘此至處道供養，維摩經中名法供養，地論之中名行供養。’

(二)即供養法，指供養佛、法、僧三寶中之法寶。即供養佛所說之教理行法，或供養經卷。


