---
title: 無盡
source: deerpark.app
---

**來源：陳義孝佛學常見辭彙**

<p>沒有窮盡。</p>

**來源：丁福保佛學大辭典**

<p>【術語】無為法離生滅之相，故為無盡，又有為法之緣起，一多相即，故為無盡。無為法之無盡，權教所談，有為法之無盡，實教所談，華嚴宗盛談此義。維摩經菩薩行品曰：「何謂無盡？謂無為法。」註曰：「肇曰：有為法有三相，故有盡。無為法無三相，故無盡。」大日經疏十四曰：「無盡者，即是無相別名。」</p>

**來源：佛光大辭典**

<p>梵語akṣaya。謂無窮無際。無為法離生滅之相，謂之無盡；有為法之緣起，一多相即，亦謂之無盡。又無為法之無盡系權教所說，有為法之無盡則實教所說。于華嚴宗則以無盡為圓融無礙之意，主張一切存在之自身皆可為主體或客體，而不論主體或客體皆融通無礙而了無矛盾，此即所謂主伴無盡；由此形成一切法‘相即相入重重無盡’之法界緣起（或無盡緣起）思想。即如華嚴經探玄記卷一、華嚴五教章卷一所載，于華嚴一乘圓教，一切法主伴具足，緣起無礙而重重無際，謂之無盡佛法。</p><p>又以無盡之寶藏稱為無盡藏，乃比喻含藏無限之功德，如新華嚴經卷十八明法品說菩薩能得‘善見諸佛’等十無盡藏，同經卷二十一‘十無盡藏品’亦說得‘信藏’等十無盡藏，卷二十五回向品說得‘見佛’等十無盡藏，皆依無盡法界之義而說。</p><p>此外寺院蓄積金錢貸與他人，依復利法所生之利息作為供養三寶之用，稱為無盡財；于我國稱為長生錢或庫質錢。日本所行之無盡講（又稱無盡）即淵源于此。又一人聞法後，以所聞之法開導多數人，復由多數人開導更多人，此猶如一燈一燈遞移，點燃無數之燈，于維摩經卷上菩薩品稱此為無盡燈。﹝新華嚴經卷三十四、卷三十九、卷四十、大智度論卷八十、仁王護國般若波羅蜜多經疏卷下三、華嚴五教章卷四、宋高僧傳卷十五、卷二十、禪林象器箋錢財門、佛教經濟思想研究﹞（參閱‘無盡藏’5134）</p>
