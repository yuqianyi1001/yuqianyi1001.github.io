---
title: 中論
source: deerpark.app
---

**來源：三藏法數**

中論即觀論也。僧叡法師云：論有五百偈，龍樹菩薩之所造也。以中為名者，照其實也；以論為稱者，盡其言也。實非名不悟，故寄中以宣之；言非釋不盡，故假論以明之也。蓋因修行之人，內心滯惑，或生於倒見，或執於偏悟，故作此論，折之以中道之理，令二邊之相，即真俗之不二，故名中論。（二邊者，即空、有二邊也。真、俗者，即真諦、俗諦也。）



### 丁福保佛學大辭典

【書名】Madyāmaka－śāstra，具名中觀論。四卷，龍樹菩薩造，青目菩薩釋，姚秦鳩摩羅什譯。為古來三論之一，極為尊重。其說相主張最徹底之中道。破空破假，進而并破執中之見，說所謂八不中道即無所得之中道，而為般若思想者也。書中，別為破因緣品，破去來品，破六情品，破五陰品等二十七品，現藏中阿僧佉釋，瞿曇般若譯之順中論，二卷。分別照明菩薩釋，波羅頗迦羅譯之般若燈論釋，十五卷。安慧釋，惟淨等譯之大乘中觀釋論，九卷，皆為龍樹中論之異出。西藏亦有中觀學派之二系統，則此論為學者所珍重，不待言矣。



### 佛光大辭典

梵名Mūlamadhyamaka -kārikā 。凡四卷。龍樹（梵Nāgarjuna  ）菩薩造，青目（梵Piṅgala  ）釋，姚秦鳩摩羅什譯。即根本中頌。又作中觀論、正觀論。為古來三論之一，收于大正藏第三十冊。本書據考證系龍樹初期之作，其中含有佛教一般思想內容，將空、緣起、世俗、勝義二諦等問題歸于中論，以‘否定的否定’之論法宣揚中道；此即最徹底之中道，既破空、破假，進而並破執中之見，主張所謂八不中道即無所得之中道。此種獨特之般若思想不僅為印度中觀學派之根本立場，亦為三論宗所據之主要論點。本論共四四八偈（梵文），或作四四五偈（漢譯、藏譯）。除青目所釋、羅什所譯外，本論主要之注釋書及譯本迄今猶存者有五：(一)龍樹之無畏論二千一百偈（梵Mūla -madhyamaka-vṛttiAkutobhayā ），今有藏譯本與日譯本（池田澄達譯，1932），然此注釋本是否為龍樹所親撰，猶為當今學界之疑案。(二)佛護之根本中論注（梵Buddhapālita -mūla-madhyamaka-vṛtti ），今有藏譯本。(三)清辨（梵Bhāvaviveka  ）之般若燈論（梵Prajñā -pradīpa-mūla-madhyamaka-vṛtti ），今有漢譯本（唐代波羅頗蜜多羅譯，共十五卷）及藏譯本，且藏譯中另收錄觀誓（梵Avalokitavrata  ）之般若燈論注（梵Prajñā -pradīpa-ṭīkā ）。(四)安慧（梵Sthiramati  ）之大乘中觀釋論（梵Mūla-madhyamakasandhi-nirmocana-vyākhyā ），此注釋僅有漢譯本，即宋代惟淨等所譯，共十八卷。(五)月稱（梵Candrakīrti  ）之中論注（梵Madhyamaka -vṛtti ），今存梵文原本、藏譯本，與一九二七年之英文節譯本。此外，另有無著之順中論二卷（元魏瞿曇般若流支譯）、吉藏之中論疏十卷、日本安澄之中觀書記二十卷、快憲之中觀品釋一卷等。由以上注釋本與譯本數量之眾，及歷來受各代學者之珍視，本論之于我國、日本、西藏等地佛學之影響，自可見其一斑。﹝出三藏記集卷二、卷十一、開元釋教錄卷四、法經錄卷五、新編諸宗教藏總錄卷三﹞


