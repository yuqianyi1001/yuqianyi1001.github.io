---
title: 舍利八斛四斗
source: deerpark.app
---

### 丁福保佛學大辭典

【故事】舍利之分量也。長阿含十二遊經曰：「爾時香姓，以一瓶受一石許，即分舍利均為八分已。」後分涅槃經下曰：「造八金壜，八師子座，各以七寶而為莊嚴。其七寶壜各受一斛。」佛母般泥洹經曰：「我般泥洹後，二百歲時。阿育王從八王索八斛四斗舍利，一日中作八萬四千佛圖。」毘奈耶雜事三十九曰：「如來舍利總有一石六斗，分為八分，七分在贍部洲。其第四分阿羅摩處所得之者，在龍宮供養。」傳燈錄一曰：「爾時金棺從座而舉，高七多羅樹。往反空中，化火光三昧。須臾灰生，得舍利八斛四斗。」釋門正統三曰：「按菩薩處胎經，云佛滅度後，乃有舍利八斛四斗。」


