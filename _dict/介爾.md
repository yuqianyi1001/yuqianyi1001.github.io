---
title: 介爾
source: deerpark.app
---
### 佛光大辭典

介，弱、小之義；爾，系助辭。形容至微至小，即謂現前剎那之一念心。‘介爾之一念’、‘一念介爾之起心’等語，均系天台宗之專用語。摩訶止觀卷五上（大四六·五四上）：‘此三千在一念心，若無心而已，介爾有心，即具三千。’﹝止觀輔行傳弘決卷五之三、法華玄義釋簽卷二上﹞



### 丁福保佛學大辭典

【術語】形容極微弱之心也。止觀五上曰：「此三千在一念心，若無心而已，介爾有心即具三千。」輔行五之三曰：「言介爾者，謂剎那心，無間相續，未曾斷絕。纔一剎那，三千具足。又介爾者，介者弱也，謂細念也。」



