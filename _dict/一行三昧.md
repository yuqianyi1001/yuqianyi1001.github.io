---
title: 一行三昧
source: deerpark.app
---

### 陳義孝佛學常見辭彙

又名真如三昧，或一相三昧，即把心定於一行而修正定。



**來源：三藏法數**

﹝出文殊師利所說摩訶般若波羅蜜經﹞ 梵語三昧，華言調直定，又云正定。一行三昧者，惟專一行，修習正定也。謂修行之人，應處空閑，捨諸亂意，繫心實理，想念一佛，專稱名字，隨佛方所，端身正向，能於一佛念念相續而不懈怠，於一念中即能得見十方諸佛，獲大辯才也。

謂菩薩住是三昧，與畢竟空相應，更無餘行次第，是名一行三昧。



### 丁福保佛學大辭典

【術語】心定於一行而修三昧也。又名真如三昧或一相三昧。三藏法數四曰：「一行三昧者，惟專一行，修習正定也。」此有事理二種。理之一行三昧者。為定心觀真如之一理也。文殊般若經下曰：「法界一相，繫緣法界，是名一行三昧。（中略）入一行三昧者，盡知恆沙諸佛法界無差別相。」起信論曰：「依是三昧故，則知法界一相，謂一切諸佛法身，與眾生身，平等無二，即名一行三昧，當知真如是三昧根本。」六祖壇經曰：「若於一切處，行住坐臥，純一直心，不動道場，直成淨土，此名一行三昧。」次，事之一行三昧，即念佛三昧之異名。一心念佛也。文殊般若經下曰：「若善男子善女人，欲入一行三昧，應處空閑，捨諸亂意，不取相貌，繫心一佛，專稱名字，隨佛方所，端身正向，能於一佛，念念相續，即是念中，能見過去未來現在諸佛。」見起信論義記下末，安樂集下，往生禮讚。



### 佛光大辭典

梵語ekavyūha-samādhi。指心專于一行而修習之正定。又作一三昧、真如三昧、一相三昧、一相莊嚴三摩地。一行三昧復分為二，即：(一)理之一行三昧，乃定心觀法界平等一相之三昧。入此三昧，則知一切諸佛法身與眾生身為平等無二、無差別相，故于行住坐臥等一切處，能純一直心，不動道場，直成淨土。大智度論卷四十七（大二五·四○一中）：‘一莊嚴三昧者，得是三昧，觀諸法皆一，或一切法有相故一，或一切法無故一，或一切法空故一，如是等無量皆一。（中略）是三昧常一行，畢竟空相應三昧中，更無餘行次第。’(二)事之一行三昧，即一心念佛之念佛三昧。文殊師利所說摩訶般若波羅蜜經卷下（大八·七三一中）：‘善男子、善女人，欲入一行三昧，應處空閒，舍諸亂意，不取相貌，系心一佛，專稱名字；隨佛方所，端身正向，能于一佛念念相續，即是念中，能見過去、未來、現在諸佛。’﹝大寶積經卷四十七、大品般若經卷五、大智度論卷四十三、大乘起信論義記卷下﹞


