---
title: 淫欲即是道
source: deerpark.app
---

**來源：丁福保佛學大辭典**

<p>【雜語】由煩惱即菩提之理而立之言。諸法無行經下曰：「貪欲是涅槃，恚痴亦如是，於是三事中，有無量佛法。若有人分別，貪欲瞋恚痴，是人去佛遠，譬如天與地。」智度論六引此文曰：「婬欲即是道，恚痴亦如是，如此三事中，無量諸佛道。」冰之性即如水，貪瞋痴三毒之性即法性真如也。是煩惱即菩提生死即涅槃之意。止觀二曰：「無行經云：貪欲即是道，恚痴亦如是，（中略）貪欲即菩提。（中略）佛說貪欲即是道者。佛見機宜，知一種眾生，底下薄福，決不能於善中修道，極任其罪轉無已。令於貪欲修習止觀，極不得已故作此說。」輔行四曰：「經說欲是道者，只云道性不出於欲，亦云欲性不離於道，約理云即，約事須離。」參照即條。</p><p>參照：<a href="/dict/即">即</a></p>
