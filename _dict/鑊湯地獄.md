---
title: 鑊湯地獄
source: deerpark.app
---

**來源：丁福保佛學大辭典**

<p>【異名】煮於鑊湯之地獄也。觀佛三昧海經五說此地獄有十八鑊，一一鑊，縱廣四十由旬，有七重之鐵網，中滿沸鐵。五百羅剎，鼓大石炭以燒其銅鑊，石火焰焰不滅。鑊沸上湧如星，化成火輪，還入鑊中。毀佛之禁戒，殺生噉肉，燒山野而傷害眾生，及焚殺眾生者，命終身心熱，又冷如冰，欲得大溫水而浴，及生於鑊中，其身忽消爛，唯餘骨在。又見於正法念經七，經律異相五十。</p>

**來源：佛光大辭典**

<p>即以鍋鑊煮沸湯，置罪人于其中，以懲其生前罪行之地獄。據觀佛三昧海經卷五載，此地獄共有十八鑊，每一鑊縱廣皆四十由旬，有七重之鐵網，其內充滿沸鐵。有五百羅剎，以大石炭燒其銅鑊，其火燄燄相承，在地獄六十日（即此娑婆世界之十二萬年）而不滅。系眾生毀佛戒法、殺生祠祀、為食肉焚燒山野而傷害眾生、燒煮生類等所招感之果報。犯罪之人，臨命終時，身心煩悶，不能禁制大小便，身體或熱如湯，或冷如冰，乃萌生得大溫水沐浴之念。獄卒羅剎遂化作僮僕，手擎湯甕至罪人所，罪人見甕，心生喜愛，氣絕命終而生此鑊湯中。罪人于其內，身肉消爛，唯餘骨存在；即被用鐵叉取出鑊外，鐵狗食之，嘔吐在地，尋復還活；獄卒再驅捕罪人，還令入鑊中。罪人因畏鑊熱，乃攀劍樹上，骨肉斷壞，還墮鑊湯中。因殺生之罪，于一日一夜中有恆河沙之生死果報。罪畢乃出，生于畜生道，豬羊雞狗短命之處，無不經歷，待受身八千萬年後，才生于人道。雖生人道中，仍受多病、短命之報，經無量劫後遇善知識，始能受持五戒、行六度。﹝正法念處經卷七、經律異相卷五十﹞</p>
