---
title: 三種圓融
source: deerpark.app
---

### 陳義孝佛學常見辭彙

事理圓融、事事圓融、理理圓融。事理圓融者，事如波，理如水，即如波與水之相即；事事圓融者，即如波與波之相即；理理圓融者，即如水與水之相即。



### 丁福保佛學大辭典

【術語】華嚴宗立三種之圓融：一事理圓融，事如波，理如水，如水波相即也。說真如即萬法，萬法即真如，生死即涅槃者。此門也。二事事圓融，如波與波相即不二也。說須彌芥子，大海毛端，互相入不相礙，說邪正不二，煩惱即菩提者。此門也。三理理圓融，如水與水一味融和也。說萬聖所具真理一味者，此門也。此中事理圓融，理理圓融雖為終教，然猶說之，事事圓融乃獨為圓教之極談也。

【名數】華嚴宗所明：一、事理圓融，事如波，理如水，波與水之相即也。二、事事圓融，波與波之相即也。三、理理圓融，水與水之相即也。見法界觀門，七帖見聞一本。


