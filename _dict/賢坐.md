---
title: 賢坐
source: deerpark.app
---
### 佛光大辭典

梵語bhadrāsana。指密教行者修敬愛法或降伏法之坐法。為四坐法之一。又稱豎坐。金剛頂瑜伽中略出念誦經卷一（大一八·二二五下）：‘若欲降伏者，應面向西，結賢座而坐。’又七俱胝佛母所說準提陀羅尼經（大二○·一八四中）：‘豎二膝並腳，名為賢坐。’謂結此坐時，並腳蹲坐，臀部不著地。此坐法非密教所特有，古印度婆羅門即依此坐法，醫治一切疾病諸毒。﹝諸佛境界攝真實經卷上、金剛頂瑜伽護摩儀軌、大日經供養次第法疏卷下﹞



### 丁福保佛學大辭典

【雜語】四坐法之一。密教行者，修敬愛法，或降伏法時所結之坐法也。略出念誦經一曰：「若欲降伏，應面向西，結賢坐而坐。」註云：「並腳蹲坐，臀不著地，是也。」又准提陀羅尼經曰：「竪二膝，並腳，名為賢坐。」



