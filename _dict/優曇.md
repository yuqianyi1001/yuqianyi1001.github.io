---
title: 優曇
source: deerpark.app
---
### 佛光大辭典

（1911～　　）河南人。親炙慈航法師多年。嘗求學于武昌佛學院。大陸淪陷後遷居香港，曾任香港僧伽聯合會主席等職。後轉赴新加坡宏法。



### 丁福保佛學大辭典

【植物】Udumbara，又作烏曇。花名。具曰優曇婆羅，烏曇跋羅，鄔曇鉢羅，優曇鉢等。譯曰靈瑞，瑞應。法華文句四上曰：「優曇花者，此言靈瑞。三千年一現，現則金輪王出。」慧琳音義八曰：「優曇花，訛略也。正音烏曇跋羅，此云祥瑞，靈異天花也。」同二十六曰：「此云起空，亦云瑞應。」玄應音義二十一曰：「烏曇跋羅花，舊言優曇波羅花，或作優曇婆羅花。此葉似梨，果大如拳，其味甘。無花而結實，亦有花而難植。故經中以喻希有者也。」慧苑音義下曰：「烏曇花，此云希有也，此花多時乃一開也。」法華玄贊三曰：「鄔曇鉢羅，此云瑞應。」法華義疏三末曰：「河西道朗云：此云靈瑞花，又云空起花，天竺有樹而無其花。若輪王出世，此花則現。」翻梵語九曰：「鬱曇鉢林，亦云優曇婆羅，亦云優曇鉢。譯曰：優者起也，曇婆羅者空也。」法華經方便品曰：「譬如優曇華一切皆愛樂，天人所希有，時時乃一出。」同品曰：「如是妙法，諸佛如來，時乃說之，如優曇鉢華時一現耳。」同化城喻品曰：「昔所未曾覩，無量智慧者，如優曇鉢羅。」同妙莊嚴王品曰：「佛難得值，如優曇鉢羅華。」參照優曇華條。

參照：<a href="/dict/優曇華">優曇華</a>



