---
title: 賢冑部
source: deerpark.app
---

**來源：陳義孝佛學常見辭彙**

<p>小乘二十部之一，於佛滅後三百年，由犢子部中流出，但所說者與犢子部同。</p>

**來源：丁福保佛學大辭典**

<p>【流派】Bhadrayānika，小乘二十部之一。佛滅後三百年，自犢子部流出。部主名曰賢。以賢為祖，故稱為賢冑部。其所說與犢子部同。宗輪論述記曰：「賢冑者，賢者部主之名，冑者苗裔之義，是賢阿羅漢之苗裔，故言賢冑。從所襲部主為名也。」</p><p>參照：<a href="/dict/犢子部">犢子部</a></p>

**來源：佛光大辭典**

<p>賢冑，梵名Bhadra=yānika  ，巴利名Bhaddayānika  。賢，部主之名；冑，苗裔之義。此部系賢阿羅漢之苗裔。為小乘二十部之一。音譯跋陀與尼與、跋陀羅耶尼、多梨羅耶尼。又作賢乘、名賢、賢。據異部宗輪論載，此部系佛入滅三百年中，從薩婆多部一派之犢子部分支而出。系因解釋‘已解脫更墮，墮由貪復還，獲安喜所樂，隨樂行至樂’一頌而起，與犢子部執義不同。此部解釋該頌，舉三乘之無學，謂初二句解釋阿羅漢，第三句解釋獨覺，末句解釋佛。其餘之教義與犢子部相同。</p><p>蓋島史第五章、大史第五章、西藏傳清辨（梵Bhavya  ）第二說、多羅那他（梵Tāranātha  ）之印度佛教史及舍利弗問經等，均主張此部為犢子部之分派。又巴利文大菩提樹史（Mahā-bodhi-vaṃsa）、清辨第一說等，主張此部屬于上座部。清辨第三說，則主張此部乃由犢子部之分派大山部（梵Mahāgiriya  ）所分派者。窺基及法藏則稱此部為我法俱有宗，系小乘六宗之一。﹝文殊問經卷下、出三藏記集卷三、異部宗輪論述記、法華經玄贊卷一﹞（參閱‘小乘二十部’928）</p>
