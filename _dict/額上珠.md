---
title: 額上珠
source: deerpark.app
---

### 丁福保佛學大辭典

【譬喻】各人固有之佛性，譬之額上之金剛珠。涅槃經七曰：「譬如王家有大力士，其人眉間有金剛珠。與餘力土較力相撲。而彼力士，以頭抵觸其額上，珠尋沒膚中，都不自知是珠所在。其處有瘡，即命良醫，欲自療治。時有明醫，善知方藥，即知是瘡因珠入體，是珠入皮，即便停住。（中略）是時力士，不信醫言。若在皮裏，膿血不淨，何緣不出？若在筋裏，不應可見。汝今云何欺誑於我？時醫執鏡，以照其面。珠在鏡中，明了顯現。力士見已，心懷驚怪，生奇特相。善男子！一切眾生，亦復如是。不能親近善知識故，雖有佛性，皆不能見。而為貪婬瞋恚愚痴之所蔽覆故，墮地獄畜生餓鬼。」


