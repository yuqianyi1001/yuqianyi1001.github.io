---
title: 不共無明
source: deerpark.app
---
### 佛光大辭典

‘相應無明’之對稱。又作獨頭無明。即與其他貪等之本惑不相應而起之無明。在俱舍宗，與貪等十隨眠不相應而起之無明，稱為不共無明。唯識宗更分不共無明為二：(一)恆行不共無明，指與第七末那識相應之無明。此無明乃一切凡夫無始以來相續不斷者，與我見、我愛、我慢三大惑相應，能障礙真義智。(二)獨行不共無明，指與第六意識相應，然與貪等本惑不相應而獨行之無明。獨行不共無明復依與忿恨等隨煩惱，而有俱起、不俱起之別，其與隨煩惱不俱起者，稱為主獨行不共無明；反之，與隨煩惱俱起者，稱為非主獨行不共無明。﹝成唯識論卷五、卷六、俱舍論卷十、卷十九、俱舍論光記卷四、百法問答抄卷一﹞（參閱‘無明’5094）



### 三藏法數

謂第七識無別體相，妄起染心，障蔽無漏聖法，恒不間斷，是為不共無明。（第七識，即意識也。無漏者，謂不漏落生死也。）



### 法相辭典

★集論四卷九頁雲：不共無明者：謂于諦無智。

★二解　成唯識論五卷七頁雲：有義，此癡名不共者：如不共佛法，唯此識有故。若爾；餘識相應煩惱，此識中無，應名不共？依殊勝義，立不共名。非互所無，皆無不共。謂第七識相應無明，無始恆行，障真義智；如是勝用，餘識所無，唯此識有；故名不共。既爾；此俱三亦應名不共？無明是主，獨得此名。或許餘三亦名不共。對餘癡故；且說無明。



### 陳義孝佛學常見辭彙

又名獨頭無明，二種無明之一。



### 丁福保佛學大辭典

【術語】又謂之獨頭無明。二種無明之一。見無明條。

參照：<a href="/dict/無明">無明</a>



