---
title: 玄應意義
source: deerpark.app
---
### 丁福保佛學大辭典

【書名】二十五卷。唐釋玄應撰。即一切經音義也。四庫未收書目提要曰：「釋智昇開元釋教錄，稱玄應以貞觀之末，捃捨藏經，為之音義注釋訓解，援引群籍。證據卓明云云：案齊沙門釋道惠，為一切經音義。宋高僧傳云：唐釋惠琳，為大藏音義一百卷。二書今皆不傳。是編唐書藝文志著錄，名眾經音義。此從釋藏本刊印，其中所引群籍，如鄭康成尚書注，論語注，三家詩，賈逵服虔春秋傳注，李巡孫炎爾雅注，以及倉頡三倉，葛洪字苑，字林聲類，服虔通俗文，說文音隱，多不傳之秘冊。玄應通曉儒術，著書該博，惟昧漢人之通轉假借。泥後代之等韻，是其所短也。」餘見一切經音義條。

參照：<a href="/dict/一切經音義">一切經音義</a>



