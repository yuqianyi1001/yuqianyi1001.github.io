---
title: 勝佛頂
source: deerpark.app
---
### 佛光大辭典

梵名Jayoṣṇīṣa  ，西藏名Rgyal-baḥi-gtsug-tor 。音譯欲鄔瑟尼灑。又稱勝頂輪王、勝佛頂轉輪。為五佛頂之一，八佛頂之一。于密教胎藏現圖曼荼羅釋迦院中，位列中尊釋迦牟尼佛下段第二位。大日經具緣品、秘密漫荼羅品、阿^梨所傳曼荼羅、胎藏圖像、胎藏舊圖樣等，皆以此尊為釋迦之眷屬。于大妙金剛經、尊勝佛頂軌、一字佛頂輪王經等諸種佛頂曼荼羅中皆列有此尊。以此尊已斷除無明之根，滅盡五住二死之源，故其所證悟之寂靜涅為如來之大寂，遠較聲聞、緣覺二乘所證得之寂靜涅為殊勝，此寂乃無等無比，而為大寂之頂，故稱勝佛頂。

此尊之密號為大尊金剛、無比金剛。關于其形像，諸經軌所載不同，據胎藏現圖及胎藏圖像之描述，其身呈黃色，現菩薩形，右手執含苞之蓮花，左手握拳，手執蓮花，蓮上豎一週圍發光燄之劍，面向右，結跏趺坐于赤蓮花上。此尊之種子為（śaṃ，苫），表涅寂靜之德。三昧耶形有慧刀、蓮上劍、蓮上寶形等異說。其印契，據大日經密印品所載，系作‘虛心合掌’，以兩手之拇指與食指相捻，即為刀印，又稱大慧刀印。然一字頂輪王軌、一字佛頂經另有異說。其真言亦有諸說，據四部儀軌載為：南麼三曼多勃馱南（歸命普遍諸佛）苫（śaṃ，種子）惹欲鄔瑟尼灑（jayoṣṇīṣa，勝佛頂）娑縛賀（svāhā）。然一字頂輪王軌載為：娜莫三漫多勃馱南阿缽羅底呵多（apratihata，不壞、無間斷）舍娑娜南（ṣasananām，殺戮）（oṃ）入縛羅（jvala，光明）惹u瑟尼沙（jayoṣṇīṣa，勝佛頂）娑縛賀（svāhā）。﹝不空I索經卷九、一字佛頂輪王經卷四、大日經疏卷十﹞



### 丁福保佛學大辭典

【菩薩】五佛頂之一。見佛頂尊條。

參照：<a href="/dict/佛頂尊">佛頂尊</a>



