---
title: 十習因
source: deerpark.app
---

### 陳義孝佛學常見辭彙

召感十果的十因。見十因十果條。



**來源：三藏法數**

﹝出楞嚴經﹞ 〔一、媱習因〕，習即數習之義。媱習因者，謂媱習交接，研磨不休，故有火光於中發動，二習交然，故有鐵床銅柱八熱地獄之報也。（八熱者，想獄、黑繩獄、堆壓獄、叫喚獄、大叫喚獄、燒炙獄、大燒炙獄、無間獄也。） 〔二、貪習因〕，貪習因者，謂貪習之心，往來計筭，發於相吸，吸攬不止，則感於水，積風為寒，結水為冰，故有寒冰地獄之報也。（吸，入息也。） 〔三、慢習因〕，慢習因者，謂慢習交陵，發於相恃，憍縱馳騁，流逸不止，積致惡毒，故有血河毒海灌吞之報也。 〔四、瞋習因〕，瞋習因者，謂瞋習交衝，發於相忤，故心熱發火，鑄氣為金，此業所感，故有宮割斬斫等報也。（鑄氣為金者，謂熱惱不息，氣忿成堅也。宮即五刑中之宮刑也。） 〔五、詐習因〕，詐習因者，謂詐習交誘，發於相調，詐偽之心，引起不住。此業所感，故有杻械鞭杖等報也。（調者，戲也、弄也。） 〔六、誑習因〕，誑習因者，謂誑習交欺，發於相罔，誣罔不止，其心飛揚，如風鼓塵，使人無見。故有騰擲飛墜漂淪等報也。 〔七、冤習因〕，冤習因者，謂冤習交嫌，發於[行@(午/止)]恨，如陰毒人，心懷毒惡，此業所感，故有投擲擊射等報也。 〔八、見習因〕，見習因者，謂見習交明，邪悟諸業，各執己見，互相是非，其事發於違拒，故有勘問權詐，拷訊推鞫（音菊）等報也。 〔九、枉習因〕，枉習因者，謂枉習交加，發於誣謗，如讒賊人，逼枉良善，此業發現，故感拘押按捺，迫蹙其體，瀝漉其血等報也。 〔十、訟習因〕，訟習因者，謂諍訟交喧其事，發於隱覆，如鑑照燭，不能隱藏，故有業鏡、火珠，披露宿業對驗等報也。



### 丁福保佛學大辭典

【名數】感六果之十因也。見因條。

參照：<a href="/dict/因">因</a>



### 佛光大辭典

指招感未來地獄果報之十種習因。又作十習、十因十果。習，習續之義。習續前念的善、惡、無記之因，而招感後念的善、惡、無記之果，乃至習續前世善、惡、無記之因，而招感後世善、惡、無記之果。故一前一後，在前為因，在後為果。大佛頂首楞嚴經卷八列舉出能招感未來地獄果報之十種習因，即：(一)淫習因，淫習交接，研磨不休，故有火光發動，如人以手自相摩觸，暖氣現前，二習相燃，故感受鐵床銅柱八熱地獄之報。(二)貪習因，貪習交計，發于相吸，吸攪不止，故有積寒堅冰于中凍冽，如人以口吸縮風氣，有冷觸生，二習相凌，故感寒冰地獄之報。(三)慢習因，慢習交凌，發于相恃，馳流不止，如人口舌自相綿味，因而水發，故有血河毒海融銅灌吞之報。(四)嗔習因，嗔習交衝，發于相忤，故心熱發火，鑄氣為金，如人銜冤，殺氣飛動，受此業之感故有宮割斬斫等報。(五)詐習因，詐習交誘，發于相調，引起不住，故有繩木絞，如水浸田，草木生長，二習相延，故有械枷鎖鞭杖撾棒等報。 (六)誑習因，心起欺罔而不止，飛心造奸，故有塵土屎尿穢污不淨，如塵隨風揚，各無所見，故受沒溺騰擲飛墜漂淪等報。(七)冤習因，冤習交嫌而起衝恨，如陰毒之人懷毒惡之心，故受業感而有投擲擒捉擊射之報。(八)見習因，執己之邪見以是非其事，而產生違拒，故有勘問權詐拷訊推鞫等報。(九)枉習因，起誣謗、枉屈良善，由此業之感，故受拘押按捺迫蹙其體、瀝漉其血等報。(十)訟習因，因諍訟交喧而生隱覆之心，故有業鏡之火珠披露宿業對驗等報。﹝首楞嚴經會解卷十六﹞


