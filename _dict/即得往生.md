---
title: 即得往生
source: deerpark.app
---

### 丁福保佛學大辭典

【術語】聖道門說即心成佛與即身成佛，淨土門說即得往生。言以信佛之因緣定直往生極樂也。而淨土門中亦有二解。淨土宗以為異時之即，真宗以為同時之即。異時者，來世往生極樂，於彼土住於不退轉之位也。同時者，信之一念時，現生住於正定聚不退轉之位也。無量壽經下曰：「諸有眾生聞其名號，信心歡喜，乃至一念。至心迴向願生彼國，即得往生住不退轉。」阿彌陀經曰：「是人終時，心不轉倒，即得往生阿彌陀佛極樂國土。」


