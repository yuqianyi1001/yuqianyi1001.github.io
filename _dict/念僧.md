---
title: 念僧
source: deerpark.app
---

### 陳義孝佛學常見辭彙

六念之一。



**來源：三藏法數**

謂僧是如來弟子，得無漏法，具戒定慧，能為世間眾生作良福田，應當恭敬。我以清淨質直之心，得親近僧，心生歡喜，以歡喜故身得快樂，得快樂故其心得定，以得定故其心平等。修念僧觀，必趣涅槃，是名念僧。（無漏法者，謂修戒定慧之法，則不漏落生死也。）

謂修禪觀之人，若遭恐怖障難之時，應當念僧，僧是佛之弟子，能修正道，能證聖果，為世福田。如是，一心念念不捨，怖障即除也。

謂菩薩、羅漢聖僧，咸具種種功德，為世福田。時常專心繫想，念念不忘，是名念僧。（菩薩，梵語具云菩提薩埵，華言覺有情。羅漢，梵語具云阿羅漢，華言無學。）



### 丁福保佛學大辭典

【術語】六念之一。念持僧之功德而不忘也。


