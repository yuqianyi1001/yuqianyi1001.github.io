---
title: 三階五疑
source: deerpark.app
---
### 丁福保佛學大辭典

【雜語】西方要決通三階行者對於淨土念佛門之五疑。五疑者：一、厭娑婆欣淨土者，凡夫取捨之迷情也，豈得生於淨土耶？二、業道如秤，善惡必酬，云何一生造惡不得其果，直得生於淨土耶？三、治末世凡夫之曲情，宜以普行普解為宗，別念彌陀，益助長凡情之偏執。豈得免輪迴耶？四、三乘之聖眾，垂化而應現於娑婆，但宜於此處懺除其罪，今厭此處而向西，豈與大慈結怨耶？五、彌陀之淨土，上代上行之人所修，非末代凡愚之所及。今當禮懺地藏菩薩受機教相應之益。尊上機上法，豈得成功耶？要決主一一通之。



