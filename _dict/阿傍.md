---
title: 阿傍
source: deerpark.app
---

### 丁福保佛學大辭典

【異類】又作阿防。獄卒名。譯曰不群。五苦章句經曰：「獄卒名阿傍，牛頭人手，兩腳牛蹄，力壯排山，持剛鐵釵。」五分律二十八曰：「悉見地獄諸相阿傍在前。」法苑珠林八十四曰：「牛頭阿傍。」又單云旁。鐵城泥犁經曰：「泥犁卒，名曰旁，旁即將人前至閻羅所。泥犁旁，言此人於世間為人時，不孝父母。」又曰訪羅。十王經曰：「訪羅取於罪人，置秤盤石。」皆梵語也。但俱舍頌疏廿一作「防邏人。」防捕行逃罪人之義，漢語也。


