---
title: 始覺
source: deerpark.app
---
### 佛光大辭典

為‘本覺’之對稱。大乘起信論謂阿賴耶識有覺、不覺二義，覺又有始覺、本覺之別。其中，經過後天之修習，漸次斷破無始以來之妄染，而覺知先天之心源，稱為始覺，亦即發心修行，次第生起斷惑之智，破無明，歸返本覺清淨之體性。蓋大乘認為人心本來寂靜不動，無生無滅而清淨無染，稱為本覺（本來覺知之離念心體）；後由無明風動，產生世俗之意識活動，從而有世間種種差別，此稱不覺；及至受聞佛法，啟發本覺，薰習不覺，並與本覺融合為一，即稱始覺。

大乘起信論又將始覺分為四位，並以之配合大乘菩薩修行之各種階段，即：(一)不覺，謂十信位（外凡位）之人雖已覺知惡業所招致之苦果，而不再造作身、口之惡，然尚未生起斷惑之智。(二)相似覺，謂二乘之人及三賢位之菩薩雖已遠離我執，覺知‘我空’之理，而斷滅貪、嗔、見、愛等煩惱，然尚未舍離法執分別之念。(三)隨分覺，謂初地以上至第九地之菩薩已遠離法執之念，了知一切諸法唯心所現；即隨修證境地之轉升而逐地增悟一分對真如法身之理的覺知。(四)究竟覺，謂第十地之菩薩既已滿足因行，以相應于一念之慧覺知心之初起，並遠離微細之念，透見全心性。

于密教教義，依據釋摩訶衍論，亦將‘覺性’分為四種，其中前二種即本覺與始覺，復各就染、淨之別而分為清淨本覺、染淨本覺、清淨始覺、染淨始覺等，並一一加以闡論，其論旨意趣異于上記大乘起信論之說。又密教稱顯教為始覺宗，而稱自宗為本覺宗。蓋密教認為顯教須歷經多劫修行，方能覺悟本真，遮遣迷情，而歸于無相真理之故。﹝釋摩訶衍論卷三、大乘起信論義記卷中本﹞（參閱‘本覺’1979）



### 三藏法數

謂眾生本覺心源，由無明熏動，覺成不覺，多劫在迷，今始覺悟，是名始覺，始覺究竟，即成佛也。

謂本覺之體，忽起妄念，而成不覺，今始覺了一切諸法即是真如，平等不二，故名始覺。

始覺者，謂本覺心源之體，從真起妄，而成不覺；若能返妄歸真，本覺體顯，說名始覺。



### 陳義孝佛學常見辭彙

三覺之一。見三覺條。



### 丁福保佛學大辭典

【術語】為一切眾生本性之自性清淨心，本來具照明之德，是名本覺，由此本覺之內薰與師教之外緣，始起厭求之心，順本覺而漸漸生覺悟之智，謂之始覺。即本成之四德（常樂我淨）云本覺，始成之四德云始覺也。起信論曰：「始覺義者：依本覺故，而有不覺；依不覺故，說有始覺。」



