---
title: 圓成實性
source: deerpark.app
---
### 佛光大辭典

梵語Pariniṣpanna-svabhāva。又作圓成實相、圓成自性、第一義諦體性。略稱圓成實。唯識宗所立三性之一。指真如（諸法所依之體性）具有圓滿、成就、真實等三種性質，即：(一)圓滿，諸法之相僅局限于其自身之法體，不通餘處；相對于此，真如之妙理則可週遍四處。(二)成就，諸法具有空、無常、無我等共相；而真如之實體常住，無生滅作用。(三)真實，諸法之體虛妄不真；而真如之性常住遍通。復次，為解釋圓成實性，又設有二門：(一)常無常門，‘常’為圓成實之名，‘無常’則攝于依他起性而不離生滅。(二)漏無漏門，‘無漏’為圓成實之名，‘有漏’則攝于依他起性而不離顛倒。﹝解深密經卷二、入楞伽經卷三、顯揚聖教論卷六﹞（參閱‘真空妙有’4215）



### 陳義孝佛學常見辭彙

三性之一。見三性條。



### 丁福保佛學大辭典

【術語】三性之一。空煩惱所知二障而顯之真理。諸法真實之體性也。曰真如、曰實相、曰法界、曰法性、曰涅槃、皆同體異名也。為圓滿成就諸法功德之實性，故名圓成實性。從其具德也。唯識論八曰：「二空所顯圓滿成就諸法實性，名圓成實。」



