---
title: 半座
source: deerpark.app
---

**來源：丁福保佛學大辭典**

<p>【雜語】世尊嘗分半座使迦葉坐，是二乘與佛同解脫床之義也。華手經一曰：「世尊遙命之曰：善來迦葉，久乃相見，汝當就此如來半座。佛移時大千世界六反震動。」雜阿含四十一曰：「告摩訶迦葉：善來迦葉，於此半座。我今竟知誰先出家，汝耶我耶？」佛本起經下曰：「善來迦葉，豫分半床。」又多寶如來分多寶塔中半座，使釋迦如來坐之。見法華經見寶塔品。</p><p>參照：<a href="/dict/佛">佛</a></p>

**來源：佛光大辭典**

<p>梵語ardhāsana。即讓座席之半分與他人並坐，意謂其地位與自己同等。據雜阿含經卷四十一、華手經卷一、佛本起經卷下等之記載，釋尊嘗因迦葉具有大德力，當眾分半座使迦葉坐，系表二乘與佛同解脫床之義。另據法華經卷四載，釋尊說法華經時，多寶如來出現，分半座予釋尊。至後世，‘二佛並坐’之說極為盛行，致有二佛並坐之繪畫、雕刻等傳世。于中阿含卷十一‘四洲經’則謂，頂生王因具有如意足通與大威德力，而得天帝釋之半座。禪林中之分座說法即緣釋尊分半座予迦葉之故事而來，通常多用于形容首座代替住持說法度眾之情形，故首座又有‘半座職’之稱。于淨土宗中，往生淨土者坐蓮花台上，留其半座，以待來生與同修之人共遊法界，即持同一信心者得同一證悟之意。﹝中本起經卷下大迦葉始來品、法華經論卷下、法華義疏卷九、依觀經等明般舟三昧行道往生贊﹞（參閱‘分座’1320）</p>
