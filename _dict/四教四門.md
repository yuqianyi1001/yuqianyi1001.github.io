---
title: 四教四門
source: deerpark.app
---

**來源：丁福保佛學大辭典**

<p>【術語】台家之四教配於四門也。四教儀四曰：「四教各明四門，雖俱得入道，然隨教立義，必應逐便。若三藏教之四門，雖俱得入道，而諸經論多用有門。通教之四門中雖俱得入道，而諸經論多用空門。別教之四門，雖俱得入道，而諸經論多用亦有亦空門。圓教之四門，雖俱得入道，而諸經論多用非有非空門。」</p>

**來源：佛光大辭典**

<p>天台宗對佛陀一代之教化，判立藏、通、別、圓四教；四教各配四種入理之門，即：有門、空門、亦有亦空門、非有非空門，故稱四教四門。據法華經玄義卷八下所載，四教中之藏、通二教為界內之教，俱證偏真之理；以入理之門有巧拙之殊，而生不同之八門。別、圓二教為界外之教，共證中道之理；入理之門有偏圓之異，故亦生不同之八門。</p><p>四教義卷四（大四六·七三一下）：‘四教各明四門，雖俱得入道，然隨教立義，必須逐便。若是三藏教四門，雖俱得入道，而諸經論多用有門。通教四門，雖俱得入道，而諸經論多用空門。別教四門，雖俱得入道，而諸經論多用亦有亦空門。圓教四門，雖俱得入道，而諸經論多用非有非空門也。’（參閱‘四門’1723、‘偏真圓真’4374）</p>
