---
title: 趙州柏樹子
source: deerpark.app
---

### 丁福保佛學大辭典

【公案】「僧問趙州如何是祖師西來意？州云：庭前柏樹子。」見會元趙州章，無門關三十七則，從容錄四十七則。



### 佛光大辭典

禪宗公案名。又作趙州柏樹、庭前柏樹子。趙州從諗寄庭前之柏樹子，以示達磨西來之本意。聯燈會要卷六趙州從諗條（d續一三六·二六四上）：‘僧問：“如何是祖師西來意？”師雲：“庭前柏樹子。”僧雲：“和尚莫將境示人。”師雲：“我不將境示人。”僧雲：“如何是祖師西來意？”州雲：“庭前柏樹子。”’此公案中，趙州以‘庭前柏樹子’教人會取眼前者即是，而截斷學人別覓佛法之思路。即以超越人、境相對等分別見解之本來風光，拈提達磨要旨之真風。﹝祖庭事苑卷三、大慧普覺禪師語錄卷五、卷八、禪宗無門關第三十七則、五燈會元卷四、宗門統要續集卷六﹞


