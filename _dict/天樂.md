---
title: 天樂
source: deerpark.app
---

**來源：三藏法數**

<p>天然自然，樂勝身勝，故名為天。修十善者，生於天上，而受種種殊勝妙樂，故名天樂。（十善者，不殺生、不偷盜、不邪婬、不妄語、不兩舌、不惡口、不綺語、不貪欲、不瞋恚、不邪見也。）</p>

**來源：丁福保佛學大辭典**

<p>【雜名】天人之伎樂也。法華經化城喻品曰：「四王諸天，為供養佛，常擊天鼓，其餘諸天，作天伎樂。」</p><p>【術語】三樂之一。生欲界諸天所受之歡樂也，修十善業者生天感之。見大寶積經一百一。</p>
