---
title: 竺
source: deerpark.app
---

### 丁福保佛學大辭典

【雜語】姓也。取天竺之竺，其人為天竺之產，故稱為竺，如竺曇摩騰，竺曇無蘭是也。又以天竺之人為師，亦稱為竺，如竺佛念，竺道生是也。而晉道安唱釋姓，由是我國之沙門皆稱為釋，以釋迦為沙門一般之師也。開元錄二曰：「沙門竺曇摩羅察，晉言法護。（中略）年八歲出家，事外國沙門竺高座為師，遂稱竺姓。」（秦晉已前，沙門多隨師稱姓，後因彌天道安道總稱釋氏）。



### 佛光大辭典

姓。(一)我國對外國東來之沙門或譯經者，依其國籍而冠姓，‘竺’即為天竺國籍，如竺曇摩騰、竺曇無蘭。另有安息之‘安’世高，康居之‘康’僧會，月支之‘支’謙等人，皆為冠以國姓之例。(二)于東晉以前，沙門多隨師姓，亦稱竺，如竺佛念、竺道生，另有從師姓之支道林、支亮等。然自東晉道安提倡以釋迦為沙門之師，其後沙門遂以‘釋’為姓。﹝開元釋教錄卷二、古今圖書集成氏族典竺姓部﹞


