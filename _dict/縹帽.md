---
title: 縹帽
source: deerpark.app
---
### 佛光大辭典

指淡青色之帽子。又作縹帽子、縹冒。俗稱華帽子、帽子。亦稱裹頭。源于印度裹頭之制；佛世時，以印度北方天寒，佛陀乃允許比丘以毳制之帽裹頭。傳說隋煬帝尚為晉王時，曾請天台智大師授菩薩戒，因當時天氣嚴寒，晉王便自解其縹袖，裹于智之頭上，此即為我國縹帽之由來。

于日本，縹帽始于最澄或空海。至後世，演變成為天台、真言等諸宗之裝束之一，且須具有一定資格者，始可著用。

日本現今之縹帽多為純白色，不用于裹頭，而圍于頸項，下端垂于胸前，成為披肩之形式。縹帽復縫（正裡兩面均可穿

用）者較正式，稱為本帽子；單縫（僅正面可穿用）者，則稱半帽子。﹝中阿含卷三十七梵志阿攝和經、卷五十五晡利多經、顯密威儀便覽卷下裹頭、聖道衣料編卷下﹞



### 丁福保佛學大辭典

【物名】縹為花田色。花田色之帽子也。俚言集覽曰：「花田者淺木色也。」天台真言之僧得其位者著縹帽子，為一幅之輪形常掛於首。象器箋十七曰：「燕南紀談云：台家密家，有縹帽子，又名裹頭。宗鳳雜集云：隋煬帝請天台大師受菩薩戒，時祁寒。帝解御衣縹袖，令裹大師頭。」（案煬帝解衣袖裹智者頭中華紀傳未見所載）。



