---
title: 諸行無常
source: deerpark.app
---
### 佛光大辭典

梵語anityāḥ sarva-saṃskārāḥ。謂世間一切現象與萬物經常轉變不息。此系佛法之根本大綱。與諸法無我、涅寂靜，同為三法印之一，稱為諸行無常印，或一切行無常印、一切有為法無常印。所謂三法印，即得藉以判斷佛法的是否究竟之三種法門。

涅經卷下之無常偈（大一·二○四下）：‘諸行無常，是生滅法；生滅滅已，寂滅為樂。’日本有伊呂波歌，乃唱詠此四句之歌。（參閱‘無常’5109、‘伊呂波歌’2153）



### 法相辭典

★瑜伽十八卷十五頁雲：今此頌中，蘊、及取蘊，皆名諸行。此中義者，意在取蘊。是五取蘊，略有三種。謂去、來、今。諸行無常者：謂彼諸行，本無而生，生已尋滅。若過去生過去所得諸自體中所有諸蘊，皆過去故，已謝滅故，生已沒故；體是無常。若未來生未來所得諸自體中所有諸蘊，皆未生故，非已起故，未滅沒故，可生起故；是有生法。若現在生現在所得諸自體中所有暫住支持存活有情諸蘊，皆死法故，可為殞滅之所滅故；是有滅法。若彼諸蘊，在于未來所得自體，是有生法，于中都無所得自體，是常是恆，乃至即當如是正住。唯除才生，生已尋滅。若諸有情，于現法中，永盡未來諸蘊因者；一切未來自體諸蘊，皆不生故；說名彼寂。又復此寂，由二因緣，說之為樂。一者、一切苦因滅故，一切粗重，永止息故；于現法中，安樂住故；說之為樂。二者、當來生老病等所有眾苦，永解脫故；說之為樂。

★二解　瑜伽三十四卷一頁雲：此中且依至教量理，如世尊說：諸行無常。又此諸行，略有二種。一、有情世間，二、器世間。世尊依彼有情世間，說如是言：芻當知，我以過人清淨天眼，觀諸有情，死時生時，廣說乃至身壞已後，當生善趣天世界中。由此法門，顯示世尊，以淨天眼，現見一切有情世間，是無常性。又世尊言：芻當知，此器世間，長時安住。過是已後，漸次乃至七日輪現。如七日經，廣說。乃至所有大地諸山大海，及蘇迷盧大寶山王，乃至梵世諸器世界，皆被焚燒。災火滅後，灰燼不現。乃至餘影亦不可得。由此法門，世尊顯示諸器世間是無常性。如是且依至教量理，修觀行者，淨信增上作意力故；于一切行無常之性，獲得決定。得決定已；即由如是淨信增上作意力故；數數尋思觀察一切，現見不背不由他緣無常之性。



### 陳義孝佛學常見辭彙

三法印之一。見三印條。



### 丁福保佛學大辭典

【術語】萬物常變轉之意。涅槃經十四曰：「諸行無常，是生滅法，生滅滅已，寂滅為樂。」此名諸行無常偈。亦曰雪山偈。此一偈為總佛法之大綱，各依其宗義，所釋不同。今明通途之一義，則諸三世遷流之有為法，名為諸行。諸行為無常，是生滅之法，此生滅之法，是苦。此半偈是流轉門。滅此生與滅已，無生無滅為寂滅。寂滅即涅槃，是樂。為樂者非言受涅槃樂，謂對於有為之苦，而寂滅為樂耳。此半偈是還滅門。諸行無常Aniccā vata sankhāra，是生滅法Uppādavayadhammo，生滅滅已Uppjjitvānirujjhanti，寂滅為樂Tesaṁ rūpasamo sukho。



