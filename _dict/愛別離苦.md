---
title: 愛別離苦
source: deerpark.app
---

**來源：法相辭典**

<p>★瑜伽六十一卷十五頁雲：雲何愛別離苦？當知此苦、亦由五相。謂不與彼會，生愁惱故；由此因緣，生怨嘆故；由此因緣，身擾惱故；念彼眾德，思戀因緣，意熱惱故；應受用等，有所闕故。如愛別離苦，求不得苦、當知亦爾。</p><p>★二解法蘊足論五卷八頁雲：雲何愛別離苦？愛別離、謂諸有情等、可愛可樂，可喜可意，不與彼俱，不同一處，不為伴侶，別異離散，不聚集，不和合；總名愛別離。何因緣故說愛別離為苦？謂諸有情愛別離時，領納攝受種種身苦事故；廣說乃至領納攝受種種身心燒然事故；說彼為苦。復次愛別離時，受三種苦。一者、苦苦，二者、行苦，三者、壞苦。故名愛別離苦。</p>

**來源：三藏法數**

<p>謂常所親愛之人，乖違離散，不得共處，是為愛別離苦。</p><p>謂常所親愛之人，乖違離散，不得共處，是名愛別離苦。</p>

**來源：丁福保佛學大辭典**

<p>【術語】八苦之一。別所愛者之苦痛也。如妻別夫時之苦痛是。</p>

**來源：佛光大辭典**

<p>梵語priya-viprayoga-duḥkha，巴利語piya-vippayoga-dukkha。謂別離愛境，或與所愛者別離時所感受之苦。為八苦之一。又稱恩愛別苦、哀相別離苦。據中阿含卷七分別聖諦經與大毗婆沙論卷七十八所載，則可愛之內六處及六界等與身別離時所生之苦，稱作愛別離苦。此外，五王經以為從兄弟、妻子等之離別所生之苦，稱為愛別離苦。大乘義章卷三本兼取上記二說，而謂（大四四·五一三上）：‘何者是其愛別離苦？所別有二，一內二外。內者自身，外者所謂親戚眷屬及餘資生。’﹝增一阿含經卷十七、四諦經、正法念處經卷五十七﹞（參閱‘四苦’1736）</p>
