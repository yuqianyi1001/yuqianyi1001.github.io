---
title: 佛道
source: deerpark.app
---

**來源：陳義孝佛學常見辭彙**

<p>佛所證悟的道法，即無上菩提。梵語菩提，新譯為覺，舊譯為道。</p>

**來源：丁福保佛學大辭典**

<p>【術語】梵語菩提，新譯曰覺，舊翻曰道。道者通之義，佛智圓通無壅，故名之為道。道有三種：一聲聞之所得，二緣覺之所得，三佛之所得。今為佛所得之無上菩提，故云佛道。法華經序品曰：「恆沙菩薩，種種因緣，而求佛道。」同方便品曰：「是諸世尊，皆說一乘法，化無量眾生，令入於佛道。」同信解品曰：「我等今者真是聲聞，以佛道聲，令一切聞。」大乘義章十八曰：「菩提胡語，此翻為道。果德圓通，名之為道。」又曰：「菩提偏在果，故證成佛道，名得佛道。」嘉祥法華疏二曰：「菩提云道，是無上正徧知果道也。」</p><p>因行名道。佛道者，到於佛之萬行也。大乘義章十八曰：「地論言：道者是因，修行此道，能到聖處，名為聖道。」</p>

**來源：佛光大辭典**

<p>(一)‘道’乃梵語bodhi（音譯菩提）之意譯，義謂果德圓通。佛道即指佛果之無上菩提。法華經序品（大九·三上）：‘我見彼土恆沙菩薩，種種因緣，而求佛道。’﹝大乘義章卷十八﹞</p><p>(二)指佛陀教化眾生之道。即佛教。</p><p>(三)道，謂因行。指成佛之道，即至佛果無上菩提之道。大乘義章卷十八（大四四·八二八下）：‘能通行人至涅處，因之為通，通故名道。故地論言，道者是因，修行此道能到聖處，名為聖道。’（參閱‘佛教’2658）</p>
