---
title: 近事律儀
source: deerpark.app
---

### 陳義孝佛學常見辭彙

指優婆塞和優婆夷所應受持的五戒。



### 法相辭典

★俱舍論十四卷三頁雲：謂受離五所應遠離，安立第一近事律儀。何等名為五所應離？一者、殺生，二、不與取，三、欲邪行，四、虛誑語，五、飲諸酒。

★二解　俱舍論十四卷十七頁雲：何緣世尊于餘律儀處，立離非梵行為其所學；唯于近事一律儀中，但制令其離欲邪行？頌曰：邪行最可訶，易離得不作。論曰：唯欲邪行，世極訶責。以能侵毀他妻等故；感惡趣故。非非梵行。又欲邪行，易遠離故。諸在家者，耽著欲故；離非梵行，難可受持。觀彼不能長時修學，故不制彼離非梵行。又諸聖者，于欲邪行，一切定得不作律儀。經生聖者，亦不行故。離非梵行，則不如是。故于近事所受律儀，但為制立離欲邪行。勿經生聖者，犯近事律儀。不作律儀，謂定不作。諸有先受近事律儀，後娶妻妾；于彼妻妾先受戒時，得律儀不？理實應得。勿但于一分得別解律儀。若爾；雲何後非犯戒？頌曰：得律儀如誓，非總于相續。論曰：如本受誓而得律儀。本受誓雲何？謂離欲邪行，非于一切有情相續，言我皆當離非梵行。由此普于有情相續，唯得離欲邪行戒，非離非梵行律儀。故後納妻妾，非毀犯前戒。

★三解　俱舍論十四卷十八頁雲：何緣但制離虛誑語，非離間語等，為近事律儀？亦由前說三種因故。謂虛誑語，最可訶故。諸在家者，易遠離故。一切聖者，得不作故。復有別因，頌曰：以開虛誑語，便越諸學處。論曰：越諸學處，被檢問時，若開虛誑語；便言我不作。因斯于戒多所違越。故佛為欲令彼堅持，于一切律儀，制離虛誑語。雲何令彼若犯戒時；便自發露，能防後犯。



### 丁福保佛學大辭典

【術語】優婆塞，優婆夷所授持之五戒也。



### 佛光大辭典

梵語upāsaka-saṃvara。音譯作鄔波索迦三跋羅。乃別解脫律儀之一。又作近事擁護。指近事所受持之五戒。親近諸善法、諸善士、諸佛法而承事之，可防身語之過，故稱近事。據俱舍論卷十四載，所謂五戒即指：不殺生、不偷盜、不欲邪行、不虛誑語、不飲諸酒。又說一切有部主張，若離近事律儀則不得稱近事；然經量部則謂，僅受三歸即成近事；優婆塞戒經卷三則稱，僅受一戒乃至四戒即可稱為優婆塞。﹝優婆塞戒經卷六、成實論卷八、大毗婆沙論卷一二三、卷一二四、瑜伽師地論卷五十三、大乘法苑義林章卷三末﹞


