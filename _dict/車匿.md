---
title: 車匿
source: deerpark.app
---

**來源：丁福保佛學大辭典**

<p>【人名】Chaṇḍaka，新作闡鐸迦。譯曰樂欲。佛出城時之馭者也。後出家為比丘，六群比丘之一，惡口之性不改，謂之惡口車匿，或云惡性車匿。佛臨涅槃，勅阿難以默擯之法治之，後遂證果。玄應音義二十三曰：「闡鐸迦，人名也，此云樂欲。」慧琳音義六十二曰：「闡鐸迦，如來僕使之名，古曰車匿也。」西域記六曰：「闡鐸迦，舊言車匿，訛也。」智度論二曰：「佛涅槃後，惡口車匿，云何共住？佛告阿難，車匿比丘，我涅槃後如梵天法治。若心濡伏者，應教那陀迦旃延經，即可得道。」</p>

**來源：佛光大辭典**

<p>梵名Chandaka  ，巴利名Channa  。初為六群比丘之一。又作闡鐸迦、闡陀迦、闡特、闡怒、羼陀、孱那、車那、^那、釤礎Ｒ胛□ψ鰲□腫鰲□作、覆藏。乃淨飯王之僕役，悉達太子u城出家時，為太子之馭者，以太子意堅不返，遂持太</p><p>子剃脫之須發、寶冠、明珠還宮。佛陀證道歸城時，隨佛陀出家。初傲慢，惡口之性不改，犯罪亦不悔過，與諸比丘不和，人稱惡口車匿、惡性車匿。佛陀欲涅時，阿難請示佛陀，如何與闡怒等惡行比丘相處，佛陀謂（大一·二六上）：‘我滅度後，若彼闡怒不順威儀，不受教誡，汝等當共行梵檀罰，敕諸比丘，不得與語，亦勿往返教授從事。’此即後世佛弟子與不受教誡者相處之道。佛陀入滅後，弟子依法治之，車匿比丘始悔悟，後隨阿難學道，證阿羅漢果。﹝長阿含卷四遊行經、增一阿含經卷三十七、佛般泥洹經卷下、太子瑞應本起經卷上、佛所行贊卷二車匿還品、過去現在因果經卷二、五分律卷十五、十誦律卷三十一、大智度論卷二、大唐西域記卷六、慧琳音義卷四十七﹞</p>
