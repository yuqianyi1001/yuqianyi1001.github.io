---
title: 極樂報化
source: deerpark.app
---

**來源：丁福保佛學大辭典**

<p>【術語】彌陀之極樂國土，為報土、為化土，諸宗各有異論。天台淨影謂之化土。道綽善導謂之報土。慈恩或唯謂之報土，或謂之報化二土。日本之源信，則以極樂為報土，以處胎經所說極樂之邊地懈慢界為化土。日本之見真，推源信之意，以觀經所說九品之淨土及菩薩處胎經所說之懈慢界，並無量壽經所說之疑城胎宮，皆為化土，以無量壽經所說之極樂為報土。但此化土為報中之化，非三土中第三之化土，於報中分真假二土也。然則真假雖異，皆為酬報大悲之願者（報土酬第十八願，化土酬第十九二十願），其假皆為報土也。故道綽善導所定之是報非化，不背於此。教行信證五曰：「既以真假是酬報大悲願海，故知報佛土也。良假佛土，業因千差，土復應千差，是名方便化身化土。」</p>
