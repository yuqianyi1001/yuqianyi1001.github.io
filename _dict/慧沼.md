---
title: 慧沼
source: deerpark.app
---

**來源：丁福保佛學大辭典**

<p>【人名】唐淄州慧沼，從慈恩大師，極性相之奧義。及菩提流志譯大寶積經，預於證義。又於義淨之譯場為證義，多所刊正。著唯識了義燈，質圓測之異義。後著諸疏義，號淄州沼。見宋高僧傳四。</p>

**來源：佛光大辭典**

<p>（651～714）唐代法相宗僧。淄州淄川（山東淄川）人，姓氏不詳。又稱淄州大師。少即警慧，十五歲出家，如法修身不違戒律，時人以‘沼^梨’稱之。初從玄奘受學，後轉依窺基習學唯識，能深入堂奧，得其真傳。窺基示寂後，圓測著唯識論疏反駁窺基之說，師乃撰成唯識論了義燈破斥其說，以顯法相之實義。</p><p>曾先後參與義淨、菩提流志之譯場，並任證義，多所刊正。又著有能顯中邊慧日論四卷、因明入正理論義纂要一卷，論述法相教義，使該宗達于最盛時期；另著有金光明最勝王經疏六卷、法華玄贊義決一卷、因明入正理論義斷一卷等。與窺基、智週合稱為唯識三祖。開元二年示寂，世壽六十四。﹝宋高僧傳卷四、開元釋教錄卷九、六學僧傳卷二十三、玄奘三藏師資傳叢書卷下﹞</p>
