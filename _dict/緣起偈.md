---
title: 緣起偈
source: deerpark.app
---

### 丁福保佛學大辭典

【術語】說佛教根本義之四諦中，苦集滅三諦之偈文也（但偈中說三諦者，惟智度論之文，其他為苦滅之二諦）。約於其中苦諦之因緣生，謂之緣起偈。又曰緣起法頌。又以此法頌安置於塔基，塔內或佛像體內，則謂之法身舍利偈，亦曰法身偈。見法身偈條。寄歸傳四曰：「凡形像及以制底，金銀銅鐵泥漆瓦磚，或聚沙雪。當作之時，中安二種舍利：一謂大師身骨，二謂緣起法頌。其頌曰：諸法從緣起，如來說是因。彼法因緣盡，是大沙門說。」金剛童子成就儀軌上曰：「又欲成就殊勝果者，於神通日月白分就趣河海側，印沙印泥為塔，中置緣起偈。」

參照：<a href="/dict/法身偈">法身偈</a>


