---
title: 三覺
source: deerpark.app
---
### 佛光大辭典

(一)指三種惡覺。又作三不善覺、三惡覺、三界。乃凡夫所具三種障礙禪定之惡覺。即：(一)欲覺，又作貪覺，對世間可貪之事思量而起欲心。(二)嗔覺，又作恚覺，對世間怨憎之事思量而起嗔心。(三)害覺，又作惱覺，生憎嫉之心，起惱害他人之念。﹝雜阿含經卷二十四、大方等大集經卷十七、品類足論卷五﹞（參閱‘三想’636）

(二)指三種善覺。又作三善覺。即：(一)離欲覺，又作出覺，可用以對治欲覺。(二)無恚覺，又作無嗔覺，可用以對治嗔覺。(三)無害覺，可用以對治害覺。﹝長阿含經卷八、品類足論卷五、成實論卷十四善覺品﹞

(三)為妙覺果佛所具足之三覺，即：(一)自覺，謂覺知三世一切諸法常、無常等，悟性真空，了惑虛妄，功成妙智，道證圓覺，故稱自覺。(二)覺他，謂運無緣之慈，度諸眾生，令離生死苦，得涅樂。(三)覺行圓滿，又作覺滿，謂三惑淨盡，眾德悉備，位登妙覺，行滿果圓。阿羅漢具自覺，菩薩具自覺、覺他二覺，佛具三覺。﹝品類足論卷五、觀經玄義分卷一、無量壽經義疏卷上﹞

(四)大乘起信論所說之本覺、始覺、究竟覺。(一)本覺，指一切眾生本來固有之自性清淨心。(二)始覺，依本覺內薰與教法外薰而妄心漸起契于本覺之知覺者。(三)究竟覺，始覺中與本覺極其一致者。



### 三藏法數

﹝出翻譯名義﹞ 覺有三義：謂自覺、覺他、覺行圓滿也。唯妙覺果佛，具足三覺。故華嚴經云：奇哉大導師，自覺能覺他。是也。 〔一、自覺〕，謂覺知過去未來現在三世一切諸法常無常等，悟性真空，了惑虛妄，功成妙智，道證圓覺，故名自覺。 〔二、覺他〕，謂運無緣慈度諸眾生，皆令離生死苦，得涅槃樂，故名覺他。（梵語涅槃，華言滅度。） 〔三、覺行圓滿〕，謂三惑淨盡，眾德悉備，位登妙覺，行滿果圓，故名覺行圓滿。（三惑者，見、思惑、塵沙惑、無明惑也。）

﹝出圓覺經疏并起信論﹞ 〔一、本覺〕，謂一切眾生，自性清淨，心體本來覺了，離諸妄念，故名本覺。 〔二、始覺〕，謂本覺之體，忽起妄念，而成不覺，今始覺了一切諸法即是真如，平等不二，故名始覺。 〔三、究竟覺〕，究竟即決定終窮之義也。謂能覺了染心之源，究竟終窮，同於本覺，故名究竟覺。



### 法相辭典

★瑜伽三十卷十三頁雲：何等三覺？一、語義覺。二、事邊際覺。三、如實覺。尋思義故；起語義覺。尋思其事，及自相故；起事邊際覺。尋思共相，品時理故；起如實覺。修瑜伽師，唯有爾所所知境界。所謂語義及所知事，盡所有性如所有性。



### 陳義孝佛學常見辭彙

１．自覺、覺他、覺行圓滿。自覺是使自己覺悟，但要斷盡三界內的見思惑和三界外的塵沙無明惑，才能算是達到自覺的地位；覺他是將自己所覺悟的真理傳播給別人，使他人也覺悟；覺行圓滿謂所覺悟的程度，已經達到究竟圓滿的境界。２．本覺、始覺、究竟覺。本覺是一切眾生本來就有的自性清淨心；始覺是本覺被無明蒙蔽之後，又開始漸除無明，漸息妄心，恢復其固有的本覺；究竟覺是終極徹底的覺悟，也就是佛的覺悟。



### 丁福保佛學大辭典

【名數】一自覺，二覺他，三覺行窮滿，阿羅漢具自覺之一，菩薩具自覺覺他之二，佛具三覺。

一、本覺，一切眾生本來固有之自性清淨心也。二、始覺，依本覺內薰與教法外薰而妄心漸起契於本覺之知覺者。三、究竟覺，始覺極與本覺一致者。見起信論。



