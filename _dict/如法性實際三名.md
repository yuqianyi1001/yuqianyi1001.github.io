---
title: 如法性實際三名
source: deerpark.app
---

### 丁福保佛學大辭典

【名數】般若經多用此三名，同一空理之異名也。謂但以觀有淺深，而分三名也。智度論三十二曰：「如、法性、實際是三事，為一為異，若一如何說三？若三今應當合別？答曰：是三皆是諸法實相異名。」註維摩經二曰：「肇曰：如、法性、實際，此三空同一實耳。但用觀有淺深，故別立三名。始見法實，如遠見樹，知定是樹，名為如。見法轉深，如近見樹，知定是何木，名為法性。窮盡法實，如盡知樹根莖枝葉之數，名為實際。此三未始非樹，因見為異耳。」


