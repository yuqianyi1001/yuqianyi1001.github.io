---
title: 內四供養
source: deerpark.app
---
### 佛光大辭典

內院之四供養。又作內四供、內供養、內供。‘外四供養’之對稱。即在金剛界曼荼羅金剛輪內四隅之嬉、N、歌、舞四菩薩。系由中央大日如來心中流出以供養四佛者。依金剛頂瑜伽略述三十七尊心要載，金剛嬉菩薩供養東方阿■（不動）如來，金剛N菩薩供養南方寶生如來，金剛歌菩薩供養西方彌陀如來（觀自在王），金剛舞菩薩供養北方不空成就如來，分別住于四佛曼荼羅左側之月輪內。又依秘藏記所載，金剛嬉菩薩身為黑色，金剛N菩薩為白黃色，金剛歌菩薩為白肉色，金剛舞菩薩為青色，此系現圖內四供養形像之通軌。但理趣會則依據最上根本大樂金剛不空三昧大教王經卷三之說，安置內四供養于外院。﹝金剛頂瑜伽中略出念誦經卷二﹞（參閱‘外四供養’1858）



### 丁福保佛學大辭典

【術語】見四供養及八供條。

參照：<a href="/dict/四供養">四供養</a>

參照：<a href="/dict/八供">八供</a>

【名數】先由大日如來之心中流出嬉戲菩薩供養東方阿閦如來，嬉戲者，眾生初得生佛不二之菩提，照了自身即佛，大歡喜之標幟，是金剛部阿閦如來之三摩地也。故今與以相應之嬉戲適悅形菩薩供養之。次由中心流出鬘菩薩供養南方寶生如來，華鬘者，理智具足，萬德開發之標幟，是寶部寶生佛之三摩地也，故與以相應之華鬘瓔珞形菩薩供養之。次由心中流出歌菩薩供養西方彌陀如來。歌者，說法之標幟，是蓮華部彌陀如來之三摩地也，故與以相應之歌菩薩供養之。次由心中流出舞菩薩供養北方不空成就如來。旋舞者，神通自在遊戲作業之標幟，是羯磨部不空成就如來之三摩地也，故今以舞菩薩供養之。此四菩薩中第一者取其心身之愛嬌，第二者取其服裝之善美。後之二者，取其技藝之精妙也。



