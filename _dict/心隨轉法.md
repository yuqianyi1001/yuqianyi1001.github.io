---
title: 心隨轉法
source: deerpark.app
---

### 法相辭典

★俱舍論六卷三頁雲：何等名為心隨轉法？頌曰：心所二律儀，彼及心諸相，是心隨轉法。論曰：一切所有心相應法，靜慮無漏二種律儀，彼法及心之生等相，如是皆謂心隨轉法。如何此法，名心隨轉？頌曰：由時果善等。論曰：略說由時果等善等，故說此法，名心隨轉。且由時者：謂此與心，一生住滅，及墮一世。由果等者：謂此與心，一果異熟，及一等流。應知此中前一後一，顯俱顯共，其義不同。由善等者：謂此與心，同善不善無記性故。由此十因，名心隨轉。



### 丁福保佛學大辭典

【術語】一切之心所法與定俱戒道具戒之二無表色及此法之生住等四相，與心王同時同果，又同善等之性其他一切之相，故謂之心隨轉法，即心生則隨而生，心滅則隨而滅也。俱舍論六曰：「心所二律儀，及彼心諸相，是心隨轉法，由時果善等。」


