---
title: 不思議變易生死
source: deerpark.app
---
### 法相辭典

★佛地經論二卷十五頁雲：如是若在無學位中，回向菩提；由定願力，數數資昔感現身因，令于長時生果相續，漸漸增勝；乃至成佛，功能方盡。此報雖親有漏因感；然由無漏定願資助，名不思議變易生死。無漏定願，不思議故。若有學位，回向菩提；或隨煩惱感生勢力，感彼生已；于最後生，伏諸煩惱，起定願力，資後身因。如前道理。乃至成佛。或回心已；即伏煩惱，起定願力，資現身因。如前道理，乃至成佛。諸用無漏定願資助，非煩惱者，皆不思議變易身攝。若煩惱力所感異熟；分段身攝。若說聲聞是化所作；不須如是問答分別。



### 陳義孝佛學常見辭彙

菩薩修道時，因工夫進步的緣故，由前一期的心境，轉移到後一期的心境時，前後的感覺，截然不同，回顧前塵，有如死後再生，故亦名為生死，然而實際上只是心的生死，並非身的生死，只算心境的一度變易，而此變易，最為神奇而不可思議，故名不思議變易生死。



### 丁福保佛學大辭典

【術語】二種生死之一。離三界生死之身後以至成佛之界外生死也。由煩惱之力起有漏之善惡業，由此業所感之三界五趣果報，曰分斷生死，以所謂可求之菩提在實，可度之眾生在實之法執即所知障為助緣，起無漏之大願大悲業所感得之細妙殊勝果報，曰不思議變易生死。由無漏之悲願力改轉分段生死之麤身，而受細妙無限之身，故云變易，為無漏之定願力所助，妙用難測，故名不思議。為大悲意願所成之身，故亦云意識身。或云無漏身。亦云出過三界身。若依相宗之判，二乘之無學，迴心而入大乘，則涅槃之後，直受變易身，有學之聖者，轉向大乘，於初地已後亦得受變易身，若菩薩八地已上受變易身，一類智增之菩薩初地已上受變易身。若依性宗之制，則二乘之無學及菩薩之種性已上得隨應而受。唯識論八曰：「不思議變易生死，謂諸無漏有分別業由所知障緣助勢力所感殊勝細異熟果。由悲願力，改轉身命，無定齊限，故名變易。無漏定願，正所資感，妙用難測，名不思議。」



