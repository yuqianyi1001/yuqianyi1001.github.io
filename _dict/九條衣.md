---
title: 九條衣
source: deerpark.app
---

**來源：丁福保佛學大辭典**

<p>【物名】三種袈裟之一。又名九條袈裟，或單名九條。即僧伽梨之一種，所謂九品大衣之下下品也。其製兩長一短，條數有九分，故名。十誦律五曰：「若比丘，初日得衣，用作僧伽梨最下九條，成分別若干長若干短，總說九條。作衣竟日，即應受持作是言，我是最下僧伽梨作持。」四分律四十曰：「應九條，不應十條，乃至十九條，不應二十條。」蓋九條衣，原唯僧伽梨之一種，以條數而立名，與五條七條同，本律非別有九條衣之名稱。故四分律行事鈔下，謂就條數，便云十九十七乃至九條七條五條等。律中無五七九之名，但云安陀會乃至僧伽梨。人名為七九條也。雖然，僧伽梨中，此最下九條衣之名，自古通行，今稱五條七條九條為三衣，安陀會，鬱多羅僧，僧伽梨之名，反多不用矣。案五條為常著之衣。七條在寺內眾中禮誦齋講時著之。九條已上，外出時及其他嚴儀時著之。</p>

**來源：佛光大辭典**

<p>又作九條袈裟。單稱九</p><p>條。三種袈裟之一。僧伽梨之一種，所謂九品大衣之下下品。其制為二長一短，條數為九，與五條、七條合稱為三衣。其中，五條為常著之服，七條于寺內眾中禮誦齋講時穿著，九條以上之衣，凡入王宮、升座說法、入裡乞食、降伏外道等諸時，當穿著之。﹝四分律卷四十、十誦律卷五、毗尼日用切要﹞（參閱‘僧伽梨’5723）</p>
