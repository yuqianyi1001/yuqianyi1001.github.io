---
title: 法樂
source: deerpark.app
---
### 佛光大辭典

(一)即法味之樂。聽受佛法之法味，以長養法身之慧命而生喜樂，故稱法樂。又行善積德以自娛，亦稱法樂。唯識論卷十（大三一·五七下）：‘自受用（中略），盡未來際，恆自受用廣大法樂。’﹝維摩經菩薩品、梁譯攝大乘論釋卷十三﹞

(二)指于佛前轉讀講論諸經論、唱誦經文、陀羅尼等，乃使佛菩薩得法樂之意。

(三)俗于法事之後有舞樂，亦稱為法樂。



### 陳義孝佛學常見辭彙

１．以法味為樂。２．行善積德以自娛。



### 丁福保佛學大辭典

【術語】對於欲樂而有法樂。以法味樂神。名之為法樂。又行善積德以自娛，亦曰法樂。維摩經菩薩品曰：「有法樂可以自娛，不應復樂五欲樂也。天女即問，何謂法樂？答曰：樂常信佛，樂欲聽法，樂供養眾。（中略）樂修無量道品之法，是為菩薩法樂。」唯識論十曰：「自受用身，盡未來際恒自受用廣大法樂。」智度論九曰：「安之以無患，度之以法樂。」俗以向神誦經唱陀羅尼等，謂之法樂。為使神得法樂之意。與言奉法施者，其事同，其義稍異。

俗於法事之後有舞樂，謂之法樂。



