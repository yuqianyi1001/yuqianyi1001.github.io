---
title: 國師三喚
source: deerpark.app
---

### 丁福保佛學大辭典

【公案】國師三喚侍者，侍者三應諾。國師云：將謂吾辜負汝，元來卻是汝辜負吾。」見傳燈錄五，五燈會元二，無門關十七則。



### 佛光大辭典

禪宗公案名。指南陽慧忠國師三次召喚侍者，侍者三次應諾之故事。景德傳燈錄卷五南陽慧忠章（大五一·二四四上）：‘一日喚侍者，侍者應諾；如是三召皆應諾。師曰：“將謂吾孤負汝，卻是汝孤負吾。”’蓋國師三喚，侍者不該應諾而應之，乃眩惑于會得與否之歧路，而忽略國師之殷勤指示佛心，故慧忠訶斥侍者為‘辜負’。無門關第十七則即評之曰（大四八·二九五上）：‘國師三喚，舌頭墮地。侍者三應，和光吐出。國師年老心孤，按牛頭吃草，侍者未肯承當，美食不中飽人餐。且道那裡是他辜負處？國淨才子貴，家富小兒嬌。’﹝宗門統要續集卷三、禪宗頌古聯珠通集卷八、宗門葛藤集卷上﹞


