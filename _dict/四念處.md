---
title: 四念處
source: deerpark.app
---

### 陳義孝佛學常見辭彙

又名四念住，即身念處、受念處、心念處、法念處。身念處是觀身不淨；受念處是觀受是苦；心念處是觀心無常；法念處是觀法無我。此四念處的四種觀法都是以智慧為體，以慧觀的力量，把心安住在道法上，使之正而不邪。



**來源：三藏法數**

﹝出法界次第﹞ 念即能觀之觀，處即所觀之境也。謂諸眾生於色受想行識五陰起四顛倒，於色多起淨倒，於受多起樂倒，於想、行多起我倒，於心多起常倒，為令眾生修此四觀，以除四倒，故名四念處也。 〔一、觀身不淨〕，身有內外，己身名內身，他人之身名外身。此內外身，皆攬父母遺體而成；從頭至足，一一觀之，純是穢物。眾生顛倒，執之為淨，而生貪著，故令觀身不淨也。 〔二、觀受是苦〕，領納名受，有內受、外受；意根受名內受，五根受名外受。一一根有順受違受，不違不順受。於順情之境則生樂受，於違情之境則生苦受，於不違不順之境則生不苦不樂受。樂受是壞苦，苦受是苦苦，不苦不樂受是行苦。眾生顛倒，以苦為樂。故令觀受是苦也。（五根者，眼根、耳根、鼻根、舌根、身根也。樂受是壞苦者，樂壞則苦生，即樂極悲生也。苦苦者，於苦身上更加苦受，故名苦苦。行苦者，雖是不苦不樂，念念心有生滅，是故名行苦也。） 〔三、觀心無常〕，心即第六識也。謂此識心，體性流動，若麤若細，若內若外，念念生滅，皆悉無常。眾生顛倒，計以為常，故令觀心無常也。 〔四、觀法無我〕，法有善法惡法。人皆約法計我，謂我能行善行惡也。善惡法中，本無有我。若善法是我，惡法應無我；若惡法是我，善法應無我。眾生顛倒，妄計有我，故令觀法無我也。

念即想念，處即身受心法也。一、身念處，謂觀此色身，皆是不淨也。二、受念處，謂觀領受好惡等事，悉皆是苦也。三、心念處，謂觀此識心生滅無常也。四、法念處，謂觀諸法從因緣生，皆無有我也。



### 丁福保佛學大辭典

【名數】見四字部本條。（CBETA註：疑為見四念處觀條）

參照：<a href="/dict/四念處觀">四念處觀</a>


