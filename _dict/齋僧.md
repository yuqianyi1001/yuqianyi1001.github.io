---
title: 齋僧
source: deerpark.app
---

### 丁福保佛學大辭典

【雜語】設食以供僧眾也。唐六典曰：凡國忌日，兩京定大寺觀各二，散齋。諸道士僧尼，皆集於齋所。五代會要曰：晉天福五年，令每遇國忌，行香之後，齋僧一百人，永為定制。



### 佛光大辭典

設齋食供養僧眾。又作僧齋、施僧、飯僧。略稱齋。兼指入寺供養或延僧至俗家供養。依受供養僧侶之數目多寡，又有五百僧齋、千僧齋、萬僧齋之別。齋僧且須依僧次延請，禪苑清規卷十齋僧儀條（d續一一一·四六五上）：‘齋僧之法，以敬為宗，但依僧次延迎，不得妄生輕重。’又齋僧之功德大、小，亦視受供養僧侶之善惡，持戒與否及果位階次而不同。據普賢經記載，大臣、婆羅門、居士、長者、宰官等，應供養持大乘者，以齋僧作為懺悔法之一。梵網經卷下謂，父母、兄弟、和尚、阿^梨等亡滅之日及三七日乃至七七日，應讀誦講說大乘經律、設齋會以祈福。齋僧始設之原意在于表明信心、歸依，後漸融入祝賀、報恩、追善之目的，而使齋僧更形普遍化。

我國唐代僧齋法會極為盛行，于大歷七年（772）、貞元年間（785～805）、鹹通十二年（871）等，皆曾舉行萬僧齋。此外，印度、日本皆盛行齋會，千僧齋、萬僧齋等盛大之法會亦多。又于錫蘭，佛教徒延僧應供之儀式，稱為齋僧法會（巴Saṅghikadāna   ）。施主齋僧須親往寺廟迎請僧眾至家，從比丘受三歸五戒，然後將食物送至比丘手中，食畢，復送日用品供養。後比丘為其全家誦經祝福並說法，贊頌其布施功德，然後由施主送比丘回寺。


