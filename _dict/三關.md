---
title: 三關
source: deerpark.app
---

**來源：丁福保佛學大辭典**

<p>【雜語】三處之玄關。就法門而言。</p>

**來源：佛光大辭典**

<p>指三問題或三語。(一)楞嚴三關：謂宋代天台名德慈雲遵式所問有關楞嚴經之三問題。慈雲法師遵式居天竺寺（寺在浙江杭州）時，有貴官，注楞嚴經，持稿求師印可，師烹烈燄，謂之曰（大四九·二○八下）：‘閣下留心佛法，誠為希有。今先申三問，若答之契理，當為流通，若其不合，當付此火。’官許之。師曰：‘真精妙元性淨明心，不知如何注釋？三四四三宛轉十二，流變三疊一十百千，為是何義？二十五聖所證圓通，既雲實無優劣，文殊何得獨取觀音？’其人聞之不知所措，無法置答。師即舉稿付火中。‘楞嚴三關’之名，自茲而出。﹝佛祖統紀卷十慈雲傳﹞</p><p>(二)黃龍三關：宋代黃龍山普覺禪師，常以三語問學者曰（d續一三八·三二六上）：‘人人盡有生緣，上座生緣在何處？’‘我手何似佛手？’‘我腳何似驢腳？’一時學者鮮能契其旨者，天下叢林稱之為三關。﹝五燈會元卷十七﹞</p>
