---
title: 大空曼荼羅
source: deerpark.app
---

**來源：丁福保佛學大辭典**

<p>【術語】虛空無相寂滅，能現一切之相，曼荼羅之體亦無相寂滅，能成一切之事，故託於虛空之喻，而稱為大空曼荼羅。義釋十三曰：「喻如虛空非眾生數而眾生所依。（中略）一切眾生依正作業皆由此成，滋益眾生成種種事，不可以虛空能成一切事故便謂虛空有為有相。今此大空曼荼羅亦如是，畢竟清淨而無所不有，寂住寂然而不空成就。」</p>

**來源：佛光大辭典**

<p>謂曼荼羅之體無相寂滅，而能成一切事，喻如虛空之無相寂滅，而能現一切相，故稱大空曼荼羅。</p>
