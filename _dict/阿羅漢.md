---
title: 阿羅漢
source: deerpark.app
---
### 佛光大辭典

梵語arhat，巴利語arahant。為聲聞四果之一，如來十號之一。又作阿盧漢、阿羅訶、阿□恰□□韜恰□□碌邸Ｂ猿坡蘚骸□恰Ｒ庖胗Α□□□□φ妗□痺簟□簧、無生、無學、真人。指斷盡三界見、思之惑，證得盡智，而堪受世間大供養之聖者。此果位通于大、小二乘，然一般皆作狹義之解釋，專指小乘佛教中所得之最高果位而言。若廣義言之，則泛指大、小乘佛教中之最高果位。

據成唯識論卷三載，阿羅漢通攝三乘之無學果位，故為佛之異名，亦即如來十號之一。另據俱舍論卷二十四舉出，阿羅漢乃聲聞四果（四沙門果）之一，為小乘之極果。可分為二種，即：(一)阿羅漢向，指尚在修行階段，而趨向于阿羅漢果者。(二)阿羅漢果，指斷盡一切煩惱，得盡智而受世間大供養之聖者。證入此果位者，四智圓融無礙而無法可學，故稱無學、無學果、無學位；若再完成無學正見乃至無學正定之八聖道，以及無學解脫、無學正智等十種無漏法，則稱為十無學支。

關于阿羅漢之語義，據大智度論卷三、大乘義章卷十七本、翻譯名義集卷一、卷二等舉出殺賊、不生、應供三義，稱為阿羅漢三義，為自古以來最常見之說。即：(一)殺賊，賊，指見、思之惑。阿羅漢能斷除三界見、思之惑，故稱殺賊。(二)不生，即無生。阿羅漢證入涅，而不復受生于三界中，故稱不生。(三)應供，阿羅漢得漏盡，斷除一切煩惱，應受人天之供養，故稱應供。梵語arhan，為梵語arhat（阿羅漢）之單數主格，意譯受供養、受尊敬，故上述三義中，以應供一義較為適切。此外，慧遠于大乘義章卷二十末亦以應化一切眾生、斷盡諸惑等四義解釋阿羅漢。又善見律毗婆沙卷四則舉出打壞三界車輻、遠離一切惡業、無覆藏等五種阿羅漢之釋義。

另就阿羅漢之種類而論，聲聞四果中之阿羅漢，依其根性利鈍之差別，可分為六種。據雜阿毗曇心論卷五、俱舍論卷二十五等所舉，即：(一)退法阿羅漢，又作退相阿羅漢，指遭遇小惡緣即容易退失所得之果位者。(二)思法阿羅漢，又作死相阿羅漢，指由于憂懼退失果位而思自害者。(三)護法阿羅漢，又作守相阿羅漢，指能守護而不致退失果位者。(四)安住法阿羅漢，又作住相阿羅漢，指不退亦不進，而安住于果位者。(五)堪達法阿羅漢，又作可進相阿羅漢，指能迅速精進，而達于不動法者。(六)不動法阿羅漢，又作不壞相阿羅漢，指永不退失所得之法者。

上述六種阿羅漢中，前五種為鈍根者，故得時解脫或時愛心解脫，而後者系屬利根者，故得不時解脫或不動心解脫。詳言之，倘若能遇善因緣而得入定之解脫，稱為時解脫；隨時可入定，而無須等待某種特定因緣之解脫，稱為不時解脫。又善護自己所得之阿羅漢果，並解脫煩惱者，稱為時愛心解脫；不再由于煩惱而退失果位之解脫者，稱為不動心解脫。此外，不動法阿羅漢以其利根之形成，又分為兩種，即：(一)本來生就不動種性者，稱為不退法阿羅漢、不退相阿羅漢。(二)由精進修行而達不動法者，稱為不動法阿羅漢。此二者合上述之五者共為七種阿羅漢。若再加緣覺、佛，則總稱九種阿羅漢，又稱為九無學。

另據中阿含經卷三十、成實論卷一等所舉，以慧解脫、俱解脫取代緣覺、佛，而形成另一種九無學。其中，藉智慧力以解脫煩惱之阿羅漢，稱為慧解脫阿羅漢。若得滅盡定，而于心、智慧兩方面悉皆解脫之阿羅漢，則稱俱解脫阿羅漢。此二者再加無疑解脫阿羅漢（在俱解脫中通達一切文義，而得四無礙解者），則成三種阿羅漢。﹝佛本行集經卷三十四、卷四十二、北本涅經卷十八、彌勒上生經、大乘阿毗達磨集論卷十四、甘露味論卷上、大毗婆沙論卷九十四、法華義記卷一、成唯識論述記卷三末、法華義疏卷一、大日經疏卷一、翻梵語卷一、玄應音義卷八﹞（參閱‘九無學’147、‘六種性’1302、‘四向四果’1683）



### 三藏法數

梵語阿羅漢，華言無學。謂阿羅漢諸漏已盡，梵行具足，出現世間，開示四諦，令諸眾生脫離生死，皆得無量義利安樂，是為眾生之師範也。（四諦者，苦諦、集諦、滅諦、道諦也。）



### 法相辭典

★成唯識論三卷七頁雲：此中所說阿羅漢者：通攝三乘無學果位。皆已永害煩惱賊故。應受世間妙供養故。永不復受分段生故。雲何知然？抉擇分說：諸阿羅漢、獨覺、如來、皆不成就阿賴耶故。集論復說：若諸菩薩得菩提時，頓斷煩惱及所知障，成阿羅漢及如來故。

★二解　大毗婆沙論三十二卷二頁雲：問：何故擇滅亦名阿羅漢？答：應受供養故。謂阿羅漢、總目應義。無有世間上妙供具、擇滅涅不應受者。復次羅漢、名應；阿之言不。擇滅涅，于諸界趣，不應流轉；故名不應。復次羅漢、名賊；亦名為怨。阿之言無。涅中無煩惱怨賊；是故擇滅、名阿羅漢。

★三解　大毗婆沙論九十四卷十二頁雲：問：何故名阿羅漢？答：應受世間勝供養故；名阿羅漢。謂世無有清淨命緣，非阿羅漢所應受者。復次阿羅者、謂一切煩惱。漢、名能害。用利慧刀，害煩惱賊，令無餘故；名阿羅漢。復次羅漢、名生，阿、是無義。以無生故；名阿羅漢。彼于諸界諸趣諸生生死法中，不復生故。復次漢、名一切惡不善法。言阿羅者、是遠離義。遠離諸惡不善法故；名阿羅漢。此中惡者、謂不善業。不善者、謂一切煩惱。障善法故，說為不善。是違善義。如有頌言：遠離惡不善，安住勝義中；應受世上供，故名阿羅漢。

★四解　法蘊足論二卷二頁雲：阿羅漢者：略有二種阿羅漢性。一者、有為，二者、無為。雲何有為阿羅漢性？謂彼果得、及彼得得，無學根力、無學屍羅、無學善根、十無學法、及彼種類諸無學法，是名有為阿羅漢性。雲何無為阿羅漢性？謂貪嗔癡一切煩惱、皆悉永斷；超一切趣，斷一切道，三火永靜，焦渴永息，x逸永離，窟宅永破，度四暴流，無上究竟，無上寂靜，無上愛盡離滅涅。是名無為阿羅漢性。如來具足圓滿成就如是所說有為無為阿羅漢性，故名阿羅漢。又貪嗔癡及餘煩惱、皆悉應斷。如來于彼永斷遍知。如多羅樹，永斷根頂，無復遺餘；皆得當來永不生法。故名阿羅漢。又身語意三種惡行，皆應永斷。如來于彼，永斷遍知。乃至廣說。故名阿羅漢。又過去佛、皆已遠離惡不善法所有雜染後有熾然苦異熟果，皆得當來永不生法；今佛亦爾。故名阿羅漢。又佛世尊、成就最勝吉祥功德，應受上妙衣服飲食諸坐臥具醫藥資緣種種供養。故名阿羅漢。如有頌言：世所應受用種種上妙物，如來皆應受。故名阿羅漢。



### 陳義孝佛學常見辭彙

聲聞乘中的最高果位名，含有殺賊、無生、應供等義。殺賊是殺盡煩惱之賊，無生是解脫生死不受後有，應供是應受天上人間的供養。



### 丁福保佛學大辭典

【術語】Arhāñ，小乘極悟之位名。一譯殺賊。殺煩惱賊之意。二譯應供。當受人天供養之意。三譯不生。永入涅槃不再受生死果報之意。智度論三曰：「阿羅名賊，漢名破。一切煩惱破，是名阿羅漢。復次，阿羅漢一切漏盡，故應得一切世間諸天人供養。復次，阿名不，羅漢名生，後世中更不生，是名阿羅漢。」又譯曰應真，真人。法華文句一上曰：「阿颰經云應真，瑞應云真人。」四果之一。參照阿盧漢條。

參照：<a href="/dict/阿盧漢">阿盧漢</a>



