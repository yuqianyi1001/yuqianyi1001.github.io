---
title: 結跏趺坐
source: deerpark.app
---

### 陳義孝佛學常見辭彙

佛陀的坐法，即盤膝而坐。略有二種：若先以右足置於左腿上，再以左足置於右腿上，叫做降魔坐；若先以左足置於右腿上，再以右足置於左腿上者，則叫做吉祥坐。



### 丁福保佛學大辭典

【術語】佛陀之坐法也。結加趺於左右髀上而坐也（跏字添足者所謂蛇足也），跌者足背也，交結左右足背而置於左右髀上謂之全跏坐，即結跏趺坐也。置左右之一足於左右之一髀，名為半跏坐。全跏坐有吉祥降魔之二、先以右足押左股，次以左足押右股，手亦上左，謂之降魔坐，反之謂之吉祥坐。釋尊於菩提樹下成正覺時之身為吉祥坐，而手作降魔印。慧琳音義八曰：「結跏跌坐，略有二種：一曰吉祥。二曰降魔。凡坐皆先以右趾押左股，後以左趾押右股，此即左押右，手亦左在上，名曰降魔坐，諸禪宗多傳此坐。依持明藏教瑜伽法門即傳吉祥為上。降魔坐有時而用。其吉祥坐，先以左趾押右股，後以右趾押左股，令二足掌仰於二股之上，手亦右押左，安仰跏跌之上，名為吉祥坐。如來昔在菩提樹下，成正覺時，身安吉祥之坐，手作降魔之印。故如來常安此坐，轉妙法輪。」輔行二之一曰：「結跏者先左後右與兩髀齊。」玄贊二曰：「坐有二相：一降伏坐，以左押右。二吉祥坐，以右押左。今將說法，作吉祥坐，加者重也。即交重足坐，有為跏者，不知所從。」密家一義以上之吉祥坐名蓮華坐，以半跏坐為吉祥坐。大日經不思議疏下曰：「結跏坐者，凡坐法，聖善之寺三藏和上邊面受，左足先著右髀上，右足次著左髀上，名為蓮華坐。單足著左髀上，名為吉祥坐也。別此坐者，非聖坐也。若欲求菩提，學佛坐為得。」同次文曰：「住蓮華坐者結跏坐，是所謂先左腳著右髀上，後右腳著左髀上也。吉祥坐者，右腳著左髀上，亦言半跏坐也。」蓋不思議疏之蓮華坐，即慧琳之所謂吉祥坐，不思議疏之所謂吉祥坐即半跏坐也。



### 佛光大辭典

梵語nyaṣīdat-paryaṅkam ābhujya。坐法之一。又作結加趺坐、結跏跗坐、跏趺正坐、跏趺坐、加趺坐、跏坐、結坐。即互交二足，結跏安坐。白傘蓋大佛頂念誦法要之‘勇健坐’，即同于此。諸坐法中，結伽趺坐最安穩而不易疲倦。又稱交一足為半跏趺坐、半跏坐、半跏、賢坐；稱交二足為全跏坐、本跏坐、全跏、大坐、蓮華坐。此為圓滿安坐之相，諸佛皆依此法而坐，故又稱如來坐、佛坐。

其坐法即雙膝彎曲，兩足掌向上之

形式，可分為降魔、吉祥二種：(一)先以右足壓左股，後以左足壓右股，二足掌仰于二股之上，手亦左手居上，稱為降魔坐。天台、禪宗等顯教諸宗多傳此坐。(二)先以左足壓右股，後以右足壓左股，手亦右手壓左手，稱為吉祥坐。密宗亦稱之為蓮花坐。如來于菩提樹下成正覺時，身安吉祥之坐，手作降魔印。此多于密教中行之，蓋以右足表示佛界，左足表示眾生界。以右足壓左足，乃佛界攝取眾生界，眾生界歸佛界之意，即表示生佛不二之義。多用于修法中之增益法或息災法。﹝金剛頂瑜伽中略出念誦經卷一、不空I索經卷九、金剛頂瑜伽護摩儀軌、無量壽如來修觀行供養儀軌、大智度論卷七、大乘起信論疏記卷六、敕修百丈清規卷五坐禪儀條、慧琳音義卷八、禪林象器箋禮則門﹞（參閱‘吉祥坐’2239）


