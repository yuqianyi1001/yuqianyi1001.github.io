---
title: 寮主
source: deerpark.app
---

### 丁福保佛學大辭典

【職位】僧堂清規五曰：「寮主者入寮前後，次第輪請，或一月半月十日，依某寺之先規。常守護寮內眾僧衣物，與僧堂之直堂同。與寮元和合而勤之。寮中諸道具，備簿，如於受取先職，渡於後職。其時受寮元點對。」象器箋六曰：「舊說曰：寮主輔佐寮元者，侍者類也。」



### 佛光大辭典

系禪剎中輔佐寮元辦事之職稱。又稱直寮。負責守護眾僧之衣缽。此職系依入寮時間之先後，次第輪請，或任一月，或任半月，或任十日，諸寺之規定不同。寮主與副寮日夜不離眾寮，眾僧坐禪時，與寮元同坐于佛前。敕修百丈清規卷四列職雜務條，記載其職務甚詳（大四八·一一三三上）：‘寮主、副寮，凡安眾處，寮元照戒次，自下而上，請充之，寫定名字，預貼牌上，十日一替，佐寮元辦事。旦暮僧眾歸堂，巡視經案，或有遺忘什物者，眼同收拾付還；及交點本寮什物，提調香燈茶湯，毋容外人止宿及寄賣物件。’﹝禪苑清規卷四﹞（參閱‘寮元’5974）


