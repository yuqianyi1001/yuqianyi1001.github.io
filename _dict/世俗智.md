---
title: 世俗智
source: deerpark.app
---

**來源：法相辭典**

<p>★瑜伽六十九卷九頁雲：謂世俗智、或善，或不善，或無記；或有漏，或無漏；唯是世間。無漏者、謂于已斷一切無學身中可得。此及所餘，總名俗智，亦唯世間。當知所餘法類智等，是出世間；亦唯無漏。</p><p>★二解　顯揚二卷十六頁雲：四、世俗智。謂世間慧。由依此故，如來為諸眾生，隨其意解，隨其隨眠，宣說妙法。</p><p>★三解　集異門論七卷一頁雲：世俗智雲何？答：諸有漏慧，是名世俗智。</p><p>★四解　大毗婆沙論一百六卷六頁雲：問：何故名世俗智？答：知世俗故，名世俗智。問：亦知勝義；何故但名世俗智耶？答：雖亦少分知蘊界處四聖諦等諸勝義法，而多分知男女往來，瓶衣車乘，舍林山等，世俗法故；名世俗智。復次此世俗智，實無智相；而諸世俗、共立智名。如非王種，但諸人眾，假想施設，共立王名。復次此世俗智，一切有情，展轉共許，無有諍論；如僧上坐，如悅眾人，眾所許故；名為世俗。復次此世俗智，遍諸有情，緣一切境；故名世俗。復次此世俗智，愚癡所依，系屬愚癡，是愚癡者安立足處；故名世俗。聲論者說：此世俗智，為諸無知之所覆蔽；如器中物，器所覆蔽；故名世俗。復次此世俗智，為對治道之所變壞，為愚癡者之所欣尚；故名世俗。</p><p>★五解　入阿毗達磨論下三頁雲：諸無漏慧，名世俗智。此智多于瓶衣等世俗事轉故，名世俗智。此有二種。一、染污。二、不染污。染污者、復有二種。一、見性。二、非見性。見性有五。謂有身見、邊執見、邪見、見取、戒禁取。非見者、謂疑貪嗔慢無明忿害等相應慧。不染污者，亦有二種。一、善。二、無覆無記。無覆無記者，非見。不推度故。是慧及智善者，若五識俱，亦非見。是慧及智，若意識俱。是世俗正見；亦慧亦智。</p><p>★六解　發智論八卷五頁雲：雲何世俗智？答：三界有漏慧。</p><p>★七解　品類足論一卷六頁雲：世俗智雲何？謂諸有漏慧。</p>

**來源：三藏法數**

<p>謂世間有漏之智，不能出離生死，故名世俗智；亦云名字智，謂但有其名，而無其理也。（有漏者，謂漏落三界生死也。）</p>

**來源：丁福保佛學大辭典**

<p>【術語】世俗凡夫之智，謂之世俗智。緣世間俗事之智，亦曰世俗智。此義通於凡聖。</p>
