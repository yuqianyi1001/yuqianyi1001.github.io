---
title: 溈山
source: deerpark.app
---

### 陳義孝佛學常見辭彙

唐潭州溈山禪師，名靈祐，福州長谿人，參百丈懷海禪師，究明心法，值武宗毀佛，裹頭隱藏於民間，大中初，還為山，宏法四十餘年寂，壽八十三。



### 丁福保佛學大辭典

【人名】唐潭州溈山禪師，名靈祐，福州長谿人。年十五出家。在杭州龍興寺究大小乘教。年二十三，遊江西，參百丈海禪師，究明心法。往溈山搆梵宇。值武宗毀釋，裹頭隱於民。大中初，裴休請師還溈山。連帥李景讓奏額曰同慶寺。禪會殊盛。敷揚宗教四十餘年。大中七年寂，壽八十三。勅謚大圓禪師。師嗣百丈海。海嗣馬祖一。見傳燈錄九、會元八、稽古略三。



### 佛光大辭典

(一)位于湖南長沙寧鄉縣西。為衡山山脈之分支、溈水之發源地。又稱大溈山。山多平地，水道便利，

故古來出家人每多耕作于此，而有‘羅漢田’之稱。唐僧靈v居于此，世稱‘溈山禪師’。大中年頃，裴休上奏為建密印寺。另有同慶寺、花果園、觀音堂、蓮花庵等名勝。﹝古今圖書集成職方典第一二○二、第一二一○﹞

(二)位于湖南東部醴陵縣東。又稱小溈山。山上有小溈山寺，為唐代大緣禪師所建。

(三)即溈仰宗初祖溈山靈v。（參閱‘溈山靈v’6109）


