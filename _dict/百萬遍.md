---
title: 百萬遍
source: deerpark.app
---

**來源：丁福保佛學大辭典**

<p>【行事】唱彌陀之名號百萬徧也，滿百萬徧者。必得往生，唐道綽禪師依木槵子經，檢得百萬徧之文，會之於阿彌陀經之七日念佛，七日不斷，即滿百萬徧。自修之也。伽才淨土論上曰：「如經說：若人念阿彌陀佛得百萬徧已去，決定得生極樂世界。綽禪師檢得此經，若能七日念佛即得百萬徧也，由此義故經中多道七日念佛也。」同下曰：「問曰：經雖說七日念佛即得往生，未知念幾許佛名得往生也。答曰：如綽禪師檢得經文，但能念佛一心不亂得百萬徧已去者，定得往生。又綽禪師依小阿彌陀經七日念佛檢得百萬徧也。是故大集經、藥師經、小阿彌陀經、皆勸七日念佛者，此意明矣。」</p>
