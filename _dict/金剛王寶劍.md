---
title: 金剛王寶劍
source: deerpark.app
---

### 丁福保佛學大辭典

【譬喻】臨濟四喝之一。謂臨濟有時一喝，為切斷一切情解葛藤之利劍也。臨濟錄曰：「師問僧：有時一喝如金剛王寶劍，有時一喝如踞地金毛獅子，有時一喝如探竿影草，有時一喝不作一喝用，汝作麼生會！僧擬議，師便喝。」人天眼目曰：「金剛王寶劍者，一切揮斷一切情解。」


