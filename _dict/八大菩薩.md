---
title: 八大菩薩
source: deerpark.app
---

**來源：陳義孝佛學常見辭彙**

<p>１．般若理趣經說的八大菩薩是金剛手菩薩、觀自在菩薩、虛空藏菩薩、金剛拳菩薩、文殊師利菩薩、纔發心轉法輪菩薩、虛空庫菩薩、摧一切魔菩薩。２．七佛八菩薩所說神咒經的八大菩薩是文殊、虛空藏、觀世音、救脫、跋陀和、大勢至、堅勇、釋摩男。</p>

**來源：丁福保佛學大辭典**

<p>【名數】般若理趣經說八大菩薩經曰：「所謂金剛手菩薩摩訶薩，觀自在菩薩摩訶薩，虛空藏菩薩摩訶薩，金剛拳菩薩摩訶薩，文殊師利菩薩摩訶薩，纔發心轉法輪菩薩摩訶薩，虛空庫菩薩摩訶薩，摧一切魔菩薩摩訶薩，與如是等大菩薩眾，恭敬圍繞而為說法。」又八大菩薩曼荼羅經說八大菩薩。經曰：「觀自在菩薩，慈氏菩薩，虛空藏菩薩，普賢菩薩，金剛手菩薩，曼殊室利菩薩，除蓋障菩薩，地藏菩薩。」又藥師經說八大菩薩。義淨譯之七佛藥師經曰：「有八大菩薩：其名曰文殊師利菩薩，觀世音菩薩，得大勢至菩薩，無盡意菩薩，寶檀華菩薩，藥王菩薩，藥上菩薩，彌勒菩薩。」玄奘譯之藥師經曰：「若聞世尊藥師琉璃光如來名號，臨命終時，有八菩薩乘神通來，示其道路。」又八大菩薩經說八大菩薩。經曰：「復有八大菩薩摩訶薩。其名曰：妙吉祥菩薩摩訶薩，聖觀自在菩薩摩訶薩，慈氏菩薩摩訶薩，虛空藏菩薩摩訶薩，普賢菩薩摩訶薩，金剛手菩薩摩訶薩，除蓋障菩薩摩訶薩，地藏菩薩摩訶薩。」大妙金剛大甘露軍荼利焰鬘熾盛佛頂經所說與之同，而說八大菩薩現八大明王。又七佛八菩薩所說神咒經有八大菩薩各說神咒：一文殊、二虛空藏、三觀世音、四救脫、五跋陀和、六大勢至、七堅勇、八釋摩男也。金剛頂經說八大菩薩，各現光明輪，各現作大金剛。見八大明王條。</p><p>參照：<a href="/dict/八大明王">八大明王</a></p>

**來源：佛光大辭典**

<p>乃指護持正法、擁護眾生之八尊菩薩。又稱八菩薩。其名稱有種種異說。例如：(一)般舟三昧經揭出：■陀和、羅憐那竭、橋日兜、那羅達、須深、摩訶須薩和、因坻達、和輪調。(二)藥師經所說：文殊師利、觀世音、得大勢、無盡意、寶壇華、藥王、藥上、彌勒。(三)理趣經揭出：金剛手、觀自在、虛空藏、金剛拳、文殊師利、才發心轉法輪、虛空庫、摧一切魔。(四)八大菩薩曼荼羅說：觀世音、彌勒、虛空藏、普賢菩薩、金剛手、妙吉祥、除蓋障、地藏，基于此經而修之法，稱為八大菩薩法。此外，七佛八菩薩經、大方廣菩薩藏文殊師利根本儀軌經等亦各有異說。</p>
