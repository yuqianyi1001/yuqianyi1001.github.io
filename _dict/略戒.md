---
title: 略戒
source: deerpark.app
---

### 丁福保佛學大辭典

【術語】戒經有廣略之二教，佛成道後十二年間，大眾清淨，無犯戒者，故未曾立一戒，唯說略偈總勸誡善惡，故謂之略戒，又云略教。十二年以後弟子行法漸流放逸，污清淨之法海，因隨緣制之，遂至有五篇七聚之多。謂之廣戒，又云廣教。略教局於利根，廣教通於利鈍二機。四分僧戒本曰：「善護於口言，自淨其志意，身莫作諸惡。此三業道淨，能得如是行，是大仙人道。此是釋伽牟尼如來無所著等正覺，於十二年中為無事僧說此戒經。從此已後廣分別說。」但常以諸惡莫作，諸善奉行，自淨其意，是諸佛教。之四句偈為略戒。又真言以三平等戒為略戒。見三昧耶戒條。

參照：<a href="/dict/三昧耶戒">三昧耶戒</a>


