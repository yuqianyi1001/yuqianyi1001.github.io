---
title: 婆稚阿修羅
source: deerpark.app
---

### 丁福保佛學大辭典

【異類】Bhandhiasura，又作跋墀，跋稚，跋移，末利，婆梨。阿修羅王名。列次於法華經序品。法華文句二曰：「婆稚者，此云被縛，或云五處被縛，或云五惡，物繫物不得脫，故云被縛。亦云有縛，為帝釋所縛。」法華玄贊二曰：「婆稚者，舊云被縛，非天（阿修羅）前軍為天所縛。正云跋稚迦，此云團圓，正法華中最勝是。即當勇健，次執日後與天鬥時有勇健力，跋陀縛義，此非被縛。」華嚴大疏鈔三曰：「大力婆稚華梵異耳。」慧苑音義上曰：「婆稚，正云末利，此云有力。」



### 佛光大辭典

梵名Balinasura  。阿修羅王之一。又作跋墀阿修羅、跋稚阿修羅、末利阿修羅。婆稚，意譯為被縛、五處被縛、五惡，即被殺生、偷盜、邪淫、妄語、飲酒等五惡所縛，不得脫離；又稱為有縛，乃為帝釋天所縛之意。或因勇健，故又譯為有力。﹝妙法蓮華經卷一、 添品妙法蓮華經卷一、法華文句卷二、法華玄贊卷二、華嚴經隨疏演義鈔卷三、慧苑音義卷上﹞


