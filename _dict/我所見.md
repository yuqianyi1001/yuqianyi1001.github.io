---
title: 我所見
source: deerpark.app
---

**來源：丁福保佛學大辭典**

<p>【術語】執我所有之偏見，即不知一切之事物本為假有，無自他所屬，而誤固執為我所有之偏見也。</p>

**來源：佛光大辭典**

<p>梵語mama-kāra-dṛṣṭi。妄執五蘊之法為我所有，稱為我所見。據大乘阿毗達磨雜集論卷一載，此見有三，即：(一)相應我所，謂我有物質之形；如謂‘我有色’乃至‘我有識’，即執著色等五蘊與我身相應，故稱相應我所。(二)隨轉我所，謂物質之形屬于我；如謂‘色屬我’乃至‘識屬我’，是執著五蘊之法從屬于我，由我之自在力而轉，故稱隨轉我所。(三)不離我所，謂我在物質之形中；如謂‘我在色中’乃至‘我在識中’，即執著實我不離色等，乃處在蘊中，遍體隨行，故稱不離我所。</p><p>五蘊之法，一一皆具此三義，故總稱十五我所見；此十五我所見再加上五種我見，即成二十種薩迦耶見。﹝大毗婆沙論卷八、卷九、卷四十九、俱舍論卷十九、成唯識論卷四、卷六、俱舍論光記卷十九、成唯識論述記卷五本、卷六末﹞</p>
