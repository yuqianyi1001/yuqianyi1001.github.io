---
title: 金七十論
source: deerpark.app
---

### 丁福保佛學大辭典

【書名】Hiraṇyasaptati，數論師自在黑作，有七十行偈頌。其時國王賞之以金，故彼以之為名譽，而名為金七十論，或云論之長行（解釋偈頌之語曰長行）為天親所作者非是，述彼宗二十五諦之義，三卷，陳真諦譯。唯識述記一末曰：「有外道，入金耳國，以鐵鍱腹，頂戴火盆，擊王論鼓，求僧論議。因諍世界初有後無，謗僧不如外道，遂造七十行頌，申數論宗。王意朋彼，以金賜之，外道欲彰己令譽，遂以所造，名金七十論。彼論長行，天親菩薩之所造也。」金七十論下記本書之傳承曰：「迦毘羅仙人初出有四德：一法，二智，三離欲，四自在。（中略）由慈悲故，先為阿修利說。是阿修利仙人，次為般尸訶說。般尸訶廣說此論，有六十千偈。（中略）次第乃至婆羅門，姓拘式，名自在黑，抄集七十偈。」又曰：「此智者，從迦毘羅來至阿修利，阿修利傳與般尸訶，般尸訶傳與褐伽，褐伽傳與優樓佉，優樓佉傳與跋婆利，跋婆利傳與自在黑。如是次第，自在黑得此智。見大論難可受持，故略抄七十偈。」與世親菩薩之關係，出婆藪槃豆法師傳。



### 佛光大辭典

梵名Sāṅkhya -kārikā 。凡三卷。梁·真諦譯。又作僧宜獺□衣邸□擾羅論。收于大正藏第五十四冊。本書為數論外道破斥佛教之論書，因其內容涉及佛教，故雖為外教之典籍，亦被收在佛教藏經中。本論有頌與長行；作者不詳，或謂系外道迦毗羅仙人（梵Kapila  ）所造，頌為自在黑（梵Īśvara -kṛṣṇa ）所造，長行為天親所釋。有關本書之書名，經論說法不一，據成唯識論述記卷一末、卷四末載，自在黑造七十行頌，金耳國王賜金賞之，彼為彰顯令譽，遂稱之為金七十論。

一九二二年，薛爾瑪（Vishmu Prasad Śarma）出版梵本之釋及本頌，其英譯本則早于一八八七年由柯爾布魯克（Henry Thomas Colebrooke）所出版。本論之注疏較重要者有宗朗之金七十論解二卷、曉應之金七十論備考三卷、智幢之金七十論疏三卷。﹝歷代三寶紀卷十、開元釋教錄卷七﹞


