---
title: 等無間緣
source: deerpark.app
---
### 佛光大辭典

梵語samanantara-pratyaya。又作次第緣。指由前念之心法開路、避讓而引生後念心法之作用。四緣之一。等，同等之義。前念與後念的心與心所之數，雖有增減，而各自之體用同等一樣，並無一法而二體並起者。前念、後念各為一而相等者，即稱為等；前後二念之間，念念生滅，剎那不停，無有間隔，稱為無間。無間緣者，前心與後心之間，無有間隔，縱經若幹時，前念之心法直與後念之心法為生起之緣。此緣唯局限于心法。又除阿羅漢臨涅最後心之心、心所外，一切之心法皆有此緣之作用，蓋因阿羅漢入于涅，畢竟不再起心法，故其最後心已失此緣之作用。﹝大毗婆沙論卷一○七、俱舍論卷七、成唯識論卷七、順正理論卷十九﹞（參閱‘四緣’1832）



### 法相辭典

★如四種中說。

★二解　瑜伽五十二卷一頁雲：復次雲何等無間緣？謂此諸心心所無間，彼諸心心所生。說此為彼等無間緣。

★三解　瑜伽八十五卷十二頁雲：等無間緣者：謂前六識等及相應法、等無間滅，後六識等及相應法、等無間生。

★四解　成唯識論七卷十八頁雲：二、等無間緣。謂八現識及彼心所、前聚于後、自類無間、等而開導，令彼定生。多同類種、俱時轉故；如不相應，非此緣攝。由斯八識，非互為緣。心所與心、雖恆俱轉；而相應故；和合似一，不可施設離別殊勝；故得互作等無間緣。入無餘心，最極微劣，無開導用；又無當起等無間法；故非此緣。雲何知然？論有誠說：若此識等無間，彼識等決定生；即說此是彼等無間緣故。即依此義，應作是說：阿陀那識，三界九地，皆容互作等無間緣。下上死生，相開等故。有漏無間，有無漏生，無漏定無生有漏者。鏡智起已；必無斷故。善與無記，相望亦然。此何界後引生無漏？或從色界，或欲界後。謂諸異生求佛果者，定色界後引生無漏。彼必生在淨居天上大自在宮，得菩提故。二乘回趣大菩提者，定欲界後引生無漏。回趣留生，唯欲界故。彼雖必往大自在宮，方得成佛；而本願力所留生身，是欲界故。有義、色界亦有聲聞，回趣大乘，願留身者。既與教理、俱不相違；是故聲聞第八無漏、色界心後、亦得現前。然五淨居、無回趣者。經不說彼發大心故。第七轉識、三界九地、亦容互作等無間緣。隨第八識生處系故。有漏無漏、容互相生。十地位中，得相引故。善與無記、相望亦然。于無記中，染與不染、亦相開導。生空智果前後位中，得相引故。此欲色界、有漏得與無漏相生。非無色界。地上菩薩、不生彼故。第六轉識、三界九地、有漏無漏善不善等、各容互作等無間緣。潤生位等、更相引故。初起無漏，唯色界後。抉擇分善、唯色界故。眼耳身識、二界二地，鼻舌兩識、一界一地，自類互作等無間緣。善等相望，應知亦爾。有義、五識、有漏無漏、自類互作等無間緣。未成佛時，容互起故。有義無漏，有漏後起。非無漏後、容起有漏。無漏五識非佛，無故。彼五色根，定有漏故。是異熟識相分攝故。有漏不共必俱同境根發無漏識，理不相應故。此二于境明昧異故。

★五解　雜集論五卷一頁雲：等無間緣者：謂中無間隔等無間故，同分異分心心法生等無間故；是等無間緣義。中無間隔等無間者：不必剎那中無間隔。雖隔剎那；但于中間，無異心隔；亦名中無間隔。若不爾；入無心定心，望出定心，應非等無間緣。然是彼緣。是故于一相續中，前心望後心，中間無餘心隔故；是等無間緣。如心望心，當知心法亦爾。同分異分心心所生等無間者：謂善心心所，望同分善，異分不善無記，無間生心心所，為等無間緣。如是不善無記心心所，望同分異分無間生心心所，亦爾。又欲界心心所，望欲色無色界及無漏無間生心心所，為等無間緣。如是色界等心心所，各各別望色界等及欲界等無間生心心所，如其所應，盡當知。

★六解　大毗婆沙論十卷十六頁雲：問：如前所說等無間緣，自體是何？答：除阿羅漢最後心心所法，諸餘過去現在心心所法，是謂等無間緣自體。問：何故阿羅漢最後心心所法、非等無間緣耶？答：彼心心所法，若是等無間緣者；彼後應有心心所法生。若爾；便無究竟解脫。有餘師說：彼亦是等無間緣。彼後心心所法不生者，有餘緣故。非彼為礙。設當生者；亦與作緣。猶如意根、意界、意處。彼不應作是說。所以者何？等無間緣、依作用立。若法、與彼法、作等無間緣；無法、無有情、無咒術、無藥物等、能為障礙，令彼不生。意根界處，依根相故立。雖後識不生；而有根等相故，得名根等。問：何故阿羅漢最後心、有意根等相，而無等無間緣相耶？答：意根界處、不必觀于後法故立；觀心所等、亦得名故。等無間緣、觀後法立。後不生故；不說為緣。復次不生法中有意識相，故最後心、是意根等。不生法中、無等無間相。以雜亂住故。是以最後心等、不立等無間緣。



### 陳義孝佛學常見辭彙

四緣之一。見四緣條。



### 丁福保佛學大辭典

【術語】四緣之一。此乃於心心所相續上而立之緣，滅於前念之心法，己逃避而開導彼，以引起後念心法之作用也。猶如渡野中獨木橋，前人避開以渡後人也。等者等同之義，前念後念其心心所之數，雖有增減，而各自之體，皆為一個，無一法而二體並起者，前念後念各為一個而相等者，謂之等。如色法不然，前剎那雖為屬一極微者，然後剎那則同體之極微有增而為三者，又有反之而較前剎那減少者，前後不等也。無間緣者，於前心與後心之間，無他間隔之物體，縱經若干時前念之心法，直與後念之心法為生緣也。此緣唯局於心法，於餘法不通。又羅漢臨涅槃最後心之心心所外，一切之心法，盡有此緣用。蓋羅漢入於涅槃，畢竟不再起心法，故彼之最後心，失此緣用也。俱舍論七曰：「等無間緣，除阿羅漢臨涅槃時最後心心所法，諸餘已生心心所法，是等無間緣性。此緣生法，等而無間，依是義立等無間名。由此色等皆不可立等無間緣，不等生故。」唯識論七曰：「等無間緣，謂八現識及彼心所，前聚於後。自類無間，等而開導，令彼定生。」



