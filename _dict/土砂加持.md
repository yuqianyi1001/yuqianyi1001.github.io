---
title: 土砂加持
source: deerpark.app
---

### 丁福保佛學大辭典

【修法】以光明真言加持土砂撒布之於亡者之屍骸或其墓處也。不空羂索毘盧遮那佛大灌頂光真言經曰：「設眾生具造十惡五逆四重諸罪，猶如微塵滿斯世界，身壞命終，墮諸惡道。以是真言加持土砂一百八徧，尸陀林中，散亡者屍骸上，或散墓上，遇皆散之。彼所亡者，若地獄中，若餓鬼中，若修羅中，若傍生中，以一切不空如來不空毘盧遮那如來真實本願大灌頂光真言神通威力加持土砂之力，應時即得光明及身，除諸罪報，捨所苦身，往彼西方極樂國土，蓮華化生，乃至菩提更不墮落。」佛頂尊勝陀羅尼經亦說此法。



### 佛光大辭典

又作土沙加持、加持土沙。為密教修法之一。以光明真言加持土砂一百零八遍，再將土砂給予病者，即可除去苦惱；若撒于死骸、墓上，即可獲得滅罪生善、轉凡得聖、往生極樂之利益。所用之土砂，須取自深山幽谷，或河海等人蹟罕至之處，以其清淨至極之故。加持之前，以淨水洗之，日光曬幹，盛于淨器，再置于密壇上。修法之時，先取一匣之土砂，安置佛前之壇場，三禮導師，誦如來唄、發願，及光明真言一百零八遍，結五色光印，而加持于土砂。此風盛于唐朝以來，在日本則盛于鐮倉時代之後。此法系以菩提流志所譯不空I索經卷二十八灌頂真言成就品，及不空所譯不空I索大灌頂光真言經為依據而修之光明真言法。


