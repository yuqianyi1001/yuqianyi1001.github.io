---
title: 鬼趣
source: deerpark.app
---

**來源：陳義孝佛學常見辭彙**

<p>又名鬼道，即鬼神所趣向的境土。</p>

**來源：法相辭典**

<p>★大毗婆沙論一百七十二卷十頁雲：雲何鬼趣？答：諸鬼一類伴侶眾同分，乃至廣說。問：何故彼趣名閉戾多？答：施設論說：如今時鬼世界王，名琰魔；如是劫初時，有鬼世界王，名秕多。是故往彼生彼諸有情類，皆名閉戾多。即是秕多界中所有義。從是以後，皆立此名。有說：閉戾多者：是假名假想，乃至廣說。有說：由造作增長增上慳貪身語意惡行，往彼生彼，令彼生相續；故名鬼趣。有說：飢渴增故名鬼。由彼積集感飢渴業，經百千歲，不聞水名；豈能得見；況復得觸。或有腹大如山，咽如針孔。雖遇飲食；而不能受。有說：被驅役故名鬼。恆為諸天處處驅役，常馳走故。有說：多希望故名鬼。謂五趣中，從他有情希望多者，無過此故。由此因緣，故名鬼趣。問：鬼住何處？答：贍部洲下五百逾繕那，有琰魔王界；是一切鬼，本所住處。從彼流轉，亦在餘處。于此洲中，有二種鬼。一、有威德，二、無威德。有威德者，或住華林果林種種樹上，好山林中；亦有宮殿在空中者；乃至或住餘清淨處，受諸福樂。無威德者，或住廁溷糞壤水竇坑塹之中；乃至或住種種雜穢諸不淨處；薄福貧窮，飢渴所苦。東毗提訶、西瞿陀尼、亦有此二。北拘盧洲、惟有大威德者。有說：全無。以諸鬼趣、慳貪所感，北拘盧洲、是無所攝受有情生處故。四大王眾天、及三十三天中，惟有大威德鬼，與諸天眾、守門防邏，遵從給使。有說：于此贍部洲西，有五百渚，兩行而住。于兩行渚中，有五百城。二百五十城，有威德鬼住。二百五十城、無威德鬼住。是故昔有轉輪王、名你彌，告禦者摩恆梨曰：吾欲遊觀，汝可引車、從是道去，令我見諸有情受善惡果時。摩恆梨即如王教，引車從于二渚中過。時王見彼有威德鬼，首冠華N，身著天衣，食甘美食，猶如天子。乘象馬車，各各遊戲。見無威德鬼，頭發蓬亂，裸形無衣，顏色枯悴，以發自覆，執持瓦器而行乞丐。見已；深信善惡業果。問：鬼趣形狀雲何？答：多分如人。亦有傍者。或面似豬。或似種種餘惡禽獸。如今壁上彩畫所作。問：語言雲何？答：劫初成時，皆作聖語。後時隨處，作種種言。或有說者，隨從何處命終生此，即作彼形，即作彼語。評曰：不應作是說。若從無色界歿來生此趣；可無形無言耶。應作是說：隨所生處，形言亦爾。</p><p>★二解　集異門論十一卷十六頁雲：雲何鬼趣？答：與諸鬼眾一性一類眾同分等依得事得處得，若諸所有生鬼界已無覆無記色受想行識；是名鬼趣。復次由慳吝身惡行語惡行意惡行，若習若修若多所作；往于鬼界，生鬼界中，結鬼界生。是名鬼趣。復次鬼趣者；是名是號異語增語想等想施設言說，故名鬼趣。</p><p>★三解　品類足論七卷七頁雲：鬼趣雲何？謂鬼諸有情類同性同類同眾同分依得事得處得，生彼有情無覆無記色受想行識。是名鬼趣。</p>

**來源：丁福保佛學大辭典**

<p>【界名】又曰鬼道。鬼神所趣之境土也。五趣之一。俱舍論八曰：「趣謂所往。」</p>
