---
title: 贍部光像
source: deerpark.app
---

**來源：丁福保佛學大辭典**

<p>【圖像】以贍部檀金所造之佛像，給孤獨長者作之。安置於大眾之上首。有部尼陀那五曰：「若佛世尊自居眾首為上座者，便有威肅，眾皆嚴整。世尊不在，即無上事。是時給孤獨長者來至佛所，禮雙足已，退坐一面。而白佛言：我今欲作贍部影像，唯願聽許。佛言：應作。」寄歸傳四曰：「言贍部光像者，即如律中所出。緣起元為世尊不處眾時，眾無威肅。致便給園長者請世尊曰：願作贍部光像，眾首置之。大師許作。」</p>
