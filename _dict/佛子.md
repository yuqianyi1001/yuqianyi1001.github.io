---
title: 佛子
source: deerpark.app
---

### 法相辭典

★佛地經論二卷十一頁雲：由佛教力，彼聖道生；故名佛子。如說皆從世尊口生。正法生故。有義，皆是趣大聲聞，能紹佛種，令不斷絕；故名佛子。



### 丁福保佛學大辭典

【術語】眾生受佛戒故稱佛子，以必當作佛故也。又為菩薩之通名，以其依佛之聖教而生聖道故也，又以紹繼佛種使不斷絕故也。又總稱一切眾生，以悉具佛性故也。梵網經下曰：「眾生受佛戒，即入諸佛位。位同大覺已，真是諸佛子。」法華經譬喻品曰：「今日乃知真是佛子，從佛口生，從法化生，得佛法分。」佛地論一曰：「由佛教力被聖道生故名佛子。（中略）能紹佛種，不令斷絕，故名佛子。」嘉祥法華疏四曰：「大機既發有紹繼之能，為佛子義。」法華文句九曰：「一切眾生，皆有三種性，得佛性，即是佛子。故云其中眾生悉是吾子。」

【職名】元時封僧之號。



### 佛光大辭典

梵語buddha-putra，巴利語 buddha-putta。(一)指信順佛之教法，而承其家業者，即欲成佛而使佛種不斷絕者。乃大乘用為菩薩之美稱。﹝法華經卷一方便品、梵網經卷下﹞

(二)指佛教徒受大乘菩薩戒者。﹝菩薩瓔珞本業經卷上﹞

(三)指佛弟子、佛教信者。

(四)指一切眾生。眾生常依順佛，佛之憶念眾生，亦猶如父母之于子女；且眾生本具成佛之性，故稱眾生為佛子。﹝法華文句卷九﹞


