---
title: 法堂
source: deerpark.app
---

### 陳義孝佛學常見辭彙

演說大法的廳堂。



### 丁福保佛學大辭典

【堂塔】他宗云講堂，禪家云法堂。演說大法之堂也。華嚴經五曰：「世尊凝睟處法堂，炳然照曜宮殿中。」同七十五曰：「善財童子將升法堂。」同七十六曰：「時有守護菩薩法堂羅剎鬼王，名曰善眼。」大方等日藏經一曰：「於當來世，是中皆應起立塔寺。造作法堂，安置舍利經法形像。」毘奈耶雜事三十七曰：「於城東形勝地興建法堂。」已上出於經律。歷代三寶記十二曰：「法堂佛殿既等天宮，震旦神州還同淨土。」傳燈錄四慧忠章曰：「師欲於殿東別創法堂。」宋高僧傳八香育傳曰：「樹立法堂嚴奇麗。」已上據百丈已前之說。然至百丈海禪師制禪苑之規繩，特重取法堂，不立佛殿而唯達法堂，以此表佛祖親承，當代為尊故也。傳燈錄百丈章禪門規式曰：「不立佛殿唯樹法堂者，表佛祖親囑受當代為尊也。」然諸方猶立佛殿，不準其令，獨德山鑑禪師固守之。正宗贊一德山章曰：「師凡住院，拆卻佛殿，獨立法堂而已。」百丈之禪苑規繩，概取意於朝制，故至法堂之制造亦是擬於大極殿。



### 佛光大辭典

乃七堂伽藍之一。即禪林演布大法之堂。位于佛殿之後方，方丈之前方。相當于講堂，而‘講’通于‘講教’，為別于他宗，且示其教外別傳之宗旨，故于禪宗特稱為法堂。依據歷代三寶紀卷十二、景德傳燈錄卷四等所載，我國自古除佛殿外，亦建有法堂。及至百丈懷海禪師定禪苑之規制，遂模仿朝制之太極殿建立法堂，堂內中央設一高台，四方均得仰望，然後世則于座後設大板屏，已失古意。或謂禪剎之法堂系模仿帝釋天之善法堂而建者。據禪苑清規卷十（d續一一一·四六六上）：‘不立佛殿，唯構法堂。’可知禪苑古來不存佛殿，只建法堂；後始于佛殿之後方建法堂；或于小寺院中，衍為佛殿、法堂兩者兼用。﹝佛本行集經卷五十、敕修百丈清規卷上尊祖章（達磨忌）、禪苑清規卷五、卷七、卷九、禪林象器箋殿堂門﹞（參閱‘講堂’6517）


