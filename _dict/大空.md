---
title: 大空
source: deerpark.app
---

**來源：陳義孝佛學常見辭彙**

<p>非小乘之偏空，而是大乘究竟之空寂，謂之大空，亦即大乘之涅槃境界。</p>

**來源：法相辭典**

<p>★辯中邊論上卷八頁雲：諸器世間，說為所住。此相寬廣，故名為大。所住空故；名為大空。</p>

**來源：三藏法數**

<p>謂十方世界，是四大造色，假名日出處為東方，日沒處為西方，如是方相，以世俗故有，若第一義中，則一法不可得，是名大空。（十方者，四方四維上下也。四大者，地大、水大、火大、風大也。）</p><p>謂小乘四諦十二因緣諸法，皆空無有，故名大空。（四諦者，苦諦、集諦、滅諦、道諦也。十二因緣者，一無明、二行、三識、四名色、五六入、六觸、七受、八愛、九取、十有、十一生、十二老死也。）</p>

**來源：丁福保佛學大辭典**

<p>【術語】對於小乘之偏空，而謂大乘究竟之空寂為大空。空亦為空。是為究竟之大空。即大乘之涅槃也。密教以阿字為此大空。證之謂為大空智。寶積經二十二曰：「廣大空寂名曰虛空，涅槃空寂亦復如是，為大空寂，無有主宰亦無我所，一切眾生沒入其中，無能攝取一毛端量，廣大空寂廣大無量名大涅槃。」入楞伽經三曰：「何者第一義聖智大空？謂自身內證聖智法空離諸邪見熏習之過，是為第一義聖智大空。」無盡燈論上曰：「後來重說般若法門，二乘三藏上下混雜，淘汰空法，所謂引小空歸大空。呵偏空而入圓空，破假空而達真空。」又，十八空中，無東西南北等方位之實體。謂為大空。</p>

**來源：佛光大辭典**

<p>‘空’為佛教重要思想之一；‘空’與‘有’相對，遮有為空，其空亦空，即說有空亦空之，是為究竟之大空。對于小乘之‘偏空’，而稱大乘究竟之空寂為大空，即大乘之涅。大寶積經卷二十二（大一一．一二一中）：‘廣大空寂，名曰虛空，涅宮殿亦復如是為大空寂，無有主宰，亦無我所，一切眾生設入其中，無能攝取一毛端量，廣大空寂，廣大無量，名大涅。’又于十八空之中，無東西南北等方位之實體，亦稱為大空。此外于密教中，了悟阿字本不生之理，亦稱為大空。﹝入楞伽經卷三、無盡燈論卷上﹞</p>
