---
title: 筏喻
source: deerpark.app
---
### 佛光大辭典

謂結筏渡河，既至彼岸，則當舍筏；以此比喻佛之教法如筏，既至涅彼岸，正法亦當舍棄。故佛所說一切法，稱為筏喻之法，即表示不可執著于法。金剛經（大八·七四九中）：‘是故不應取法，不應取非法。以是義故，如來常說：“汝等比丘知我說法如筏喻者，法尚應舍，何況非法？”’﹝中阿含卷五十四大品阿梨吒經﹞



### 丁福保佛學大辭典

【譬喻】佛之教法如筏，渡河既了，則筏當捨，到涅槃之岸，則正法尚當捨，因之一切所說之法，名為筏喻之法。示不執著於法也。五大品阿梨吒經曰：「山水甚深，無有船橋，有人欲從此到彼岸，結筏乘之而度，至岸訖，作此念，此筏益我，不可捨此，當擔戴去。於意云何？為筏有何益？比丘曰：無益。佛言彼人更以此筏還水中，或於岸邊捨去云何？比丘曰：有益。佛言如是，我為汝等長夜說筏喻法，欲使棄捨不欲使受，若汝等知我長夜說筏喻法尚可以捨是法，況非法耶？」金剛經曰：「是故不應取法。不應取非法。以是義故。如來常說。汝等比丘知我說法如筏喻者。法尚應捨。何況非法？」



