---
title: 緣影
source: deerpark.app
---

### 丁福保佛學大辭典

【術語】又曰緣氣，緣事。是為心識四分中，見分緣慮外塵而生之外塵影像，故謂之緣影。為見分緣慮外塵之氣分，故曰緣氣。是非能緣之心性，而為所緣之事相（即四分中之相分），故曰緣事。緣影有二種：五識及五因緣之意識，緣外之五塵時，心內所現之色聲等是一也。又五後之意識，獨類之意識，分別見聞覺知外之六塵之性覺也（五感及五因緣之意識，雖亦見聞覺知，而無見聞覺知之分別心）。分別此見聞覺知之分別性，為緣外塵而生者，故亦是緣影也。然則第一與第二，雖有所緣能緣之別，然皆是緣影也。



### 佛光大辭典

指心識四分中，見分緣慮外塵而生之外塵影像。此為見分緣慮外塵之氣分，故又稱緣氣。又為所緣之事相，而非能緣之心性，故稱緣事。其別有二：(一)指五識與五因緣之意識，緣外界五塵時，心內所現之色、聲、香、味、觸等。(二)指五後意識、獨頭意識，分別見聞覺知外界六塵之性覺。分別此見聞覺知之分別性，為緣外塵而生者，故亦是緣影。以上二者雖有所緣、能緣之分別，但皆屬緣影。


