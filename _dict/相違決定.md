---
title: 相違決定
source: deerpark.app
---

**來源：法相辭典**

<p>★因明入正理論雲：相違決定者：如立宗言：聲是無常。所作性故。譬如瓶等。有立聲常。所聞性故。譬如聲性。此二皆是猶豫因故；俱名不定。如疏六卷二十二頁釋。</p>

**來源：丁福保佛學大辭典**

<p>【術語】六不定之一。三十三過中屬於因之過失也。立者先具三支立一宗之時，敵者對之亦立具三支正反立者之宗者，此時立敵兩立，不能生決定之智，故立敵之因，皆名決定相違，為不定因之一，不定因者，謂使宗法不能決定之因，相違決定者，謂立敵之因各決定成立相違之宗也。立敵各決定而成相違之宗，故即為不定因也。因明入正理論曰：「相違決定者，如立宗言聲是無常，所作性故。譬如瓶等。有立聲常，所聞性故，譬如聲性。此二皆是猶緣因故，俱名不定。」</p>
