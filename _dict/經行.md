---
title: 經行
source: deerpark.app
---
### 佛光大辭典

梵語caṅkramana，巴利語 caṅkamana。意指在一定的場所中往復回旋之行走。通常在食後、疲倦時，或坐禪昏沉瞌睡時，即起而經行，為一種調劑身心之安靜散步。據大比丘三千威儀經卷上所載，適于經行之地有五，即閒處、戶前、講堂之前、塔下、閣下。另據四分律卷五十九所說，時常經行能得五利：(一)能堪遠行，(二) 能靜思惟，(三)少病，(四)消食，(五)于定中得以久住。﹝十誦律卷五十七、南海寄歸內法傳卷三、大唐西域記卷八﹞



### 法相辭典

★瑜伽二十四卷一頁雲：言經行者，謂于廣長稱其度量一地方所，若往若來相應身業。



### 陳義孝佛學常見辭彙

在一定的地方兜圈子，其目的在於避免坐禪時發生昏沉或睡眠。



### 丁福保佛學大辭典

【術語】於一定之地旋繞往來也。即坐禪而欲睡眠時，為此防之，又為養身療病。寄歸傳三曰：「五天之地，道俗多作經行。直去直來，唯遵一路。隨時適性，勿居鬧處。一則痊痾，一能銷食。（中略）若其右繞佛殿，旋遊制底，別為生福，本欲虔恭。經行乃是銷散之儀，意在養身療病。舊云行道，或曰經行。二事總包，無分涇渭。遂使調適之事久闕東川。」玄贊二曰：「西域地濕，疊塼為道。於中往來，消食誦經。如經布綃之來去，故言經行。」釋氏要覽下曰：「十誦律云：經行有五利：一勦健（勦音巢輕捷也），二有力，三不病，四消食，五意堅固。三千威儀經，有五處可經行：一閑處，二戶前，三講堂前，四塔下，五閣下。」法華經序品曰：「未嘗睡眠經行林中。」同方便品曰：「我始坐道場，觀樹亦經行。」十誦律五十七曰：「經行法者，比丘應直經行，不遲不疾。若不能直，當畫地作相，隨相直行，是名經行法。」摩得勒伽六曰：「比丘經行時，不得搖身行，不得大駛駛，不得大低頭，縮攝諸根，心不外緣，當正直行。行不能直者安繩。」



