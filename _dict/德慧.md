---
title: 德慧
source: deerpark.app
---

**來源：丁福保佛學大辭典**

<p>【人名】見十六論師條。（CBETA註：疑為見十大論師條）</p><p>參照：<a href="/dict/十大論師">十大論師</a></p>

**來源：佛光大辭典**

<p>梵名Guṇamati  。音譯窶末底、瞿那末底、求那摩帝。南印度人。生于西元五世紀後半至六世紀前半。乃安慧之師，唯識十大論師之一。幼時敏達，學通三藏，理窮四諦，又擅長定門。其時摩揭陀國有數論外道摩沓婆（梵Mādhava  ），學通內外，論極幽微；受國王崇敬，敕封食邑二城。師欲挫其銳，遣門人示意，將于三年後論破之。</p><p>及約期至，乃于王前對論，至第六日摩沓婆辭窮，遂吐血而死。師乃請王以外道之封邑建伽藍，王供養甚篤。其後師曾住那爛陀寺，雅譽高極一時。又與堅慧共遊止于伐臘毗國之阿折羅伽藍，于其中著諸論，現存隨相論一卷、中論疏及唯識三十頌釋等。</p><p>關于中論疏，據多羅那他（梵Tāranātha  ）之印度佛教史載，師為德光（梵Guṇaprabha  ）之弟子，從安慧學習，造中論疏，以摧破清辨（梵Bhavya  ）及其弟子三缽羅都多（梵Sampraduta  ）之說。另據成唯識論卷一本謂安慧為師之門人。又西藏藏經中，師之著作有緣起初分分別說論疏（梵Pratītya -samutpādādi-vibhaṅga -nirdeśa-ṭīkā ）與解說如理論疏（梵Vyākhyā -yukti-ṭīkā ）二部，均注解世親之論。﹝大唐西域記卷八、卷九、卷十一、歷代三寶紀卷九、南海寄歸內法傳卷四、翻譯名義集卷二、印度哲學研究卷五、日譯稱友俱舍論疏﹞</p>
