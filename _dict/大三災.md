---
title: 大三災
source: deerpark.app
---

**來源：陳義孝佛學常見辭彙**

<p>指世界將毀壞時所發生的水災火災風災。世界過了住中劫便入壞中劫，在壞中劫的二十小劫中，前十九小劫，壞有情世間，最後一小劫，壞器世間。火災下自無間地獄，上壞至初禪天，水災下自無間地獄，上壞至二禪天，風災下自無間地獄，上壞至三禪天，四禪天以上，則無三災之難。</p>

**來源：法相辭典**

<p>★俱舍論十二卷十六頁雲：論曰：此大三災，逼有情類，令舍下地，集上天中。初火災興，由七日現。次水災起，由雨霖淫。後風災生，由風相擊。此三災力，壞器世間，乃至極微，亦無餘在。</p>

**來源：丁福保佛學大辭典**

<p>【術語】劫末之三災，有大小二種。見三災條。</p><p>參照：<a href="/dict/三災">三災</a></p><p>【術語】過住劫，則入壞劫，壞劫有二十增減劫。前十九增減劫，壞有情世間。最後一增減劫。壞器世間。壞此器世間有火災水災風災之三者。是曰大三災。此三災非起於同時，各自輪次而起。以壞世界也。第一火災，七個日輪，同時並出，焚燒此世界，下自無間地獄，上至色界之初禪天者。第二水災，下自無間地獄上至色界之第二禪天，為水所浸瀾者。第三風災，下自無間地獄上至色界之第三禪天，一切物質。為風飄散者。其次第，先有火災七度。後有一度水災，更有七度火災，復有一度水災。如此每七火有一水，七度水災後，更經七度火災，有一風災，然則三災為一周，有八七火災與一七水災與一風災，故總經六十四度之大災。即六十四大劫也（一大劫中有成住壞空之四劫壞劫之終有一度之大災也）。俱舍論十二曰：「初火災興，由七日現。次水災起，由雨霖淫。後風災生，由風相擊。此三災力，壞器世間。乃至極微，亦無餘在。（中略）第二靜慮為火災頂，此下為火所焚燒故。第三靜慮為水災頂，此下為水所浸潤故。第四靜慮為風災頂，此下為風所飄散故。（中略）先無間起七火災，其次宜應一水災起，此後無間後七火災還有一水，如是乃至滿七水災，復七火災後風災起，如是總有八七火災一七水災一風災起。」</p>
