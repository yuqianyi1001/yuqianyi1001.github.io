---
title: 八福田
source: deerpark.app
---

### 陳義孝佛學常見辭彙

佛、聖人、和尚（受業本師）、闍梨（受業時教授威儀的阿闍梨）、僧、父、母、病人。佛、聖人和僧屬於敬田；和尚、闍梨和父母屬於恩田；病人屬於悲田。如果有人能夠恭敬供養上述之八種人，就可以得到無量的福報，所以叫做福田。



### 三藏法數

﹝出梵網經并菩薩戒義疏﹞ 八福田者，謂佛、聖人、僧三種，名敬田；和尚、阿闍黎生我法身者，父母生我肉身者，此四名恩田；救濟病人，名病田，亦名悲田；此八種皆堪種福，故名田也。若人能盡力從事此八種者，亦猶農之力田，則獲秋成之利也。 〔一、佛田〕，佛，梵語具云佛陀，華言覺，謂覺道俱圓，位登極果，世出世間最勝無比，人能恭敬供養，豈但獲一切福，亦能滅一切罪，故名佛田。（世、出世間者，世謂人、天，出世間即菩薩、緣覺、聲聞也。） 〔二、聖人田〕，謂菩薩、緣覺、聲聞，出離三界，證悟聖道，具足無量功德智慧，人能恭敬供養，即獲勝福，故名聖人田。（三界者，欲界、色界、無色界也。） 〔三、僧田〕，僧，梵語具云僧伽，華言和合眾，謂處眾和同，敬順無諍，是佛弟子。人能恭敬供養，即獲福利，故名僧田。 〔四、和尚田〕，和尚，梵語鄔波遮迦，于闐國譯云和尚，華言力生，即教授師也。謂出家者，因師教誨之力，生長法身，其恩實重，人能供養恭敬，即獲福利，故名和尚田。 〔五、闍黎田〕，闍黎，梵語具云阿闍黎，華言正行。以能糾正弟子之行，即教授得戒等師也，因依此戒得生禪定智慧，其恩實重，人能供養恭敬，即獲福利，故名闍黎田。（糾，督責也。） 〔六、父田〕，父為資形之始，有生成之德，自孩提以至於長，教誡育養，其恩罔極，為人子者，固當竭力奉養，豈有求福之念。設若心之至，孝之純，則亦自然獲福，故名父田。 〔七、母田〕，謂母始自懷孕，分娩以至乳哺鞠育，護持長養，愍念劬勞，其恩罔極，為人子者，固當竭力奉養，豈有求福之念。設若心之至，孝之純，則亦自然獲福，故名母田。 〔八、病田〕，謂見人有病，即當念其苦楚，用心救療，給與湯藥，則能獲福，故名病田。



### 丁福保佛學大辭典

【名數】見八字部八福田條。

【名數】梵網經有八福田之目，諸師解釋不同。天台戒疏下曰：「八福田者：一佛、二聖人、三和尚（受戒本師）、四闍梨（受戒時教授威儀之阿闍梨）、五僧、六父、七母、八病人。」（諸家多用之），此中佛與聖人及僧為敬田，和尚、闍梨、父母為恩田，病人為悲田，若人向此八種能恭敬供養，慈愍惠施，則皆能生無量之福果，故曰福田。賢首之梵網經戒本疏三更舉三種之異說：「八福田者，有人云：一造曠路美井、二水路橋梁、三平治險路、四孝事父母、五供養沙門、六供養病人、七救濟苦厄、八設無遮大會，未見出何聖教。有云：供養三寶為三、四父母、五師僧、六貧窮、七病人、八畜生，亦未見教。賢愚經云：施五人得福無量，一知法人、二遠行人、三遠去人、四饑餓人、五病人，是以三寶亦為八種。」



### 佛光大辭典

(一)謂佛、聖人、僧三種為敬田；和尚、阿^黎、父、母等四種為恩田；救濟病人為病田，又稱悲田。此八種，皆堪種福，故稱為‘田’。若人能盡力從事此八種，亦猶農人之力田，則獲秋成之利。(一)佛田，佛，梵語buddha。音譯佛陀，意譯為覺。謂覺道俱圓，位登極果，世出世間最勝無比。若人能恭敬供養，即能獲一切福，亦能滅一切罪，故稱佛田。(二)聖人田，謂菩薩、緣覺、聲聞等出離三界，證悟聖道，具足無量功德智慧。若人能恭敬供養，即獲勝福，故稱聖人田。(三)僧田，僧，梵語saṃgha。音譯僧伽，意譯為和合眾。謂處眾和尚，敬順無諍，是佛弟子。若人能恭敬供養，即獲福利，故稱僧田。(四)和尚田，和尚（梵upādhyāya  ），即教授師。謂出家者，因師教誨之力，生長法身，其恩實重。若人能恭敬供養，即獲福利，故稱和尚田。(五)^黎田，^黎，梵語ācārya。音譯阿^黎，意譯為正行。以能糾正弟子之行，即教授得戒等師，因依此戒，得生禪定智慧，其恩實重。若人能供養恭敬，即獲福利，故稱^黎田。(六)父田，父為資形之始，有生成之德，自孩提以至成長，教誡育養，其恩罔極。為人子固當竭力奉養，豈有求福之念？設若心之至、孝之純，則亦自然獲福，故稱父田。(七)母田，謂母始自懷孕分娩，以至乳哺鞠育，護持長養，愍念劬勞，其恩罔極。為人子固當竭力奉養，豈有求福之念？設若心之至、孝之純，則亦自然獲福，故稱母田。(八)病田，謂見人有病，即當念其苦楚，用心救療，給予湯藥，則能獲福，故稱病田。﹝摩訶摩耶經卷下、梵網經戒本疏卷三、法苑珠林卷二十一﹞

(二)梵網經菩薩戒本疏卷五所舉八種福田：(一)曠路義井，謂于曠遠道路，穿鑿義井，以濟往來渴乏之人，是為福田。(二)建造橋梁，謂于通津斷港之處，修造橋梁，用濟往來之人，以免病涉之苦，是為福田。(三)平治險隘，謂道路d之處，則平坦之；窄隘之處，則開闢之。以免往來顛墜之患，是為福田。(四)孝養父母，謂父母為形生之本，教養鞠育，愛念切至，當竭力奉養，順適親意，以報劬勞之恩，是為福田。(五)恭敬三寶，佛法僧三者，可尊可貴，稱之為寶。以其具大功德，普濟群生，超登覺岸。故當皈依恭敬，是為福田。(六)給事病人，謂病患之人，眾苦集身，實可悲憫。當給施湯藥及所須之物，使其四大調和，身得安樂，是為福田。(七)救濟貧窮，謂貧窮之人，所須缺乏，飢餒逼切，無所哀告，當起慈憫之心，隨其所需，皆週給之，是為福田。(八)設無遮會，無遮，即週遍之義。謂修設普度大會，使一切沉魂滯魄，悉仗三寶慈力，皆得脫離苦趣，而獲超升善道，是為福田。


