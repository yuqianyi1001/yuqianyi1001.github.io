---
title: 長養
source: deerpark.app
---

**來源：陳義孝佛學常見辭彙**

<p>生長養育功德善根。</p>

**來源：法相辭典**

<p>★俱舍論二卷九頁雲：飲食，資助；睡眠，等持，勝緣所益；名所長養。有說：梵行，亦能長養。此唯無損；非別有益。長養相續，常能護持異熟相續，猶如外郭，防援內城。</p>

**來源：丁福保佛學大辭典**

<p>【術語】功德善根，生長養育也。唐華嚴經十四曰：「信為道元功德母，長養一切諸善法。」新譯仁王經中曰：「善男子初伏忍位起習種性修十住行，（中略）而能少分化諸眾生，超過二乘一切善地，是為菩薩初長養心，為聖胎故。」</p>

**來源：佛光大辭典**

<p>梵語aupacayika。略稱為養。乃生長、養育之意。據雜阿含經卷十五載，即依摶食、觸食、意思食、識食等四食，令諸根及心、心法等相續長養。瑜伽師地論卷三、俱舍論卷二等則以飯食、資助、睡眠、等持、梵行等諸勝緣，以資養身心。又能受飯食、資助、梵行等養育者，稱為所長養。</p><p>另據新華嚴經卷十四賢首品載，‘信’為功德之生因，同時亦為諸善之養因。據梁譯攝大乘論釋卷十五載，以大乘之法味生長養育菩薩之五分法身。據仁王護國般若波羅蜜多經卷上菩薩行品載，菩薩于初發心之伏忍位生起習種性（後天修得之種性），具足信心、念心、回向心、願心等十信心，能長養聖胎，故稱為菩薩初長養心。據梵網經卷上載，自十發趣心（地前菩薩所發之十種心）入于堅法忍中，生起慈心、悲心、定心、慧心等十心，稱為十長養心。又法藏于梵網經菩薩戒本疏卷一，將十長養心配于菩薩瓔珞本業經所說之十行，以十行能增修善根，故稱為長養心。﹝舊華嚴經卷五十六入法界品、四分律卷四十三、集異門足論卷八、大毗婆沙論卷一○二、卷一二七、雜阿毗曇心論卷一、菩薩戒義疏卷下（智）、大乘法苑義林章卷三本﹞</p>
