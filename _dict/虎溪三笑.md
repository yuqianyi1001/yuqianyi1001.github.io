---
title: 虎溪三笑
source: deerpark.app
---
### 佛光大辭典

為儒釋道人物之畫題。儒者陶淵明與道士陸修靜相攜訪問在廬山修行之高僧慧遠，歸途中三人談笑而行，送客之慧遠不覺間跨越其自我禁足之虎溪，三人因之相視大笑，此即虎溪三笑圖所繪之內容。後世視之為儒釋道三教親和之象征，此類?畫題現存者以宋代石恪所繪為最古。

虎溪三笑之說始自唐代，至宋代李龍眠（公麟，1049～1106）首作三笑圖，智圓並為之作圖贊，成為膾炙人口之美談；于大宋僧史略卷下、隆興佛教編年通論卷八、佛祖統紀卷二十六、卷三十六、釋氏通鑑卷三、釋氏資鑑卷二、釋氏稽古略卷二等書中皆有載述。

依史實言之，慧遠示寂于東晉安帝義熙十三年（417），陶淵明若逝世于劉宋元嘉四年（427），則二人為同一時代之人，且淵明系潯陽人，地與廬山相近，二人之交遊未必不可能。

關于陸修靜之事蹟，依辯正論卷六、甄正論卷下、集古今佛道論衡卷一、續高僧傳卷二十三曇顯傳、佛祖歷代通載卷十等所述，修靜于梁敬帝紹泰元年（555），與曇顯對論佛道二教之優劣，時當慧遠示寂後一三八年。另據佛祖統紀卷二十六載，修靜逝世于劉宋泰始三年（467）；又據道教類書之雲笈七簽本傳載，修靜逝世于劉宋元徽五年（477），享年七十二。故知慧遠與修靜之時代相去甚遠，二人交遊之說極牽強。

蓋自中唐以降，儒道佛三教融和之說漸趨流行，虎溪三笑一事或系好事者就三教融和說而虛構者。此外，日本在鐮倉時代之後期，亦開始流傳該類畫作。﹝廬山記卷一     閒居編卷十六、鐔津文集卷十三、東林十八高賢傳、塵添鼓頁□砦澹



### 丁福保佛學大辭典

【故事】廬山慧遠法師之故事也。廬山記二曰：「流泉匝寺，下入虎溪。昔遠法師送客過此，虎輒號鳴，故名。時陶元亮居栗里，山南陸修靜，亦有道之士，遠師嘗送此二人，與語道合，不覺過之，因相與大笑。今世傳三笑圖，蓋起於此。」此事諸書采錄之者頗多，唐李龍眠始圖之，孤山智圓作圖贊，東坡山谷等亦盛唱此事，古今信之不疑。然案諸史冊，慧遠示寂，在東晉安帝義熙十三年。淵明潯陽人，以劉宋元嘉四年卒，其時代同，潯陽與廬山亦相近，二人交遊，固不可謂其必無，若修靜者，依辯正論，甄正論，續高僧傳等，記梁敬帝紹泰元年即北齊文宣帝天保六年，與曇顯對論佛道二教。是蓋當於慧遠寂後一百三十八年。年代遙隔，何由修好？且佛祖統記二十六，記其卒時為劉宋泰始三年，兼附記雲笈七籤本傳，元徽五年卒去，年七十二之說，則年尚甚弱，與慧遠交游不可信，其為後人擬託可知也。



