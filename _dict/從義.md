---
title: 從義
source: deerpark.app
---

**來源：丁福保佛學大辭典**

<p>【人名】趙宋神智法師，學四明之正統扶宗，學成，勉破四明，為山外派之泰斗。元祐六年入寂，諡曰神智。所著有大部補註十四卷，光明玄義順正記三卷，光明文句新記七卷，觀經往生記四卷，十不二門圓通記三卷，義例纂要六卷，四教儀集解三卷，金錍寓言四卷，淨名略記十卷，搜玄記三卷。見佛祖統紀二十一。</p>

**來源：佛光大辭典**

<p>（1042～1091）北宋僧。溫州（浙江永嘉）平陽人，俗姓葉。字叔端。八歲出家，十七歲師事扶宗繼忠，研習天台教義，後遍歷諸方，先後住持大雲、真白、五峰、寶積、妙果等五剎。二十七歲于妙果寺講說天台四教儀，並撰寫天台四教儀集解一書。</p><p>師端介清白，寤寐三觀，耽味著述，過午不食，非法不言，非右脅不臥，非濾水不飲，威儀端正。師以隋唐以來他宗並立為患，謂彼等不本經論，但任胸臆修證，判釋不盡佛意，故于所著補注、集解處處辨明。又雖學承山家派四明知禮之正統宗學，力揚台家，然凡有論說，每迥異于四明知禮，後世乃以‘後山外’稱之。晚年居秀州（浙江嘉興）壽聖寺，大振宗風。元v六年入寂，世壽五十，謚號‘神智’。著有法華三大部補注十四卷、金光明玄義順正記三卷、金光明文句新記七卷、止觀義例纂要六卷、止觀義例科一卷、始終心要注一卷、四教儀集解三卷、觀經疏往生記四卷、十不二門圓通記三卷、金C寓言記四卷、淨名略記十卷、搜玄記三卷、法華句科六卷、菩薩戒疏科一卷等。﹝釋門正統卷五、佛祖統紀卷二十一、卷二十五、釋氏稽古略卷四﹞</p>
