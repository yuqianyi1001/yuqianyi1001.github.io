---
title: 祖元
source: deerpark.app
---

**來源：丁福保佛學大辭典**

<p>【人名】字子元，號無學，宋慶元府人，年十四至徑山參佛鑑，年十七有所省悟。佛鑑寂後，徧歷諸處。年三十六，了然大悟，更無餘蘊。太傅賈似道，聞元道譽。引使住天台山真如寺，元開堂酬佛鑑之恩，居七歲，侵於北虜兵戈，去而至溫州雁蕩，兵役壓溫境，舉眾逃竄，元獨兀坐堂裏，虜首欲加刃，元不動，述一偈曰：乾坤無地卓孤筇。喜得人空亦法空。珍重大元三尺劍。電光影裏斬春風。群虜感悔，作禮而退。明年還天台山，為天童寺首座。日本弘安二年建長寺缺席。平時宗發使幣，求明宿，明州太守以元應之。弘安五年時宗創圓覺寺。請元為開山第一祖。同九年九月三日寂，壽六十一，諡曰佛光禪師。</p>

**來源：佛光大辭典**

<p>(一)（1226～1286）宋代臨濟宗楊岐派僧。日本禪宗佛光派之祖。明州慶元府（浙江）鄞縣人，俗姓許。字子元，別號無學。年十二隨父遊山寺，翌年從杭州淨慈寺北澗居簡剃發受戒。留住五年，乃辭往徑山，參謁無準師範，刻志參究五年。無準示寂後，歷參靈隱寺石溪心月、育王山偃溪廣聞、虛堂智愚，後歸鄉居止二年。一日，登井樓挹水，牽動轆轤，遂廓然開悟。鹹淳五年（1269）十月主台州真如寺。德v元年（1275）元兵來寇，乃避亂至溫州能仁寺。景炎二年（1277）歸四明，至天童山訪環溪惟一，居第一座。祥興二年（1279），日本北條時宗派遣德詮、宗英二師乞師渡日。日本弘安二年（1279）秋至鐮倉，住建長寺。其後時宗于鐮倉創圓覺寺，請師為開山第一祖。九年九月書寫遺囑，書畢溘然而寂，世壽六十一。敕謚‘佛光禪師’、‘圓滿常照國師’。有語錄若幹卷。﹝無學禪師行狀，延寶傳燈錄卷二﹞</p><p>(二)宋代臨濟宗大慧派僧。七閩（福建）人，俗姓林。世稱枯木。嘗投雪峰山慧照慶預會中，後嗣大慧宗杲之法。紹興十一年（1149）住溫州雁山能仁寺。其生卒年不詳。﹝嘉泰普燈錄卷十八﹞</p>
