---
title: 影
source: deerpark.app
---
### 佛光大辭典

其義有三：(一)遮日光而生之薄色，系十二顯色之一。俱舍論卷一（大二九·二下）：‘障光明生，于中餘色可見，名影。’(二)比喻因緣所生之事物。謂影自實體生而無實性，故有此喻。維摩經方便品（大一四·五三九中）：‘是身如影，從業緣現。’無量壽經卷下（大一二·二七三上）：‘知法如電、影，究竟菩薩道。’又金剛經謂一切有為法，如夢、幻、泡、影。(三)比喻物之不相離。諸經論常將苦樂、善惡等業因與果報之相因相應、互不相離，喻之如‘影之隨形’。如法句經卷上（大四·五六二上）：‘福樂自追，如影隨形。’﹝菩薩處胎經卷七﹞



### 法相辭典

★俱舍論一卷六頁雲：障光明生，于中餘色可見；名影。



### 丁福保佛學大辭典

【雜名】遮日光而生之薄闇色。十二顯色之一。俱舍論一曰：「障光明生，於中餘色可見名影。」

影自實體生，而無實性，故以譬因緣生之事物。維摩經方便品曰：「是身如影，從業緣生。」無量壽經下曰：「知法如電影，究竟菩薩道。」金剛經曰：「一切有為法，如夢幻泡影。」

以譬物之不相離。法句經上曰：「福樂自追，如影隨形。」菩薩處胎經七曰：「善惡之報，如影隨形。」



