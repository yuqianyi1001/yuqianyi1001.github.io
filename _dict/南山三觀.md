---
title: 南山三觀
source: deerpark.app
---

**來源：陳義孝佛學常見辭彙**

<p>性空觀、相空觀、唯識觀。見三觀條。</p>

**來源：丁福保佛學大辭典**

<p>【名數】謂性空觀，相空觀，唯識觀也。摩訶止觀輔行所說。</p><p>【名數】四分律宗南山所立：一、性空觀，阿含經所說小乘之觀法也。觀諸法為因緣生，性空無我也。許因緣生之相許為實有而觀性之空無，故名性空觀。二、相空觀，般若經所說大乘之初門也。觀諸法之相為空也。視為有實之相，尚為凡夫之妄見，如實無其相，而指空華為實有也。此更進而空無諸法之相，故名相空觀。三、唯識觀，華嚴法華等所說。大乘至極之觀法也。觀一切萬法各為自識之所變，故萬法惟為心識之影像，所歸唯一心識。此不止如前之性空相空空於一邊，心外諸法，性相皆空，惟心內萬法，性相皆非空也。行事鈔四曰：「然理大要不出三種：一者諸法性空無我，此理照心，名為小乘。二者諸法本相是空，唯情妄見，此理照用，屬小菩薩。三者諸法外塵本無，實唯有識，此理深妙，建意緣知，是大菩薩佛果證行。」</p>

**來源：佛光大辭典**

<p>又作南山三教。乃四分律宗南山大師道宣所立。道宣就如來一代聖教立化、制二教之別，化教中更開性空、相空、唯識等三觀之教。三觀乃指：(一)性空觀，即阿含、僧只律、四分律、俱舍、成實等經論所言小乘之觀法。觀諸法為因緣生，性空無我。許因緣生之相為實有，而觀性之空無，稱為性空觀。(二)相空觀，即般若經及般若系之論部所言大乘之初門。觀諸法之相為空，視有實之相為凡夫之妄見，如實無其相，卻妄指空華為實有，故進而空無諸法之相，稱為相空觀。(三)唯識觀，即華嚴、法華、楞伽、涅、攝論等經律論所說大乘至極之觀法。觀一切萬法各為自識之所變。故萬法乃一切心識之影像，所歸唯一心識，稱為唯識觀。此觀所言不僅如性空、相空之空于一邊，而是心外諸法、性相皆空，惟心內之萬法、性相皆非空。四分律刪繁補闕行事鈔卷中四（大四○·九六中）：‘然理大要，不出三種。一者諸法性空無我；此理照心，名為小乘。二者諸法本相是空，唯情妄見；此理照用，屬小菩薩。三者諸法外塵本無，實唯有識；此理深妙，唯意緣知，是大菩薩佛果證行。’（參閱‘三觀’706）</p>
