---
title: 印度佛教
source: deerpark.app
---
### 丁福保佛學大辭典

【雜語】印度為佛陀之降誕地，占佛教史上最重要之地位。佛陀釋迦牟尼開佛教，距今幾何年，東西學者，聚訟紛紜，莫衷一是。其入滅時，則據眾聖點記之說，可知為西歷紀元前四百八十六年。

佛陀成道後四十五年間之行化，以摩揭陀，室羅伐悉底，為中心，而潤澤憍賞彌，拘尸揭羅，吠舍厘等中印度一圓之地，其被教化之最厚者，為室羅伐底，與摩揭陀之二地域。據小乘之傳說，釋尊住室羅伐悉底時最多，據大乘之記錄，則常住摩揭陀。此兩國在釋尊時代，為東西之兩大國，在印度中，為最樞要之地域，及佛化之密被兩國，其為事實，可斷言也。

釋尊為迦毘羅城主淨飯大王之太子，降誕於藍毘尼園，成正覺於尼連禪河畔，以波羅奈國鹿野苑為初轉法輪之地，其後游行各處，為人天灑甘露之法雨，遂以八十歲為一期，於拘尸那揭城邊娑羅雙樹林間，寂然入於泥洹，是為佛教開立之初元。

佛陀入滅後未幾，摩訶迦葉與阿難等，共於摩揭陀國七葉樹窟，行第一回之結集。阿闍世王厚遇之，使大法得合，此在原始之佛教史上，亦為重要之事實。自是以後，至阿育王出世之間，記傳之說各異，南方傳謂其中間年次為二百十餘年，北方傳謂為百餘年。

北方傳明迦葉以下五師之傳燈，南方傳亦舉優波離以下五師之相承。或有謂阿育王有達磨阿育與迦羅阿育之二人，欲調和南北所傳之乖離者。或有謂阿育王之第三結集，與吠舍釐城之第二結集，實為一事複傳者。此一段史乘，在佛教史上，最為黑闇不明，然阿育王出世，為西曆紀元前第三世紀之中葉，可據泰西學者之考證而明之。佛教於此時代，始大發展。王派遣傳道僧，亘東西兩大陸，活動頗極盛觀，彼末田地入迦濕彌羅，開薩婆多部之願，當在此時，摩哂陀游錫於錫蘭。或亦在此時。據北方所傳謂阿育王時上座大眾二部分裂，南方所傳，無此記載。但無論如何，阿育王盡力於佛教之效績，實為不可掩者，印度之佛教，以此時傳播四方，且至開南北佛教之基。阿育王沒後，約經三百年，至迦膩色迦王出世之間，為史家所謂小乘二十部分裂時代，阿育王時代分裂之上座大眾兩部，其興廢之迹，於此可考。

大眾部之佛教，似與阿育王統同其消長，大體自中印度涉南印度而流行，其盛時在阿育王時代並王歿後百餘年間，上座部之佛教，以末田地之罽賓開教為始，其教線不在中印度。似常以北方迦濕彌羅為中堅。

就時代言之，上座部於中印度大眾部佛教亡滅時代，漸接興隆之機運，閱百餘年，至迦膩色迦王出現，於是見婆沙結集之盛事，迦膩色迦王之出現，在西曆紀元第一世紀之末，王亦力圖佛教興隆。有名之大毘婆沙，編纂於此時代。脅，世友，法救，妙音，覺天，那迦斯那，馬鳴等之傑僧，亦與此王前後輩出，教學上呈空前之偉觀，迦膩色迦王觀後之佛教，主傳播於犍馱羅以北之中央亞細亞，西曆紀元二三世紀頃，從此地大輸入佛曲於支那。當時中印度地方全為他教徒所占。

西曆紀元第三世紀之初，龍樹出現，復興前已湮沒之大眾部佛教，於引正王保護下，以憍薩羅國為中心，宣布中觀佛教，至其弟子提婆，更擴張教線於中印度，對抗外道，舉破邪之實。同時又有鳩摩邏多，訶梨跋摩等諸論師，於咀叉始羅，朅盤陀，疏勒等地方，施教化。

降及西紀第五世紀之初，笈多王統之毘訖羅摩阿迭多王時，有無著世親兄弟出，專以阿踰陀國為中心，鼓次瑜伽佛教，同時迦濕彌羅國，有塞建地羅，僧伽跋陀羅等英才，相次而興，宣提毘婆沙之教義，世親以後，繼承其教法者，有德慧，安慧，護法，難陀，親勝，火辨，德光，無垢友等。

其中護法於西紀第六世紀之中葉出世，以摩揭陀為中心，弘宣世親之教系。得尸羅阿迭多王之歸依，住那爛陀寺，亦大於中印度師子吼。後世稱之為那爛陀寺隆盛時代。同時又有陳那，天主，清辯，智光之徒，鼓揚龍樹之教系，又大發揮因明之精髓。於印度佛教史上，稱為掉尾之隆運。

爾後未機，佛教為印度教所蹂躪，至西曆一千年回教又侵入印度，佛教遂殆絕迹。

要之印度為佛教之發生地，故大小半滿權實顯密等各種教理，悉有其萌芽，固勿論，而佛滅五六年百年間，小乘教隆盛時代，既生本末二十部之分立，相次出發智，六足，婆沙等之絢爛作物，對於宇宙及人生之原始的考察，殆達於其極，及龍樹提婆出世，始啟大乘教勃興之機運，中觀佛教，為其豐富之著述所發揮，已無遺憾。尋而無著世親，鼓吹瑜伽佛教，印度之大乘，於是生空有二宗之別，他日於支日本等，作一乘三乘兩宗之基。

其中龍樹提婆所唱者，為大眾部的，可認為說假部一說部等之發展。無著世親主張者，為上座部的，可認為說一切有部經量部等之發展。親光之佛地經論四，謂聲聞藏於佛去世百年已後，即分多部，而菩薩藏千歲以前，清淨一味，無有乖諍，千歲以後，乃興空有二種之異論。又最勝子之瑜伽師地論釋，謂佛涅槃後，魔事紛起，部執競興，多著有見。有龍猛菩薩，提婆菩薩，採集大乘無相空教，造中論百論等。以除彼之有見。然由是眾生復著於空見，故無著菩薩，事大慈尊，請說瑜伽師地論，顯徧計所執為情有理無，依他圓成為理有情無，觀此可知印度之佛教，一方帶理論的傾向，鶩深遠之思索。又一方守戒律，立意實踐修道，為上座部之一派，現今錫蘭，緬甸，暹羅等流播之南方佛教即是，與支那日本等流布之北方教思索的，大異其趣。



