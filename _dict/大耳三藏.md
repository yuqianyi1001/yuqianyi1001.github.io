---
title: 大耳三藏
source: deerpark.app
---

**來源：丁福保佛學大辭典**

<p>【人名】唐代宗時，有西天之大耳三藏到京。云得他心慧眼。帝勅使與忠國師試驗。三藏方見師，便禮拜而立於右邊。師問曰：汝得他心通耶？對曰：不敢，師曰：道老僧即今在什麼處？曰：和尚是一國之師，何得卻去西川看競渡？師再問汝道老僧即今在什麼處？曰：和尚是一國之師，何得卻在天津橋上看弄猢猻？師第三問語亦同前。三藏良久而罔知去處。師叱曰：這野狐精他心通在什麼處？三藏無以對。見傳燈錄五忠國師章。</p>
