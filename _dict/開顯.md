---
title: 開顯
source: deerpark.app
---
### 佛光大辭典

開，開除之意，即開除執著；顯，顯示之意，即顯示真義。此系天台宗對于法華經所作判釋之語。關于法華開顯之思想，于大智度論、法華論等印度諸師之述作中並未詮明，而我國則早于東晉竺法曠即倡法華‘會三歸一’之旨，繼之有鳩摩羅什、吉藏、僧肇、法雲等續倡此義。天台大師智則基于上述諸師之思想，更倡‘方便’即‘真實’，而成完整之法華開顯思想體系。天台宗主張，佛陀講法華經前所說之一切經，均非真實之教法（未開顯），至法華經時，始顯示真實之教法。天台宗並針對法華經，就教法與佛身，分立開權顯實、開三顯一、開蹟顯本、開近顯遠等。

另依法華經玄義之說，法華經有本、蹟二門之開顯，即：(一)蹟門之開顯，系就教法而言，即法華經前十四品為開權顯實、開三顯一。因有人不知法華經以前之權教僅為導入真實之方便，而執著于聲聞、緣覺、菩薩三乘之教，為開除此執著，故明示三乘乃方便之化導，以顯示唯一真實之一乘實教，並說明方便即真實，故揭示三乘皆歸于一乘之理。(二)本門之開顯，即法華經後十四品為開蹟顯本、開近顯遠。系就釋迦牟尼佛之佛身而言，為了開除執著于佛陀伽耶菩提樹下成道之佛為近成之佛，而明示其乃為現形垂蹟，顯示其為久遠實成之佛。﹝法華經卷一方便品、卷四法師品、卷五如來壽量品、法華經玄義卷一上序、卷九下、法華玄義釋簽卷一、法華經義記卷一、卷二、卷三、卷八、法華玄論卷二、卷四、卷五﹞（參閱‘本蹟二門’1965、‘開廢會’5311）



### 陳義孝佛學常見辭彙

開權顯實的簡稱。權者方便，實者真實，開方便以顯真實，叫做開顯。法華經說：「開方便門，示真實相。」



### 丁福保佛學大辭典

【術語】開權顯實之略。是乃法華經一部之說意，天台宗之判釋也。權者方便，實者真實。開方便而顯真實，乃本經一部之主意。開方便者，指四十餘年之方便說，開示此為方便。不開示之，謂為閉方便門。至於法華，方便之說，裝如真實，閉方便之門，故不得見真實之義。然今以開示方便為方便，而知方便之為方便，則真實之為真實自顯。經文謂之曰：「開方便門，示真實相。」是即法華之開權顯實也。然以此開權顯實當於經文，則前十四品曰開三顯一之說，後十四品曰開近顯遠之說。開三顯一者，就教法而名，開近顯遠者，就佛身而名。即前開三乘教之方便，而顯一乘教之真實，後開垂迹之近佛，而顯本地之遠佛也。故法華一部二十八品，前半為開三顯一、後半為開近顯遠，總之，則歸結於開權顯實，即開顯之二字，玄義一上曰：「華敷譬開權，蓮現譬顯實。文曰：開方便門，示真實相。」文句八上曰：「河西道朗云：直名三為方便，即是開方便門。昔不言三是方便，故方便門閉。今名三為方便，即示一為真實也。私謂此釋符文。」文句記八之三曰：「嘉祥亦云：開二種之方便，示二種之真實。昔不云二是方便，故門閉。今云二種是方便，故方便門開。」（二種方便為教法與佛身也）。玄義一下曰：「開權顯實者，一切諸法，莫不皆妙，一色一香，無非中道。眾生情隔於妙耳。」同五上曰：「昔權蘊實，如華含蓮。開權顯實，如華開蓮現。離此華已，無更別蓮。」同五下曰：「開權顯實，於一切法中，即見中道。」同七下曰：「若開權顯實者，達事法已，權意即息，亦不離權，遠求於實。權即是實，無復別權，故言開權顯實也。」同十上曰：「拂之以權迹，顯之以實本，當知此經唯論如來設教大綱，不委微細網目。」文句記四下曰：「六章之要，莫若開顯。」



