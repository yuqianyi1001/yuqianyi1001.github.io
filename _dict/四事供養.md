---
title: 四事供養
source: deerpark.app
---

**來源：三藏法數**

<p>﹝出增一阿含經﹞ 佛在舍衛國祇樹給孤獨園，為波斯匿王說法，王即請佛及比丘僧三月供養，遂於宮門之外，作大講堂，懸繒旛蓋，及辦一切供給所須衣被、飲食、臥具、醫藥，故云四事供養。（梵語舍衛，華言豐德。祇樹給孤獨園者，謂祇陀太子捨樹，給孤長者買園，建立精舍。請佛而住也。梵語波斯匿，華言勝軍。） 〔一、衣被〕，衣即袈裟，而有三品。上品二十五條及九條，中品七條，下品五條。被即覆身之物，此皆可以蔽形骸，禦寒暑，嚴肅威儀，以成道業，是以供養佛僧也。（梵語袈裟，華言不正色。） 〔二、飲食〕，飲即種種漿水，如果漿、蜜漿、醍醐、甘蔗、蒲萄等漿；食即米麵酥酡餚饌等味，此皆可以資色身，進道業，而證菩提，是以供養佛僧也。 〔三、臥具〕，臥具即床褥枕席之類，此可以調攝身心，將養勞苦，以進道行，是以供養佛僧也。 〔四、醫藥〕，醫藥即冷熱甘苦辛酸草木諸劑，及金石丹砂之類，此皆可以治溫寒濕燥之病，藉以固身延命，成就道業，是以供養佛僧也。</p>

**來源：丁福保佛學大辭典**

<p>【名數】飲食，衣服，臥具，湯藥也。</p><p>【名數】見四事條。</p><p>參照：<a href="/dict/四事">四事</a></p>

**來源：佛光大辭典**

<p>謂供給資養佛、僧等日常生活所需之四事。四事，指衣服、飲食、臥具、醫藥，或指衣服、飲食、湯藥、房舍等。據無量壽經卷下載，須經常以四事供養一切諸佛。又據盂蘭盆經疏卷上載，每年于僧自恣之日，以四事供養佛、法、僧三寶。﹝法華經安樂行品﹞（參閱‘供具’3062、‘供養’3065）</p>
