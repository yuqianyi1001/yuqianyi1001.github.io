---
title: 三大
source: deerpark.app
---

### 陳義孝佛學常見辭彙

體大、相大、用大。體大是一切眾生心的體性，真如平等，無生無滅，不增不減，畢竟常在；相大是一切眾生心的自性，具足大智大悲常樂我淨等一切功德；用大是一切眾生心的體性，具足一切的功德，內可自我觀照，薰陶妄心，外可顯現報化二身，教化眾生。此三大中之體大是真如的體性，相大是真如的德相，用大是真如的作用，大是周遍於一切法界的意思。



**來源：三藏法數**

﹝出起信論疏﹞ 〔一、體大〕，謂真如之理，體性平等，無不容攝，故名體大。（體性平等者，謂凡聖染淨之法，皆依真如之體，其性無有高下也。） 〔二、相大〕，相即德相，謂真如體上，具足無量恒沙勝妙功德，一一功德，稱體顯露，故名相大。 〔三、用大〕，謂真如之體，能生一切世間、出世間善因、善果，故名用大。（世間，人、天也。出世間，聲聞、緣覺、菩薩、佛也。）



### 丁福保佛學大辭典

【名數】起信論所說：一體大，二相大，三用大。別見三大條。

參照：<a href="/dict/三大">三大</a>

【名數】起信論以眾生心為大乘之法體，名之為大乘之義理，分為三種之大義與二種之乘義：一、體大，眾生心之體性，真如平等，無生無滅，無增無減，畢竟常恒也。二、相大，眾生心之自性，具足大智大悲常樂我淨等一切功德也。三、用大，眾生心之體性，具足一切功德，內潛源底而薰妄心，外現報化二身教化眾生，依此內外之二用，使人初修世間之善而得世間之善果，後修出世之善因而生出世之妙果也。即第一為真如之體性，第二為真如之德相，第三為真如之作用也。大者周徧法界之義。起信論曰：「一者體大，謂一切法真如平等不增減故。二者相大，謂如來藏具足無量性功德故。三者用大，能生一切出世間世間善因果故。」密教以地等六大為體，大等四種曼荼羅為相，身等三密為用。



### 佛光大辭典

(一)眾生一心之本體、相狀、作用廣大無限，故稱體大、相大、用大。系大乘起信論所說。(一)體大，真如平等之法常恆不變，一切法不增不減，遍其體性。(二)相大，真如之相狀具足大智慧光明等無量功德。依如來藏之義，功德之相如恆沙無量，故稱相大。(三)用大，真如之作用能生一切世間、出世間善之因果。大乘起信論（大三二·五七九上）：‘真如自體相者，一切凡夫、聲聞、緣覺、菩薩、諸佛無有增減，非前際生，非後際滅，畢竟常恆，從本已來，性自滿足一切功德。所謂自體有大智慧光明義故、遍照法界義故、自性清淨心義故、常樂我淨義故、清涼不變自在義故，具足如是過于恆沙不離、不斷、不異、不思議佛法，乃至滿足無有所少義故，名為如來藏，亦名如來法身。’此系起信論就真如緣起所說者。另于小乘教之六因四緣緣起、法相宗之阿賴耶識緣起、華嚴宗之法界緣起等，亦皆立有‘三大’之說。﹝大乘起信論疏卷上之上、大乘起信論義記卷上、大乘起信論別記﹞

(二)密宗就宇宙法界之本體、相狀、作用之廣大無限，亦立三大之說。(一)體大，謂地、水、火、風、空、識等六大遍滿一切有情、非情。(二)相大，謂大曼荼羅、三昧耶曼荼羅、法曼荼羅、羯磨曼荼羅等四曼之相狀歷然。(三)用大，謂身、語、意等三密之作用于深秘中彼此相應。


