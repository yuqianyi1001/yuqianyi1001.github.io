---
title: 為實施權
source: deerpark.app
---

**來源：丁福保佛學大辭典**

<p>【術語】為使歸於真實，假施設權法也。法華玄義第一序有曰：「為蓮故華者，譬為實施權。」是蓋為解釋法華經題目蓮華二字三義中之一義，爾前與法華相對，於爾前四時說逗機益物之法者，皆是為使歸於法華真實之妙圓，假設之方便權說，雖暫有用而終可廢者。</p>

**來源：佛光大辭典**

<p>天台宗之教判用語。意謂為歸于真實而施設權便之法。乃‘開權顯實’、‘廢權立實’之對稱。實，究竟之指歸，始終不改之真實義，為佛隨自意之說；權，權宜，為暫用還廢之方便義，乃隨他意而說。其中，名為權者，指‘五時’中之前四時，即華嚴時、鹿苑時、方等時、般若時，並‘四教’中之前三教，即藏教、通教、別教；名為實者，指第五時法華圓教。于爾前四時所說逗機益物之法，皆系為使之歸于法華真實之妙圓而暫時假立之方便權說，故稱‘為實施權’。﹝法華經玄義卷一序、卷七下、法華經釋簽卷一、法華經私記卷一﹞</p>
