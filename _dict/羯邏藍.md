---
title: 羯邏藍
source: deerpark.app
---
### 丁福保佛學大辭典

【物名】Kalala，又作羯羅藍，歌羅邏，羯刺藍，羯邏羅等。譯曰凝滑，雜穢等。父母之兩精，初和合凝結者。自受生之初至七日間之位。胎內五位之一。玄應音義二十三曰：「羯邏藍，舊言歌羅邏，此云和合，又云凝滑。父母不淨和合，如蜜和酪，泯然成一。於受生七日中，凝滑如酪上凝膏，漸結有肥滑也。」同二十四曰：「羯刺藍。」慧琳音義十三曰：「羯邏羅初受胎時，父之遺泄也。」俱舍光記九曰：「翻云雜穢。」



