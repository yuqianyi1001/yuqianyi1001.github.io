---
title: 業林
source: deerpark.app
---

### 丁福保佛學大辭典

【譬喻】僧俗和合，住於一處，如樹木之叢集為林也。特為禪庭之名。以禪之翻名，有功德叢林之語也。智度論三曰：「僧伽，秦言眾，多比丘一處和合是名僧伽，譬如大樹叢聚是名為林，（中略）僧聚處得名叢林。」大乘義章十三曰：「禪者是中國之言，此翻名為思惟修習，亦云功德叢林。（中略）功德叢林者從果為名，智慧神通四無量等是其功德，眾德積聚說為叢林，定能生之因。從果目，是故說為功德叢林。」宋高僧傳石霜諸傳曰：「諸得石霜山，便議終焉之志。（中略）堂中老宿長臥不坐，屹著椔杌，天下謂之石霜枯木眾是也。南方謂之叢林者，翻禪那為功德叢林也。」祖庭事苑二曰：「梵語貧婆那，此云叢林。」


