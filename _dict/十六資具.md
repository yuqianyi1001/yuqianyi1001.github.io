---
title: 十六資具
source: deerpark.app
---
### 佛光大辭典

指密宗行者所具有之十六種資具，即衣四種、處六種、食六種。(一)衣之四種，即：(1)糞掃衣，拾人委棄之布，洗淨以制法衣。(2)毳衣，取鳥之細毛，洗淨而制衣，行者無糞掃衣時得用之。(3)納衣，以破弊之布片，綴合為衣。(4)三衣，即僧伽梨、鬱多羅、安陀會等三衣。(二)處之六種，即：(1)阿蘭若處，住于遠離聚落之空閒處。(2)塚間，住于墳墓之處。(3)樹下，坐、住于樹下。(4)露地，住于露天之地。(5)常坐，即常趺坐。(6)隨坐，有草地即坐。(三)食之六種，即：(1)乞食，自行乞食，不敢受他人之請待及僧中之食。(2)次第乞食，不擇貧富，次第託缽。(3)不作餘食法，于午前但作一度之正食，不作二度以上之正食；二度以上之正食，稱為餘食。(4)一坐食，于午前作一度之正食外，不作小食；餅、果、粥等，稱為小食。(5)一揣食，又作節量食，即受一丸之食于缽中便止而不多受。(6)不中後飲水，即正午後不飲水。﹝大日經不思議疏卷上﹞



### 丁福保佛學大辭典

【名數】真言行者有十六資具。衣四種，處六種，食六種。衣之四種：一糞掃衣，拾人之委棄者，洗淨之，以製法衣也。二毳衣，取鳥之細毛洗淨之，而製衣也，行者無糞掃衣時得用之。三納衣，種種之細片，綴納為衣者也。四三衣，是如常。食之六種：一乞食，二次第乞食，三不作餘食法，四一坐食，五一揣食，六不中後飲水。處之六種：一阿蘭若處，二塚間，三樹下，四露地，五常坐，六隨處。見大日經不思議疏上。

【術語】見頭陀條。

參照：<a href="/dict/頭陀">頭陀</a>



