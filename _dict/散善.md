---
title: 散善
source: deerpark.app
---

**來源：陳義孝佛學常見辭彙**

<p>由散亂心所修的善。</p>

**來源：丁福保佛學大辭典**

<p>【術語】散亂之心勤修之善根也。對定善而言。如觀無量壽經所說十六觀，前十三觀為定善，後三觀為散善。觀經玄義分曰：「要門者，即此觀經定散二門是也，定即息慮凝心。散即廢惡修善。」菩提心論曰：「又乘散善門中經無數劫。」</p><p>從密教所判，一切之顯教為散善門，密教為三摩地門。三摩地乃定之梵名，以密教由初心修生佛不二之觀行故也。見辨惑指南三。</p>

**來源：佛光大辭典**

<p>為‘定善’之對稱。指散亂心所修之善業。諸師對于觀無量壽經所說之三福、十六觀，配于定散二善有各種異說。淨影寺慧遠等謂，修習三福稱為散善往生，修習十六正觀稱為定善往生，此即十六觀皆屬定善之說；唐代淨土教高僧善導則認為，三福、九品之行總為散善，唯最初之十三觀為定善。觀經玄義分（大三七·二四六中）：‘其要門者，即此觀經定散二門是也。定即息慮以凝心，散即廢惡以修善。’</p><p>此外，相對于密教之‘三摩地門’，一切顯教即稱散善門。三摩地（梵samādhi  ），即定之意，以密教從初心即修‘生佛不二’之觀行；而顯教唯遮情遣迷，未能決定自身即佛之理，故稱散善門。﹝觀無量壽經義疏（淨影）、觀無量壽佛經疏卷下（智）、觀經疏散善義、辨惑指南卷三﹞（參閱‘定善’3180、‘定散二善’3180）</p>
