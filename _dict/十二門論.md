---
title: 十二門論
source: deerpark.app
---

**來源：三藏法數**

十二門論，亦龍樹菩薩所造也。而言十二者，總眾枝之大數也。門者，開通無滯之稱也。論者，欲以窮其源，盡其理也。故始自觀因緣門，終至觀門，總有十二。其中所明，則有無兼暢，事無不盡，理無不備，故名十二門論。（十二門：因緣門、有無果門、緣門、相門、有無相門、異門、有無門、性門、因果門、作門、三時門、生門也。）



### 丁福保佛學大辭典

【書名】三論之一。一卷，龍樹造，秦羅什譯。說以觀因緣門乃至觀生門之十二門而入於空義者。有吉藏疏二卷，及略疏一卷，元康疏二卷，法藏疏一卷。



### 佛光大辭典

梵名Dvādaśamukha -śāstra 。全一卷。龍樹著，鳩摩羅什（344～ 413）于弘始十一年（409）譯出。收于大正藏第三十冊。為三論宗重要依據之經典。本書立十二門以發揮大乘空觀，為中論之綱要書。十二門為：觀因緣門、觀有果無果門、觀緣門、觀相門、觀有相無相門、觀一異門、觀有無門、觀性門、觀因果門、觀作者門、觀三時門、觀生門。

本書雖由二十六偈頌與注釋組成，然其中有二偈援引著者之空七十論，有十七偈引用中論者，其餘之偈頌亦與中論頗多類似，故本論是否為龍樹所造，古來多有論說。本書與中論、百論合稱三論，歷來受到我國與日本佛教界之重視。或更合大智度論，而稱四論。注釋有吉藏疏六卷、略疏一卷、元康疏二卷、法藏宗致義記二卷。﹝十二門論講話（慈航）﹞


