---
title: 伊舍那
source: deerpark.app
---

**來源：丁福保佛學大辭典**

<p>【天名】Īśāna又作伊邪那，伊賒那。居於欲界第六天之天神名。胎藏界曼陀羅位於外金剛院之上首。十二天供儀軌曰：「伊舍那天，舊云摩醯首羅天，亦言大自在天也。乘黃豐牛，左手持劫波杯盛血，右手持三戟鎗，淺青肉色，三目忿怒，二牙上出，髑髏為瓔珞，頭冠中有二仰月，二天女持花。印相者：右手作拳，安腰右，左手五指，直竪相著，地水二指屈中節，火風空三指，各少相去。」智度論五十六曰：「伊餘那是大自在天王。」秘藏記下曰：「伊舍那天，黑青色，面上三目，繫髑髏瓔珞，左手持器盤，右手鉾鑞。」胎藏界曼陀羅鈔六詳釋之。瑜伽倫記九曰：「伊舍那者，此云自在，即大自在天。」玄應音義三曰：「伊沙天，此云眾生主。」案，摩醯首羅天居色界之頂，即第四禪，伊舍那天為其化身，居欲界之頂，即第六天。</p>
