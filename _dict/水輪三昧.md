---
title: 水輪三昧
source: deerpark.app
---

**來源：三藏法數**

<p>水有二義：一潤漬生長，二體性柔軟。謂行者修習禪定三昧，於地輪中，若證水輪三昧，即發諸禪種種功德，定水潤心，善根增長，即潤漬之義。由得定故，身心濡軟，折伏高慢，隨順善法，即柔軟之義，是名水輪三昧。</p>

**來源：丁福保佛學大辭典**

<p>【術語】五輪三昧之一。水有潤漬生育與體性柔軟之二德。了此三昧則定水潤心，增長善根，身心柔軟，高慢之心，隨順善法。釋禪波羅蜜次第法門曰：「行者修習禪定三昧于地輪中，若澄水輪，三昧即發。諸禪相種功德定水潤心，善根增長，即潤漬之義。由得定故身心濡軟折伏高慢，隨順善法，即柔軟之義。是名水輪三昧。」</p>

**來源：佛光大辭典**

<p>五輪三昧之一。乃由修禪定而得之功德。水具有潤漬生長、體性柔軟等二德。修行者于地輪中，若證水輪三昧，即發諸禪種種功德，定水潤心，善根增長，即潤漬之義；由得定之故，身心濡軟，折伏高慢，隨順善法，即柔軟之義。﹝次第禪門卷三上﹞</p>
