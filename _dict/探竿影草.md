---
title: 探竿影草
source: deerpark.app
---
### 佛光大辭典

臨濟宗七事隨身之一、四喝之一。略稱探草。因其作用與目的，有不同解釋：(一)指探竿、影草皆為漁者之工具。探竿，系束鵜羽于竿頭，探于水中，誘聚群魚于一處，然後以網漉之。影草，系刈草浸水中，則群魚潛影，然後以網漉之。此皆漁者聚魚之方便法。(二)指探竿、影草為盜者之道具。探竿，指盜者將之從窗、壁等洞穴插入，以探測室內動靜之竹竿。影草，為可隱身之簑衣，穿著之便于竊盜。又探竿影草，于禪家，引申為師家探測學人，以試其器量。﹝臨濟錄勘辨、從容錄第八十一則﹞（參閱‘濟宗七事隨身’6445、‘臨濟四喝’6505）



### 丁福保佛學大辭典

【術語】臨濟四喝之一。臨濟錄曰：「有時一喝，如探竿影草。」編鵜羽以探水中，待魚集一處而網之，是云探竿，以草浮水中魚集其影，是云影草。以喻善知識接得學者之善所也。人天眼目註曰：「探竿，漁者具也。束鵜羽，插竿頭，探水中，聚群魚於一處，然後以網漉之謂也。影草者，刈草浸水中則群魚潛影，然後以網漉之。是皆漁者聚魚之方便也。善知識於學者亦復如是。」



