---
title: 無明結
source: deerpark.app
---
### 佛光大辭典

梵語avidyā-saṃyojana。為九結之一。無明能系縛人，使之輪回三界而無法出離，故稱結。辯中邊論卷上（大三一·四六六下）：‘無明結能障身見事遍知，由此不知諸取蘊故。’（參閱‘九結’148）



### 三藏法數

無明者，無所明了也。謂上二界眾生耽著禪定，而於真性無所明了；由此無明繫縛，不能出離，故名結也。

謂諸眾生為無明所覆，於苦法、集法，不能解了，廣行不善，由此遂招未來生死之苦，流轉三界，不能出離，是名無明結。（苦法者，三界生死眾苦之法也。集法者，積集三界有為之法，即惑業也。）



### 法相辭典

★雜集論六卷十七頁雲：無明結者：謂三界無智。無明結所系故；于苦法集法，不能解了。不解了故；廣行不善，不行諸善。由此能招未來世苦，與苦相應。于苦集法不解了者：謂于果性因性有漏諸行所有過患，不了知故。

★二解　大毗婆沙論五十卷六頁雲：雲何無明結？謂三界無知。此說為善。若作是說；緣三界無知，即應不攝無漏緣無明。

★三解　入阿毗達磨論上十頁雲：無明結者：謂三界無知。以不解了為相。如盲瞽者，違害明故；說名無明。此遮止言，依對治義，如非親友。不實等言，即說怨家虛誑語等。無明即是結，故名無明結。

★四解　品類足論一卷四頁雲：無明結雲何？謂三界無智。



### 丁福保佛學大辭典

【術語】九結之一。無明能繫縛人於三界而不使出離，故謂之結。



