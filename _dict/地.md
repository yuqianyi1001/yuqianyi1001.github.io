---
title: 地
source: deerpark.app
---

**來源：法相辭典**

<p>★此釋十地之地。瑜伽四十七卷二十六頁雲：此中由能攝持菩薩義故；說名為地。</p><p>★二解　顯揚一卷十一頁雲：地有二種。一、內，二、外。內、謂各別身內眼等五根，及彼居處之所依止，堅硬所攝、有執受性。復有增上積集。所謂發毛爪齒、塵垢皮肉、筋骨脈等、諸不淨物，是內地體。形段受用為業。外、謂各別身外色等五蘊之所依止、堅硬所攝、非執受性。復有增上積集。所謂礫石丘山樹林磚等。水等災起，彼尋壞滅；是外地體。形段受用為業。依持受用為業。破壞受用為業。對治資養為業。</p><p>★三解　成唯識論九卷十三頁雲：與所修行為勝依持，令得生長；故名為地。此釋十地之地。</p>

**來源：丁福保佛學大辭典**

<p>【雜語】梵語曰鉢里體尾（Pṛthivi），又作託史麼（Talima史吏），又作步弭（Bhumī），譯曰地，土地也。以能生為義。又所依之義。大乘義章十二曰：「能生曰地。」佛地論一曰：「地謂所依所行所攝。」梵語雜名曰：「地鉢是體尾，又託史麼。」</p>
