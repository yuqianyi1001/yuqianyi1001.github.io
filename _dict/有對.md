---
title: 有對
source: deerpark.app
---
### 佛光大辭典

梵語sa-pratigha。為‘無對’之對稱。對，為礙之意。有對，即法有礙之意。礙有二種，即障礙與拘礙。五根、五境及心、心所等諸法，受障礙而不生，或被所取所緣之境所拘礙而不能轉他境，稱為有對。

據俱舍論卷二載，有對可分三種，即：(一)障礙有對，謂由極微所成之五根、五境等十色法，互相障礙而不生，如手礙手，石礙石等，此種之二物不能同時于同處生，故稱障礙有對。(二)境界有對，謂六根、六識等十二界與法界一分之心所法，此十三界為所取之對境所拘束，不能于他境生起。如眼根與眼識及其相應之心所，于色境生起，被其自境拘束而于他境不得生起，各各根識亦被各境所拘束。又如施設論卷五所舉，魚之眼拘礙于水中，故于陸地上不起作用；人之眼拘礙于陸地上，故于水中不起作用。(三)所緣有對，謂六識與心所唯于自之所緣境而轉；亦即六識與心所被其所緣之法所拘束。上述之境界、所緣二者，皆為六境，惟依取境之功能而稱境界有對，依攀附之作用而稱所緣有對。﹝大毗婆沙論卷七十六、卷一二八、雜阿毗曇心論卷一、成唯識論卷一、俱舍論光記卷二﹞



### 法相辭典

★瑜伽五十六卷四頁雲：問：何義，幾蘊，是有對？答：展轉相觸，據處所義，及粗大義，是有對義。粗大義者：當知遠離三種微細。此三微細，如前應知。一蘊一分是有對。

★二解　顯揚五卷十五頁雲：問：何義，幾種，是有對？答：更相觸對，各據處所，及粗義故。一少分是有對。言粗義者，離三種細。何者為三？一、損減細，二、種類細，三、心自在轉細。

★三解　雜集論三卷七頁雲：雲何有對？幾是有對？為何義故，觀有對耶？謂諸有見者，皆是有對。又三因故，說名有對。謂種類故，積集故，不修治故。種類者：謂諸色法，互為能礙，互為所礙。能礙往來，是有對義。此唯應言互為能礙；所以復言互為所礙者；為建立光明等色，是有對故。以彼唯是所礙，非能礙性；性自爾故。種類是自性義。積集者：謂極微已上。以一極微，無對礙故。不修治者。謂非三摩地自在轉色。定自在力所轉諸色，無對礙故。如平等心諸天。又損害依處，是有對義。謂若依，若緣，能生嗔恚；名為有對。即以如是有對義故，一切皆是有對。



### 丁福保佛學大辭典

【術語】就十八界分別三種之有對：一障礙有對，二境界有對。三所緣有對。對者礙之義。礙有二種：一障礙之義，二拘礙之義。障礙之義者，第一之障礙有對也。以五根五境之小色為體。此十色互相障礙，如手之礙手，石之礙石，故名障礙，障礙即有對也。拘礙之義者，第二之境界有對，與第三之所緣有對也。境界有對者，六根六識之十二界與法界一分之心所法也，此十三界之法為境所拘，故名有對。境界有對也（依主釋）。所緣有對者，六識及境界之七心界與法界之一分心所法也。此八界為所緣之境所拘礙，故名有對，所緣有對之依主釋也。此中境界與所緣之差別有多義，茲言其一義，則以取根及心識之境一邊，名為境界有對，以緣心與所之境一邊，名為所緣有對云。見俱舍論二。梵Sapratigha。



