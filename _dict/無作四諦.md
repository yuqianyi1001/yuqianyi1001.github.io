---
title: 無作四諦
source: deerpark.app
---
### 佛光大辭典

為天台宗智大師所立四種四諦之一。此系圓教之說，主張迷悟之當體即為實相；認為大乘菩薩圓觀諸法，事事即理而無有造作。(一)苦諦，謂觀五陰、十二入等法皆即真如，實無苦相可舍。(二)集諦，謂觀一切煩惱惑業，性本清淨，實無招集生死之相可斷。(三)滅諦，謂觀生死、涅，體本不二，實無生死之苦可斷，亦無涅寂滅可證。(四)道諦，謂觀諸法皆即中道，離邊邪見，無煩惱之惑可斷，亦無菩提之道可修。﹝法華經玄義卷二下、天台四教儀集注﹞（參閱‘四諦’1840）



### 丁福保佛學大辭典

【術語】涅槃經所說四種四諦之一。天台以配圓教之法門。四諦者，迷悟之因果也。圓教者，中道之理性，具本來十界諸法，則迷悟緣生之事相，為一一本具理性之德，別無造作，事相之當體，即為中道實相，故謂之無作四諦。



