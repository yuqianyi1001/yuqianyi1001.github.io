---
title: 蜜利車
source: deerpark.app
---

### 丁福保佛學大辭典

【雜名】Mleccha，又作彌離車，彌戾車。胡種之稱。譯曰垢濁種。續高僧傳四（玄奘傳）曰：「迦果斯地北，民雜胡戎，制服威儀，不參大夏，名為邊國蜜利車類。唐言譯之垢濁種也。」玄應音義十八曰：「彌離車或作彌戾車，皆訛，正言蔑戾車也。」華嚴疏鈔十四曰：「蔑戾車者，三藏云惡中惡，亦云奴中奴，皆義翻耳。」


