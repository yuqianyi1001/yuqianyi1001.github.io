---
title: 釋迦無師
source: deerpark.app
---

**來源：丁福保佛學大辭典**

<p>【雜語】止觀一之一曰：「論曰：我行無師保。經云：受莂定光。」同輔行曰：「智度論第二云：我行無師保志一無等侶，積一行得佛，自然增其道。增一第十五云：阿若等五人問師，佛師為是誰？佛答曰：我亦無師保，亦復無等侶。獨等無過者，冷而無復溫。那先經云：佛無道成道，自悟一切法。法華云：佛智無師智，次受莂等者如瑞應云。」下文會之曰：「然無師之與記莂，約事雖異，其理不二，在因必藉師保。果滿稱為獨悟。」問最初之一佛有師否耶？答無師，唯依真如之妙薰而自發靈智也。</p>

**來源：佛光大辭典**

<p>據增一阿含經卷十四載，優毗伽梵志嘗問佛陀，佛師是誰？依何人出家學道？佛答曰（大二·六一八下）：‘我亦無師保，亦復無與等；獨尊無過者，冷而無復溫。’</p>
