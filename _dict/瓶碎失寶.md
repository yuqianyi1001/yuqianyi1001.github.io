---
title: 瓶碎失寶
source: deerpark.app
---

**來源：丁福保佛學大辭典**

<p>【譬喻】瓶即天德瓶也。智度論十三曰：「譬如有人，常供養天。其人貧窮，一心供養，滿十二歲，求索富貴。天愍此人，自現其身，與一器，名曰德瓶，而語之言：所須之物，復此瓶出。其人得已，應意所欲，無所不得。得如意已，具作好舍。象馬車乘，七寶具足。供給賓客，事事無乏。客問之言：汝先貧窮，今日所由得如此富？答言：我得天瓶，瓶能出種種眾物，故富如是。客言出瓶見示，並所出物，即為出瓶。瓶中引出種種眾物，其人憍佚，立瓶上舞，瓶即破壞。一切眾物，亦一時滅。持戒之人，亦復如是。種種妙樂，無願不得，若人破戒，驕佚自恣，亦如彼人破瓶失利。」</p>
