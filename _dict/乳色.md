---
title: 乳色
source: deerpark.app
---

### 丁福保佛學大辭典

【譬喻】生盲人說乳色也。涅槃經十四曰：「如生盲人不識乳色，便問他言：乳色何似？他人答言：色白如貝。盲人復問：是乳色者如貝聲耶？答言不也。復問貝色為何似耶？答言猶稻米末。盲人復問：乳色柔軟如稻米末耶？稻米末者，復何所似？答言：猶如雨雪。盲人復言彼稻米末，冷如雪耶？雪復何似？答言猶如白鶴。是生盲人雖聞如是四種譬喻，終不能復識乳真色。是諸外道，亦復如是，終不能識常樂我淨。」止觀五曰：「若為盲人說乳，若貝若粖若雪若鵠，若盲聞諸說即得解乳，即世諦是第一諦義。」


