---
title: 九病
source: deerpark.app
---

**來源：陳義孝佛學常見辭彙**

<p>寒病、熱病、餓病、渴病、大便病、小便病、欲病、饕餮病、老病。</p>

**來源：三藏法數**

<p>﹝出長阿含經﹞ 經云：人壽增至四萬歲時，其人作是念言：我等由修善故，壽命延長，今可更增少善，即孝養父母，敬事師長，延於壽命至八萬歲。當此之時，人已有此九種之病也。 〔一、寒病〕，謂人必寒溫得宜，則身體安樂。若為寒凍所逼，則成一切病也。 〔二、熱病〕，謂人必溫涼得宜，則身體和暢。若為熱毒所中，則成一切病也。 〔三、饑病〕，謂人必假飲食，以資其身，則諸根強健。若不得食，則虛弱而成一切病也。 〔四、渴病〕，謂人必假漿水，以養其體。若不得漿水之飲，則腸胃枯焦，而成一切病也。 〔五、大便病〕，謂人必假飲食，資益諸根，入腹變壞，須便利以時，若強忍過當，即能生一切病也。 〔六、小便病〕，謂人必得湯水，資潤色身，入腹之後，須便利以時，若強忍過當，即能生一切病也。 〔七、欲病〕，謂人貪於婬欲，則能成癆怯虛弱一切病也。 〔八、饕餮病〕（饕，他刀切。餮，他結切。）饕餮即貪食也。謂人必須飲食，以養其身，若貪食過度，即能生一切病也。 〔九、老病〕，謂人年老，則筋力衰弱，或起居食息，不能中節，即成一切病也。</p>

**來源：丁福保佛學大辭典**

<p>【名數】人壽八萬歲之上代，既有九病：一寒病、二熱病、三餓病、四渴病、五大便病、六小便病、七欲病、八饕餮病、九老病，見長阿含經六，三藏法數三十四。</p>

**來源：佛光大辭典**

<p>乃指寒、熱、飢、渴、大便、小便、欲、饕餮、老等九種疾病。此說出自長阿含經卷六轉輪聖王修行經。欲為貪淫欲，饕餮為貪食。人壽八萬歲乃人類果報之最殊勝者，時人猶有此九病。</p>
