---
title: 三種即身成佛
source: deerpark.app
---

**來源：丁福保佛學大辭典**

<p>【名數】一理具之即身成佛。一切眾生之身心，本來為兩部之體，身為五大，是胎藏界本有之理體也，心為識大，是金剛界本有之智德也，身心即為兩部，故凡夫肉身之外，更無本覺之體性，肉身之當相為大日法身，是曰理具之成佛。二加持之即身成佛。眾生本覺之功德，與如來三密之加持力相應而成辦一切佛事者，依加持之因緣而成佛，是曰加持之成佛。三顯得之即身成佛。自身成就三密之修行而顯現法性之萬德者，是乃真實之證悟也。此三種配於通途之位，則理具成佛為一切之凡夫，加持成佛為三信已上乃至十迴向之行者，顯得成佛為初地以上乃至佛位也，三種通為即身成佛者，猶如台家之六位，通云即佛也。</p><p>【名數】見即身成佛條。</p><p>參照：<a href="/dict/即身成佛">即身成佛</a></p>

**來源：佛光大辭典**

<p>即日本真言宗所立理具、加持、顯得等三種即身成佛之義。此三者皆為平等法界中法爾無作之事業，通名即身成佛。就縱之次第而言，理具通于凡聖因果；加持則通于初地以上乃至佛果，一一位皆具有加持感應之功德；顯得指第十一地圓極之位。就橫之意義而言，行者本具之菩提心為理具；本尊及三密之教門為加持；內因與外緣相應，則曼荼羅海會之功德現前為顯得。若配以三大，則理具為體，加持為相，顯得為用。﹝異本即身成佛義、秘宗教相鈔卷六、開心抄卷中、宗義決擇集卷二十一﹞（參閱‘即身成佛’3760）</p>
