---
title: 火界
source: deerpark.app
---

### 法相辭典

★瑜伽二十七卷二頁雲：雲何火界？火界有二。一、內，二、外。內火界者：謂此身中內別溫性溫熱？所攝暖暖所攝，親附執受。其事雲何？謂于身中所有溫暖，能令身熱，等熱，遍熱。由是因緣，所食所飲所啖所嘗，易正消變。彼增盛故；墮蒸熱數。如是等類，名內火界。外火界者：謂外溫性溫熱所攝暖暖所攝，非親附，非執受。其事雲何？謂于人間，依鑽燧等，牛糞末等，以求其火。火既生已；能燒牛糞，或草，或薪，或榛，或野，或山，或渚，或村村分，或城城分，或國國分，或復所餘。如是等類，名外火界。

★二解　集異門論一卷三頁雲：何等火界？謂溫熱性。

★三解　大毗婆沙論七十五卷八頁雲：問：火界雲何？答：暖性。雖此火界、總是暖性；而此暖性，差別無邊。謂內外分暖性各異。內分中暖性者：謂身中熱，等熱，遍熱。由此所飲所食所啖，皆易消熱，令身安隱。此若增時，便成熱病。外分中暖性者：謂炬燈燭陶灶爐等，火聚炎燄燒諸城村山林曠野及諸藥草，日輪未尼天龍宮殿所出火燄、並地獄等諸火暖性。應作是說：內火暖性，熱于外火。所以者何？若以飲食、置釜鑊中，下然熾火，經一日夜，猶不能令形色變易。如在腹中，經須臾頃。此內外分種種暖性，以相同故，略為一聚；總名火界。

★四解　品類足論一卷一頁雲：火界雲何？謂暖性。

★五解　法蘊足論九卷十八頁雲：雲何火界？謂火界有二種。一、內。二、外。雲何內火界？謂此身內所有各別暖性暖類，有執，有受。此復雲何？謂此身中諸所有熱，等熱，遍熱。由此所食，所啖，所飲，正易消化。若此增盛；令身魅取８從興餘身內各別暖性暖類，有執，有受。是名內火界。雲何外火界？謂此身外諸外所攝暖性暖類，無執，無受。此復雲何？謂地暖火日藥末尼宮殿星宿火聚燈燄燒村燒城燒川燒野燒十二十三十四十五十百千或無量擔薪草等火，熾盛然。或在山澤河池岩窟房舍殿堂樓觀草木根莖枝葉花果等暖。復有所餘熱性熱類，無執，無受。是名外火界。前內此外，總名火界。

★六解　火界有二，如火界中說。



### 丁福保佛學大辭典

【術語】謂火之自體也。界為持之義。火持火之自性，而不混於他物，故名為界。俱舍論一曰：「地水火風，能持自相。」又曰：「火界，煖性。」



### 佛光大辭典

謂火之自體。界，為持之義。火持其自性，其性為暖，能成熟物。俱舍論卷一（大二九·三中）：‘地水火風，能持自相。’


