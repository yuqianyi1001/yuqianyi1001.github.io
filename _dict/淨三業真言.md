---
title: 淨三業真言
source: deerpark.app
---

### 丁福保佛學大辭典

【真言】凡修法之初，懺悔法了後，必手結蓮華合掌印，口誦此真言，除淨吾身口意三業之垢染也。其真言曰：唵。薩縛婆縛。[禾*述]馱。薩羅縛達磨。薩縛婆縛。[禾*述]度。欠。Om svabhāvaśuddha sarvadharma svabhāva śuddhahāṁ。第一句之唵為金剛界真言歸命語，三身之義，歸命等之義如常。第二句薩縛婆縛為自性之義，第三句[禾*述]馱為自（淨）之義，通上句即謂自身之自性清淨也。第四句薩縛達磨為一切法之義，即謂一切法之自（淨）性清淨也。第五句薩縛婆縛[禾*述]度，[禾*述]度為他（淨）之義，即謂他身之自性清淨也，蓋謂自身及一切諸法與他身共自性清淨。結句之欠為我之義，即謂今以此自他法清淨真言加持故，本具之自性顯現，我身之三業今實清白也。


