---
title: 五神通
source: deerpark.app
---
### 三藏法數

﹝出菩薩處胎經﹞ 神名天心，通名慧性。天然之心，徹照無礙，故名神通。經云：妙勝菩薩白佛言：世尊！菩薩修習何法，得神通道？佛遂為說欲界中之五通焉。 〔一、足不履地〕，謂身能飛行，履空如地，是為足不履地。 〔二、知人心命〕，謂能知他人之心，行善行惡，生善處惡處，是為知人心命。 〔三、回眼千里〕，謂於天下眾生之類，若好若醜，城郭屋舍，山巖樹木，回眼之時，無有遠近，皆悉能見，是為回眼千里。 〔四、呼名即至〕，謂於天下男女，及象馬巨細等聲，無不能聞，若有呼其名者，或遠或近，隨即而至，是為呼名即至。 〔五、石壁無礙〕，謂於天下周旋往來，山河石壁，無所障礙，是為石壁無礙。



### 陳義孝佛學常見辭彙

又名五通，或五神變，即天眼通、天耳通、他心通、宿命通、如意通。天眼通是指修得與色界天人同等的眼根，有了天眼通的人，不論遠近內外晝夜，都能得見；天耳通是指修得與色界天人同等的耳根，有了天耳通的人，一切聲音都可以聽得到；他心通是能夠知道他人一切心想的神通，有了他心通的人，便不愁遭受他人的暗算；宿命通就是能夠知道自己在六道之中的過去生死，並知道六道眾生在六道之中的過去生死，有了宿命通的人，過去生中的事，都能回憶，瞭如指掌；如意通又名神境通，或神足通，有了如意通的人，凡事都能隨心所欲，諸如鑽天入地，移山倒海，撒豆成兵，呼風喚雨，騰雲駕霧，都不成問題。



### 丁福保佛學大辭典

【名數】又曰五通，五神變。不思議為神。自在為通。不思議自在之用有五種：一、天眼通，謂色界四大所造之清淨眼根，色界及欲界六道中之諸物，或近，或遠，或麤，或細，無一不照者。二、天耳通，為色界四大所造之清淨耳根，能聞一切之聲者。三、他心通，得知一切他人之心者。四、宿命通，得知自心之宿世事者。五、如意通，又曰神境通，神足通。飛行自在，石壁無礙，又得行化石為金，變火為水等之奇變者。見智度論五。



