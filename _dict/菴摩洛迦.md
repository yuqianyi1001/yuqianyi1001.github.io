---
title: 菴摩洛迦
source: deerpark.app
---

**來源：丁福保佛學大辭典**

<p>【植物】Amalaka，果名，見菴摩羅條。案菴摩勒果，即菴摩羅果，不可與菴羅果混一。菴羅果，新稱菴沒羅果。菴摩勒，新稱阿末羅果，又作菴摩洛迦（餘甘子）。因而依西域記二曰：「花草果木，雜種異名。所謂菴沒羅果，（中略）阿末羅果。」列舉二果。毘奈耶雜事二曰：「梵言菴摩洛迦，此言餘甘子，廣州大有焉。上菴沒羅，全別，為聲相濫，人皆惑之，故為注出，是掌中觀者。」同五曰：「菴摩洛迦，即嶺南餘甘子也。初食之時，稍如苦澀，及其飲水，美味便生。從事立名，號餘甘矣。舊云菴摩勒果者，訛也。」</p><p>參照：<a href="/dict/菴摩羅">菴摩羅</a></p>
