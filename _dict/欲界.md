---
title: 欲界
source: deerpark.app
---
### 佛光大辭典

梵語kāma-dhātu，巴利語同。指有情生存狀態之一種，又指此有情所住之世界。欲界與色界、無色界合稱三界。即合地獄、餓鬼、畜生、阿修羅、人、六欲天之稱。此世界之有情以有食欲、淫欲、睡眠欲等，故稱欲界。欲界包含有情世間與器世間。相對于色界與無色界之為定心（入禪定三昧不散動之心）之地，以欲界為散心（散動之平常心）之地，故稱欲界散地。然就欲界是否有定，@婆沙論卷十、大乘義章卷十一等載有諸說。若將三界分為九地，有所謂欲界五趣地，欲界全體即屬九地之最初地。

此外，有關欲界所包括的範圍及類別，諸經論中各有記載，如雜阿毗曇心論卷八修多羅品列八大地獄、畜生、餓鬼、四大洲、六欲天等二十處；長阿含經卷二十忉利天品則分地獄、畜生、餓鬼、人、阿須倫、四天王、忉利天、燄魔天、兜率天、化自在天、他化自在天、魔天等十二種；瑜伽師地論卷四列有八大地獄、四大洲、八中洲、六欲天、餓鬼及非天，計有三十六處。俱舍論卷十一詳述其位置、身長、壽命等。﹝長阿含經卷十九、起世經卷一至卷九、舍利弗阿毗曇論卷七、大毗婆沙論卷一三六、卷一三七、俱舍論卷三﹞



### 三藏法數

欲有四種：一者情欲，二者色欲，三者食欲，四者婬欲。下極阿鼻地獄，上至第六他化天，男女相參，多諸染欲，故名欲界。（梵語阿鼻，華言無間。第六他化天者，假他所化而自娛樂也。



### 法相辭典

★瑜伽一百卷十四頁雲：言欲界者：謂下從無間、上超他化、至魔羅宮。其中諸行、皆因欲界煩惱所生。于其三世，與彼煩惱為所依止。彼品粗重之所隨縛，為彼所系。又欲界中一切煩惱、全未離欲，非定地攝。色無色界一切煩惱、一分離欲，定地所攝。餘煩惱相、如前應知。

★二解顯揚一卷十六頁雲：一；欲界。謂未離欲地雜眾煩惱諸蘊差別。

★三解俱舍論八卷一頁雲：論曰：地獄等四、及六欲天、並器世間，是名欲界。六欲天者：一、四天王眾天，二、三十三天，三、夜摩天，四、睹史多天，五、樂變化天，六、他化自在天。如是欲界、處別有幾？地獄洲異，故成二十。八大地獄、名地獄異。一、等活地獄，二、黑繩地獄，三、眾合地獄，四、號叫地獄，五、大叫地獄，六、炎熱地獄，七、大熱地獄，八、無間地獄。言洲異者：謂四大洲。一、南贍部洲，二、東勝身洲，三、西牛貨洲，四、北俱盧洲。如是十二、並六欲天、傍生、餓鬼、處成二十。若有情界、從自在天、至無間獄，若器世界、乃至風輪，皆欲界攝。

★四解此是欲等六界中之欲界。法蘊足論九卷十九頁雲：雲何欲界？謂于欲等諸貪等貪、乃至貪類貪生，總名欲界。復次欲貪、及欲貪相應受想行識、並所等起身業語業不相應行，總名欲界。

★五解此是欲等三界中之欲界。法蘊足論九卷二十二頁雲：雲何欲界？謂有諸法、欲貪隨增；是名欲界。復次欲界系十八界、十二處、五蘊。是名欲界。復次下從無間地獄、上至他化自在天、于中所有色受想行識，是名欲界。

★六解此是欲等恚害三界中之欲界。品類足論六卷十五頁雲：欲界雲何？謂欲貪及欲貪相應受想行識，若彼等起身語業，若彼等起心不相應行；是名欲界。

★七解　品類足論六卷十六頁雲：欲界雲何？謂欲貪隨增法。



### 陳義孝佛學常見辭彙

三界之一，即有色欲與食欲的眾生所住的世界，上自六欲天，中至人界的四大部洲，下至八大地獄等，都屬於欲界的範圍。



### 丁福保佛學大辭典

【界名】梵名Kāmadhātu，三界之一。婬欲食欲二欲強有情所住之處，名為欲界。上自六欲天為始，中自人界之四大洲，下至八大地獄是也。俱舍論八曰：「地獄等四及六欲界，並器世間，是名欲界。」又曰：「欲所屬界，說名欲界。」俱舍光記三曰：「欲界欲勝故但言欲。」



