---
title: 十忍
source: deerpark.app
---

### 陳義孝佛學常見辭彙

十種的忍，忍是心住於真理而不動搖的意思。一、音聲忍，又名音響忍，就樹林之音聲而悟非有而有的真理；二、順忍，又名柔順忍，心柔智順，於實相的道理不乖角；三、無生忍，又名無生法忍，安住於無生的法理，而不動心；四、如幻忍，了達諸法皆依因緣而生，猶如幻化之性本來空寂而信忍；五、如焰忍，了達一切境界悉如陽焰之本性空寂而信忍：六、如夢忍，了達一切妄心，猶如夢境之無真實而信忍；七、如響忍，了達一切世間之言語音聲皆依因緣和合而生，猶如谷響之無真實而信忍；八、如影忍，了達色身依五蘊的積集而成，無有本體猶如影而信忍；九、如化忍，了達世間諸法無而忽有，有而還無，體無真實如化事而信忍；十、如空忍，了達世間出世間種種之諸法悉如虛空之無色相而信忍。



**來源：三藏法數**

﹝出仁王護國般若經疏﹞ 忍即忍可，亦安忍也。謂通教菩薩觀五陰、三界、因果、二諦等法，成就十忍也。（五陰者，色陰、受陰、想陰、行陰、識陰也。三界者，欲界、色界、無色界也。二諦者，真諦、俗諦也。） 〔一、戒忍〕，謂由觀色陰而不犯禁制，即得戒忍；以作無作戒體，皆是色攝故也。（作無作戒者，謂初受戒時，有所作為，執守堅持，名為作也；持守既久，雖不作意，而任運無所毀犯，名無作也。） 〔二、知見忍〕，謂由觀識陰，了知一切諸法邪正之見，皆從識心而生，即得知見忍，以了別識與此知見相類故也。（了別識即意識，以識有分別之義故也。） 〔三、定忍〕，謂由觀想陰，不起亂思，即得定忍。以從顛倒妄想，能入於定故也。 〔四、慧忍〕，謂由觀受陰，無苦樂相，即得智慧忍。以分別諸法，皆悉空寂，智慧即生故也。 〔五、解脫忍〕，謂由觀行陰，無造作相，即得解脫忍，以行皆悉無常，無有結縛也。 〔六、空忍〕，謂由觀三界苦果，無有實體，即得空忍也。以生死苦諦，性本空寂故也。 〔七、無願忍〕，謂由觀三界苦因，皆悉空故；即得無願忍，以煩惱集諦性本清淨故也。 〔八、無相忍〕，謂由觀三界因果之法皆空，即得無相忍。以因果之相本空，無有故也。 〔九、無常忍〕，謂由觀俗諦之境，一切有為之法，悉皆虛幻，即得無常忍。以一切諸法，遷滅不停故也。（俗諦者，謂建立一切法也。） 〔十、無生忍〕，謂由觀真諦之境，是無為法，諸念不生，即得無生忍。以真空之理，本無生滅故也。（真諦者，謂泯絕一切法也。）



### 丁福保佛學大辭典

【名數】一音聲忍，同於上之音響忍。二順忍，同於上之柔順忍。三無生忍，同於上之無生法忍。四如幻忍，了達諸法皆依因緣而生，猶如幻化之性本來空寂而信忍也。五如焰忍，了達一切境界悉如陽焰之本性空寂而信忍也。六如夢忍，了達一切妄心，猶如夢境之無真實而信忍也。七如響忍，了達一切世間之言語音聲皆依因緣和合而生，猶如谷響之無真實而信忍也。八如影忍，了達色身依五陰之積集而成，無有本體猶如影而信忍也。九如化忍，了達世間諸法無而忽有，有而還無，體無真實如化事而信忍也。十如空忍，了達世間出世間種種之諸法悉如虛空之無色相而信忍也。見華嚴經指掌，三藏法數三十八。

一戒忍，觀色陰而不犯禁制，由之而得戒忍，以作與無作之戒體皆是色之攝也。二智見忍，觀識陰而了知一切諸法邪正之見，皆自識心生，由之而得知見忍，以了別識與此知見相類也。三定忍，觀想陰而不起亂思，由之而得定忍，以由顛倒之妄想能入於定也，四慧忍，觀受陰苦樂之相為無而得智慧忍，以分別諸法皆悉空寂而智慧生也。五解脫忍，觀行陰造作之相為無而得解脫忍，以行皆無常，無有結縛者也。六空忍，觀三界之苦果無實體而得空忍，以生死之苦諦性本空寂也。七無願忍，觀三界之苦因皆空而得無願忍，以煩惱之集諦，性本清淨也。八無相忍，觀三界因果之法，皆空而得無相忍，以因果之相本為空無故也。九無常忍，又俗諦之境一切有為之法悉皆虛幻而得無常忍，以一切諸法遷滅無停故也。十無生忍，觀真諦之境是無為法而諸念不生，得無生忍，以真空之理本無生滅故也。見仁王經天台疏三。

【名數】音聲忍。順忍，無生忍，如幻忍，如焰忍，如夢忍，如響忍，如影忍，如化忍，如空忍，詳見忍條。

參照：<a href="/dict/忍">忍</a>



### 佛光大辭典

(一)菩薩斷無明之惑，證得諸法本來寂然時，所得之十種安住心。即：(一)音聲忍，又作隨順音聲忍、隨聲忍。聞說一切真實法不怖畏，能信解受持，愛樂順入，修習安忍。(二)順忍，如實觀察諸法而無違，隨順了知，令心清淨。(三)無生法忍，略作無生忍，即觀一切法無生無滅平等寂靜。(四)如幻忍，觀一切法皆如幻，一備一切，一切成一，因緣虛集無定性。(五)如燄忍，覺悟一切世間如熱時之燄，為誑相之虛集，無有真實。(六)如夢忍，解知一切世間如夢中所見，非有非無，不壞不著。(七)如響忍，善覺究竟彼岸，知一切法皆如響，不從內出、外出、內外出，但從緣起，而亦能以種種巧便說法。(八)如電忍，又作如影忍。菩薩照見一切法，如電光照諸色像，無有分別。 (九)如化忍，菩薩知一切法非有非無，如世之化法，故不取不舍。(十)如虛空忍，又作如空忍。如虛空之寂無所有、清淨體性、平等無差別、不生不滅，菩薩知一切法亦復如是。又菩薩之心如虛空無所分別，于一切法無所不容，菩薩之身口意如虛空之廣大無邊、不生不滅。又據仁王護國般若經疏載，通教菩薩觀五陰三界及因果二諦等法，成就十忍，即：(一)戒忍，(二)知見忍，(三)定忍，(四)慧忍，(五)解脫忍，(六)空忍，(七)無願忍， (八)無相忍，(九)無常忍，(十)無生忍。﹝舊華嚴經卷二十八‘十忍品’、大乘義章卷十四﹞

(二)指菩薩之十種忍受行。即：(一)內忍，菩薩能忍受身心之苦痛，不生苦惱。(二)外忍，能忍受外來之苦惱，不生嗔恚。(三)法忍，若聞諸經微妙幽深之法義能不驚怖而勤求讀誦。(四)隨佛教忍，又作佛印可忍。若起嗔惱毒心時，能思惟此身依何而生、法相因何緣起，以不見嗔因、不見從生之處、緣起之處而止滅嗔怒之心。(五)無方所忍，又作無分限忍。菩薩于一切時、一切處常生忍心。(六)修處處忍，又作無分別忍、平等忍。不問親疏尊卑，乃至旃陀羅，皆能以平等心同忍受之。(七)非所為忍，又作不待事忍，不見事忍。非為事緣、怖畏、行恩、順世、慚愧等原因而忍受，系無所為而常修忍。 (八)不逼惱忍，又作無恚忍、不擾動忍、不搖動忍。若遇惡境受屈辱，菩薩亦能忍受之。(九)悲心忍，受眾生之罵辱觸惱不生嗔恚，反起悲心憐憫之。(十)誓願忍，又作成就誓願忍。菩薩憶念初于諸佛前發拔濟眾生之誓願，今若嗔惱于眾生，則尚不能自度，豈能利彼？如此思念遂不起嗔恚而忍受之。菩薩于因位之修行，具足此等之忍，即能代一切眾生受苦而成就願行。﹝寶雲經卷一、無量壽經卷上﹞


