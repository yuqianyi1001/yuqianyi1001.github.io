---
title: 行香本緣
source: deerpark.app
---
### 丁福保佛學大辭典

【本生】賢愚經七說：「佛告阿難：過去無量阿僧祇劫，閻浮提有一大國，名波羅捺。時有一人，好修家業，意偏愛金而勤積之。因得一瓶，於其舍內掘地藏之。如是勤身，乃得七瓶悉取埋之。後遇疾終，作一毒蛇，守此金瓶。如是展轉受形，經一萬歲。最後受身，厭心忽生。見有一人通道，呼之曰：吾今此處有一瓶金，用託君，欲供僧作福。設食時，持一阿先提（釋為草籠），來取我。彼至日擔蛇至寺，著於眾僧前，食時已到，僧眾行立。蛇使彼人次第賦香，眾僧食終，為蛇說法。歡喜轉增，得僧之維那到埋金所，盡用餘六瓶金施僧。命終，生忉利天。佛告阿難：爾時持蛇之人則我身是也。是毒蛇，今舍利弗是也。」行事鈔下三曰：「賢愚經蛇施金已，令人行香置僧手中。」



