---
title: 法果
source: deerpark.app
---
### 佛光大辭典

北魏僧。趙郡（河北趙縣）人。年四十始出家。戒行精至，開演經典。北魏皇始（396～397）年中，受太祖之詔赴京，後任道人統，統領僧眾，每與帝議事，輒意氣相通，供施甚厚。太宗永興年中，前後授以‘輔國宜城子’、‘忠信候’、‘安成公’之號，師固辭不受。泰常（416～423）年中示寂，世壽八十餘。帝三度臨喪，追贈‘老壽將軍趙胡靈公’。師不惟對隆興北魏佛教有功，並對王朝諸般經營之參劃亦有顯著功勳。魏書釋老志第二十載，師每言：‘太祖明叡好道，即是當今如來，沙門宜應盡禮。’又謂：‘能鴻道者，人主也；我非拜天子，乃是禮佛耳。’其言論直可認作北朝王者與沙門間之關系，此正與南朝之‘沙門不敬王者論’成一強烈對比。﹝佛祖歷代通載卷七、支那佛教史研究北魏篇﹞



### 丁福保佛學大辭典

【人名】後魏沙門法果，戒行精至，太祖徵為沙門統，太宗崇信彌深，永興中前後加輔國宜城子忠信侯及安城侯，俗官加僧以此為始。見僧史略中，佛祖統紀五十一。



