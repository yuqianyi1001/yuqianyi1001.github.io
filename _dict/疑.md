---
title: 疑
source: deerpark.app
---

**來源：陳義孝佛學常見辭彙**

<p>狐疑不信，是六根本煩惱之一。</p>

**來源：法相辭典**

<p>★瑜伽八卷三頁雲：疑者：謂由親近不善丈夫，聞非正法，不如理作意故；即于所知事，唯用分別異覺為體。</p><p>★二解瑜伽五十八卷五頁雲：疑者：猶豫二分不決定心所為性。當知此疑，略由五相差別建立。謂于他世作用因果諸諦寶中，心懷猶豫。</p><p>★三解顯揚一卷七頁雲：疑者：謂于諸諦，猶豫不決為體。唯分別起。能障無疑為業。如前乃至增長疑為業。如經說：猶豫者疑。</p><p>★四解成唯識論六卷九頁雲：雲何為疑？于諸諦理，猶豫為性。能障不疑善品為業。謂猶豫者，善不生故。有義、此疑以慧為體。猶豫簡擇，說為疑故。毗助末底，是疑義故。末底般若，義無異故。有義、此疑別有自體。令慧不決，非即慧故。瑜伽論說：六煩惱中，見、世俗有。即慧分故。餘是實有。別有性故。毗助末底，執慧為疑；毗助若南，智應為識。界由助力，義便轉變。是故此疑，非慧為體。</p><p>★五解雜集論一卷十三頁雲：疑者：于諦猶豫為體；善品不生依止為業。于諦猶豫者：亦攝于寶猶豫。如其所應，滅道諦攝故。善品不生者：謂由不決，不造修故。</p><p>★六解五蘊論四頁雲：雲何為疑？謂于諦等，猶豫為性。</p><p>★七解廣五蘊論十頁雲：雲何疑？謂于諦寶等為有為無，猶豫為性。不生善法所依為業。諸煩惱中，後三見及疑，唯分別起。餘通俱生，及分別起。</p><p>★八解法蘊足論八卷十四頁雲：雲何疑？謂于佛法僧及苦集滅道，生起疑惑，二分二路，乃至非現一趣；總名為疑。</p><p>★九解界身足論上四頁雲：疑雲何？謂于諸諦猶豫。</p><p>★十解品類足論三卷三頁雲：疑雲何？謂于諦猶豫。</p>

**來源：三藏法數**

<p>謂於諦理不能解了，心生猶豫，是非不決也。（諦理者，即苦集滅道四諦之理也。）</p>

**來源：丁福保佛學大辭典**

<p>【術語】謂於諸實理猶豫不決之心也。故非一旦契悟諦理不能絕之。小乘預流果以上，菩薩初地以上，乃為斷疑者。唯識論六曰：「云何為疑？於諸諦理，猶豫為性，能障不疑善品為業。謂猶豫者，善不生故。」大乘義章六曰：「疑者於境不決猶豫曰疑，有二種：一者疑事，如夜觀樹疑為是人為非人等。二者疑理，疑諸諦等。小乘法中，唯取疑理，說為疑使。大乘通取，皆須斷故。」</p>

**來源：佛光大辭典**

<p>梵語vicikitsā，巴利語vicikicchā。心所之名。俱舍七十五法之一，唯識百法之一。謂對迷悟因果之理，猶豫而無法決定之精神作用。即對于佛教真理猶豫不決之心。小乘預流果以上、菩薩初地以上乃能斷除之。依俱舍宗，屬不定地法，六隨眠之一，十隨眠之一；依唯識宗，則屬六根本煩惱之一。淨土門以‘疑’與‘信’為相對詞，而謂去疑心起信心。異部宗輪論述記載，疑有二種：(一)迷于理之隨眠性的疑結，即對于諸諦理猶懷疑惑，阿羅漢已斷除之。(二)于事猶豫不決之處非處之疑，即對事疑惑，如于夜觀樹，疑為是人或為非人等，阿羅漢未斷除之，然獨覺于此則已有成就。一般廣泛地包含非煩惱性之疑。故凡懷疑、猶豫不定之心理，皆以網譬喻，而稱疑網。此外，疑自、疑師、疑法，總稱三疑。﹝十住毗婆沙論卷五易行品、大毗婆沙論卷五十、俱舍論卷四、瑜伽師地論卷五十八、成唯識論卷六、大乘義章卷六﹞</p>
