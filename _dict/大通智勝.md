---
title: 大通智勝
source: deerpark.app
---

### 丁福保佛學大辭典

【佛名】三千塵點劫昔出世之如來名。此佛在世。有十六王子，出家為沙彌，從佛聞法華經，佛入定後，十六沙彌。各昇法座，為大眾覆講法華經。其第九沙彌。今已成佛，為阿彌陀。第十六沙彌成佛為今之釋迦如來。而其聞第十六沙彌之說法者。為今之一座大眾云：蓋今之大眾在大通智勝佛時，於第十六沙彌結緣，故在今日釋迦如來之下，聞法華而入證得果也。法華經化城喻品曰：「乃往過去，無量無邊不可思議阿僧祇劫，爾時有佛名大通智勝如來。（中略）爾時所化，無量恒河沙等眾生者汝等諸比丘是。」此種熟脫之教理所以出也。參照種熟脫條。

參照：<a href="/dict/種熟脫">種熟脫</a>


