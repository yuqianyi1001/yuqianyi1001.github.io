---
title: 六眾生
source: deerpark.app
---

**來源：丁福保佛學大辭典**

<p>【名數】眼等六根以譬狗等六畜也。雜阿含經四十三曰：「譬如士夫遊空宅中，得六種眾生：一者得狗，即執其狗繫著一處；次得其鳥；次得毒蛇；次得野干；次得失收摩羅；次得獼猴。得斯眾生悉縛一處，其狗者樂欲入村；其鳥者常欲飛空；其蛇者常欲入穴；其野干者樂向塚間；失收摩羅者常欲入海；獼猴者欲入山林。此六眾生悉繫一處，所樂不同。各各嗜欲到所安處，各各不相樂。於他處而繫縛故，各用其力向所樂方，而不能脫。（中略）六眾生者譬猶六根，堅柱者譬身念處，若善修習身念處有念不念色，見可愛色則不生著，不可愛色則不生厭，耳聲鼻香舌味身觸意法，於可意法則不求欲，不可意法則不生厭是故比丘當勤修習多住身念處。」（身念處，身之不淨觀也）。俱舍論三十引此經，謂之六生喻經。</p>

**來源：佛光大辭典**

<p>即以狗、鳥、毒蛇、野幹、失收摩羅、獼猴等六種眾生，比喻眼、耳等六根。據雜阿含經卷四十三載，佛陀以六眾生比喻六根，並以堅柱比喻身念處，而謂此六眾生系于堅柱上，雖各用其力欲向所樂之處，然不得脫離；藉此以告誡比丘若勤修身念處，則眼等六根不欲求可意法，亦不厭離不可意法。俱舍論卷三十援引此說，稱之為六生喻經。</p>
