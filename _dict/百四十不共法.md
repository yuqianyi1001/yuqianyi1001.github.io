---
title: 百四十不共法
source: deerpark.app
---

### 丁福保佛學大辭典

【名數】三十二相，八十種好，四淨，十力，四無畏，三念處，三不護，大悲，常不忘失，斷煩惱習，一切智也。四淨者，具曰四一切行淨，一身淨，永斷習氣，得清淨之氣，成無上菩提，身得自在而生滅自由，名為身淨。二緣淨，神通自在，名為緣淨。三心淨，修集善法，心離煩惱，名為心淨。四智淨，知一切法。無有罣礙，得自在智，知一切法行，名為智淨。三念處者，一眾生於如來之說法，至心聽受，心得歡喜，受諸安樂，如法住而不違佛教，佛不以為喜，修集捨心不失正念，亦不放逸。二眾生不信受如來之說法，雖有違反所說，佛不以為瞋，無有愁惱，修集捨心，不失正念，亦不放逸。三眾生中有聽如來之說法者，有不聽者。不喜聽者，亦不愁不聽者，修集捨心，不失正念，亦不放逸。見菩薩戒經九（三十二相，八十種好，三不護，以下見各項）。

參照：<a href="/dict/三十二相">三十二相</a>

參照：<a href="/dict/八十種好">八十種好</a>

參照：<a href="/dict/三不護">三不護</a>


