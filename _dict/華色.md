---
title: 華色
source: deerpark.app
---

### 丁福保佛學大辭典

【人名】比丘尼。又名蓮華色尼，溫盋羅苾芻尼，鬱波羅比丘尼。佛由忉利天降時，此比丘尼，化為輪王，最初拜佛。智度論十一曰：「如佛在忉利天夏安居受歲已，下閻浮提。（中略）眾人欲求先見佛禮敬。有華色比丘尼，欲除女名之惡，便化為轉輪王，眾人見避坐，到佛所已，還復本身，最初禮佛。」分別功德論曰：「蓮華色尼最前見我。」毘奈耶雜事曰：「溫盋羅苾芻尼，身化為輪王。（中略）大眾開路，令彼近前。」


