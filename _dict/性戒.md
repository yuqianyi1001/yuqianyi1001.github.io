---
title: 性戒
source: deerpark.app
---

**來源：陳義孝佛學常見辭彙**

<p>二戒之一。見二戒條。</p>

**來源：三藏法數**

<p>謂殺、盜、邪淫、妄語，此四性自是戒，不待佛制，人若持之即得福，犯之即得罪，是名性戒。</p>

**來源：丁福保佛學大辭典**

<p>【術語】二戒之一。如殺盜自性是戒，不待佛制故名性戒。</p>

**來源：佛光大辭典**

<p>二戒之一。乃針對性罪而立之禁戒。又作性罪戒、性重戒、主戒、舊戒。與‘遮戒’相對。此類戒律從犯罪之果報而言，屬于本質之罪惡行為，如五戒中之殺生、偷盜、邪淫、妄語等四波羅夷，不待佛之制戒，亦不論在家、出家與受戒、不受戒，若犯之，未來必定受報；因其自性就是罪行，為業報之正因，系社會普遍承認之罪惡，並有法規制止之，故稱性戒。反之，遮戒則依佛陀之遮制而設，如酒戒即是。</p><p>蓋除殺、盜、淫、妄等四波羅夷外，其他諸戒皆屬遮戒，準此，曇無讖譯之菩薩戒本所說四重四十二戒、仁王般若波羅蜜經卷下所說六重二十八輕戒、梵網經卷下所說十重四十八輕戒等，皆依性戒、遮戒而分輕重，惟法藏之梵網經菩薩戒本疏卷四則謂，梵網四十八輕戒中亦有性戒、遮戒之別。﹝正法念處經卷五十九、北本涅經卷十一聖行品、大智度論卷四十六、四分律行事鈔資持記卷上一上﹞（參閱‘性罪’3238）</p>
