---
title: 二十億耳
source: deerpark.app
---

### 丁福保佛學大辭典

【人名】Sroṇakoṭiviṁsa，比丘名。佛在世時證阿羅漢果。足下毛長二寸，足不踏地，為弟子中精進第一，智度論二十二曰：「沙門二十億耳，鞞婆尸佛時作一房舍，以物覆地，供養眾生。九十一劫天上人中受福樂果，足不踏地，生時足下毛長二寸，柔軟淨好，父兄歡喜，與二十億兩金，見佛聞法，得阿羅漢，於諸弟子中精進第一。」增一阿含經三曰：「勇猛精進堪任苦行，所謂二十億耳比丘是。」



### 佛光大辭典

梵名Śroṇakoṭīviṃśa   或 Śrotraviṃśatikoṭī。譯作室縷多頻設底拘胝。又稱億耳羅漢、聞二百億。乃中印度伊爛缽伐多國長者之子。彼受佛陀教化出家後，居舍衛國獨住安靜，刻苦精勤，日夜不寢，修習道品。以不能盡除諸漏，乃罷道歸家。佛知後召之，問在俗時有何嗜好？答以好彈琴。于是佛對彼雲：琴弦若急，則不可得和音愛樂，若琴弦緩，亦無和音愛樂。惟在不急不緩時，始能得其中和。同此，過分精進能擾亂此心之調和，不夠精進也易使心懈怠。億耳聆訓之後，遂復其志，心無放逸，修行精勤，遂證阿羅漢果。其後，億耳遊化南印度，寂于恭建那補羅國。師足下毛長二寸，足不踏地，為佛弟子中精進第一。﹝雜阿含經卷九、大智度論卷二十二﹞


