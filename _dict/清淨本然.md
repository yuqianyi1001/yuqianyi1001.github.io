---
title: 清淨本然
source: deerpark.app
---

### 丁福保佛學大辭典

【公案】會元十四長水章曰：「長水問琅琊覺和尚，如何是清淨本然？云何忽生山河大地？覺厲聲云：清淨本然，云何忽生山河大地？長水言下領悟。」是依楞嚴經四富樓那之問所謂「世尊！若復世間一切根塵陰處界等皆如來藏，清淨本然，云何忽生山河大地諸有為相？次第遷流修而復始」也。而此問意與圓覺經金剛藏菩薩：「世尊！若諸眾生本來成佛，何故復有一切無明？若諸無明，眾生本有，何因緣故？如來復說本來成佛」之問同。唐復禮法師嘗以偈問天下之學士，諸師各有答偈。



### 佛光大辭典

禪宗公案名。系宋代長水子璇禪師就‘清淨本然，雲何忽生山河大地’一語，請問琅琊慧覺禪師（汾陽善昭禪師之法嗣），所引發之公案。又作琅琊清淨本然、琅琊山河。從容錄第一○○則（大四八·二九一下）：‘僧問琅琊覺和尚：“清淨本然，雲何忽生山河大地？”覺雲：“清淨本然，雲何忽生山河大地？”’。此公案乃根據唐代般剌密帝所譯之首楞嚴經卷四載，富樓那問佛（大一九·一一九下）：‘世尊！若復世間一切根、塵、陰、處、界等，皆如來藏，清淨本然，雲何忽生山河大地諸有為相，次第遷流，終而復始？’蓋以山河大地清淨本然之貌，表示無分別之見，無取舍憎愛之真意。﹝五燈會元卷十二長水章、普燈錄卷三﹞


