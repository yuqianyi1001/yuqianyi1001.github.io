---
title: 攝食界
source: deerpark.app
---

### 丁福保佛學大辭典

【術語】三種結界之一。見結界條。

參照：<a href="/dict/結界">結界</a>



### 佛光大辭典

三種結界之一。特為烹煮或貯藏食物所劃定之界區。此界區須與比丘住處隔離，以避免比丘違犯‘宿煮’之罪。宿煮，謂比丘于居處煮食；本為戒律所禁。蓋修行之人以遠離各種貪欲為要務，其中對治食欲之貪著亦為佛制戒律之基本戒條，而謂修行人應以乞食為濟命療飢之法，不應另于伽藍中蓄食烹煮。後有病比丘，患吐下之疾，遂使舍衛城中人代為煮粥，後因城門晚開，該比丘未及得粥便死。世尊為慈愍方便之故，遂特為制此攝食界，謂可結某一特定範圍為淨界（或淨廚），比丘于其界內貯藏、烹煮食物，即可免‘宿煮’之過。

據四分律卷四十三載，世尊曾為比丘說四種淨地，即：(一)檀越淨，檀越（在家信徒）為僧作伽藍，而尚未施與僧者。(二)院相不週淨，若僧住處半有籬障，或都無籬障，或有牆垣、塹、柵等，皆可為淨地。(三)處分淨，檀越作伽藍時，曾雲‘某處為僧作淨處’之地。(四)僧在一定界區依‘白二羯磨’作結界之地。四分律行事鈔資持記卷上二之一（大四○·二○二下）：‘食界者，攝食以障僧，令無宿煮罪。’﹝四分律刪繁補闕行事鈔卷二下、四分律刪補隨機羯磨卷上、四分律刪補隨機羯磨疏卷二、釋氏要覽卷下﹞（參閱‘結界’5181）


