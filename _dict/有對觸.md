---
title: 有對觸
source: deerpark.app
---

### 法相辭典

★俱舍論十卷四頁雲：眼等五觸，說名有對。以有對根，為所依故。

★二解　大毗婆沙論一百四十九卷三頁雲：雲何有對觸？答：五識身相應觸。問：何故此觸，名有對？答：以有對法為所緣故。問：增語觸亦以有對法為所緣；何故此觸獨名有對？答：此觸以初故得名。增語觸更以餘緣建立。有說：此觸但以有對法為所緣。增語觸亦緣餘法。有說此觸，所依所緣，皆是有對。增語觸，所緣雖或有對；所依不爾。故別立名。

★三解　品類足論三卷三頁雲：有對觸雲何？謂五識身相應觸。



### 丁福保佛學大辭典

【術語】對於增語觸而言。與前五識相應之觸心所也。隨所依之五根有對而名。俱舍論十所謂：「眼等五觸說名有對，以有對根為所依故，有對觸名從所依」是也。



### 佛光大辭典

為‘增語觸’之對稱。于六觸之中，與前五識相應的觸之心所，如眼觸、耳觸等五觸，稱為有對觸；而與第六意識相應之意觸，則稱為增語觸。此乃眼觸等五觸以有對之五根為所依，故稱有對觸；意觸則緣物之名而加以分別之，故稱增語觸。﹝俱舍論卷十﹞（參閱‘有對’2451、‘增語觸’5973）


