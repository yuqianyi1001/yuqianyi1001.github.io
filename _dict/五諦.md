---
title: 五諦
source: deerpark.app
---

**來源：法相辭典**

<p>★如諦施設建立中說。</p>

**來源：丁福保佛學大辭典**

<p>【名數】五種之諦。謂因果等五種之理，真實不虛也。瑜伽師地論第四十六所謂「或立五諦：一因諦，二果諦，三智諦，四境諦，五勝諦。」顯揚聖教論第八所謂「或立五諦：一因諦，二果諦，三能知諦，四所知諦，五至諦。」是也。其中前四者為安立，後一者為非安立諦。依慈恩之說，安立中，因諦即集諦，果諦即苦諦，智諦即道諦，境諦即滅諦，非安立即真如也。瑜伽論記第十一下，總出三師之說，文曰：「增五門中，前四為安立，後一為非安立。前四諦者，景云：一因諦，則是集與道。二果諦，則是苦與滅。三智諦則為四諦之智。四境諦則為所知之四諦。基云：前四為四諦。測云：因攝世出世之因，果攝世出世之果。此則因果相對，攝一切盡。智與境，則心境相對，亦攝一切盡。」</p>

**來源：佛光大辭典**

<p>指五種真理。據瑜伽師地論卷四十六載，五諦為：因、果、智、境、勝；據顯揚聖教論卷八載，五諦為：因、果、能知、所知、至。前四者依序約相當于集、苦、道、滅等四諦，最後之勝諦（或至諦）為真如，即指佛教最究極之理體。﹝瑜伽論記卷十一下﹞（參閱‘四諦’1840）</p>
