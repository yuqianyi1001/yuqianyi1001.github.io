---
title: 心月輪
source: deerpark.app
---
### 佛光大辭典

譬喻菩提心圓滿清淨如月輪。密教金剛界觀眾生之肉團心為月輪，以其圓缺而有凡聖之分。金剛頂一切如來真實攝大乘現證大教王經卷上（大一八·三一四上）：‘我已見自心，清淨如滿月。離諸煩惱垢，能執所執等。諸佛皆告言，汝心本如是。為客塵所翳，菩提心為淨。汝觀淨月輪，得證菩提心。（中略）能令心月輪，圓滿益明顯。’﹝心月輪秘釋、菩提心論、建立曼荼羅護摩儀軌﹞



### 丁福保佛學大辭典

【術語】真言之金胎兩部，胎藏界觀眾生之肉團心為蓮華，以其開合分因果，金剛界觀之為月輪，以其圓缺分凡聖。其月輪標幟菩提心圓明之體也。金剛頂經一曰：「時菩薩白一切如來言，世尊如來我徧知已，我見自心形如圓月，一切如來告言：汝已發一切如來普賢心，獲得齊等金剛堅固。」菩提心論曰：「一切眾生悉合普賢之心，我觀自心形如月輪，何故以月輪為喻？謂滿月圓明體則與菩提心相類。」建立軌曰：「諦想心臆間圓明，可一肘（即菩提心），猶如秋月光澄明仰在心。」



