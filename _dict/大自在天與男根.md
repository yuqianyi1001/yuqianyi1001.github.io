---
title: 大自在天與男根
source: deerpark.app
---
### 丁福保佛學大辭典

【術語】大自在天依萬物生本之義。而自在天派之人。以人之男根為天神之神實而祀之。續高僧傳玄奘傳曰：「至劫比他國，俗事大自在天。其精舍者高百餘尺，中有天根，謂諸有趣，由此而生。王民同敬不為鄙恥，諸國天祠率置此形。大都異道有百數，中所高者自在為多。」西域記健馱羅國記曰：「跋虜沙城東北五十里至崇山，山有青石，大自在天婦像毘摩羅天女也。聞諸土俗曰：此天像者自然有也，靈異既多祈禱亦眾。印度諸國求福請願，貴賤畢萃遠近咸會，乃至山下有大自在天祠。」是初為男根，後為女根也，此男女根之義。為與自在天同體之那羅延天名，更為分明（梵王與那羅延與摩醯首羅一體三分如上所引）。玄應音義二十五曰：「那羅延，那羅此翻為人，延那此云生本，謂人生本，即是梵王。外道謂一切人皆從梵王生，故名人生本也。」俱舍光記二十七曰：「那羅延是神名，此云人種神。」此那羅延天之居處，居於欲界之頂上第六天，常為佛道之障礙，故佛法之中名為摩羅天。慧疏音義六曰：「那羅延，欲界中天名也。」智度論五曰：「奪慧命壞道法功德善本是故名為魔，諸外道人輩言是名欲主，亦名華箭，亦名五箭。破種種善事，佛法中名為魔羅。」（愛染明王之箭，極秘說亦表男根）。同十曰：「魔王六欲天主。」其先以女根為毘摩羅（Vimalā）（毘如毘婆沙毘沙門毘盧舍那之毘妙勝高大之義）。又，摩羅之名，本來為男女根之名，見摩羅條。

參照：<a href="/dict/自在天">自在天</a>

參照：<a href="/dict/摩羅">摩羅</a>



