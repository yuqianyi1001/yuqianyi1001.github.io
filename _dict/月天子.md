---
title: 月天子
source: deerpark.app
---

### 丁福保佛學大辭典

【天名】月宮之天子也。其名曰寶吉祥。勢至菩薩之化現也。胎藏界曼陀羅以為外金剛部院之一眾而列之。起世經十及立世阿毘曇論日月行品說月宮之事。大日經疏五曰：「西門之南，與日天相對，應置月天，乘白鵝車。」秘藏記末曰：「月天子，白肉色，杖上有半月形，乘三鵝。」文句二下曰：「寶吉祥月天子，大勢至應作。」嘉祥法華疏二曰：「有經云：大勢至，名寶吉祥，作月天子。」


