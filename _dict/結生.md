---
title: 結生
source: deerpark.app
---

### 丁福保佛學大辭典

【術語】謂由中有沒而托生於母胎也。俱舍論九所謂「時健達縛於二心中，隨一現行。謂愛或恚。彼由起此二種倒心，便謂己身與所愛合，所憎不淨泄至胎時，謂是己有，便生喜慰，從茲蘊厚，中有便沒，生有起已，名已結生」是也。



### 佛光大辭典

梵語pratisaṃdhi。于輪回轉生之間，指由中有而託生于母胎。其相，通于大小乘，凡諸因緣具備，男女各于異性之父母起愛著而生。俱舍論卷九（大二九·四六下）：‘中有為至所生，先起倒心，馳趣欲境，彼由業力所起眼根，雖住遠方，能見生處父母交會而起倒心，若男緣母起于男欲，若女緣父起于女欲，翻此緣二俱起嗔心。（中略）彼由起此二種倒心，便謂己身與所愛合，所憎不淨洩至胎時，謂是已有，便生喜慰，從茲蘊厚，中有便沒，生有起已，名已結生。’蓋生此倒想者唯凡夫，若菩薩則不然；菩薩入母胎時，心不顛倒，于父為父想，于母為母想，俱相親愛，無有異心。﹝大毗婆沙論卷六十、瑜伽師地論卷一、卷六十六、大乘阿毗達磨雜集論卷五、成唯識論演秘卷三末﹞（參閱‘中有’1017）


