---
title: 法藏
source: deerpark.app
---
### 佛光大辭典

(一)法，謂法性；藏，為含藏。又作佛法藏、如來藏，意指如來藏中含攝無量之妙德。

(二)法，教法之意；藏，含藏之意。指佛陀所說之教法；以教法含藏多義，故稱法藏。或指含藏此等教說之聖教、經典等；經典含藏眾多之法門，故有此稱。

(三)納藏經典之府庫亦稱法藏，或寶藏、經藏、輪藏、經堂。（參閱‘經藏’5557）

(四)梵名Dharmākara  。音譯作曇摩迦、曇摩迦留。意譯作法寶處、法處、法積、作法。為阿彌陀佛未成佛時之法名。又稱法藏比丘。據無量壽經卷上所載，過去久遠劫前，世自在王如來之時，有一國王聽聞佛說法後，即發無上正真道意，乃棄王位出家，號曰法藏。其高才勇哲，超異于世，未久即見二百一十億諸佛剎土，法藏乃發四十八大願。以其所聞教法護持不失，聚集眾多，故無量壽經譯作‘法藏’（梵dharmākara  ，乃法的積聚，或本源處之義），唐代所譯之大寶積經卷十七無量壽如來會譯作‘法處’，宋代所譯之大乘無量壽莊嚴經譯作‘作法’，大智度論則譯作‘法積’。（參閱‘阿彌陀佛’3680）

(五)（546～629）隋唐僧。潁川潁陰人，俗姓荀。二十二歲出家。因通鮮卑語，受知于北週武帝。後入終南山紫蓋峰，獨棲安禪。建德年間，武帝大肆滅佛。至宣帝即位，師上京請復佛法，常敕令蓄發，為菩薩僧，作陟峙寺主，師嚴拒不從。後復隱遁山林。至隋代，文帝興復佛法，師始復出，為太平宮寺上座。唐貞觀三年示寂，世壽八十四。﹝續高僧傳卷十九﹞

(六)（643～712）唐代僧。為華嚴宗第三祖。字賢首，號國一法師。又稱香象大師、康藏國師。俗姓康，祖先康居國人，至其祖父，舉族遷至中土，居于長安。早年師事智儼，聽講華嚴，深入其玄旨。智儼示寂後，乃依薄塵剃度，時年二十八。初以能通西域諸國語與梵文經書，遂奉命參與義淨之譯場，先後譯出新華嚴經、大乘入楞伽經等十餘部。嘗為武後講華嚴十玄緣起之深義，而指殿隅金獅子為喻，武後遂豁然領解，後師乃因之撰成金師子章。師一生宣講華嚴三十餘遍，致力于華嚴教學之組織大成，又注釋楞伽、密嚴、梵網、起信等經論，並仿天台之例，將佛教各種思想體系分類為五教十宗，而推崇華嚴之組織乃最高者，華嚴哲學于現實世界中乃屬理想世界之實現。于玄宗先天元年十一月，示寂于大薦福寺，世壽七十。著作甚多，計有華嚴經探玄記二十卷、華嚴料簡、華嚴五教章、大乘密教經疏四卷、梵網經疏、大乘起信論疏、華嚴綱目、華嚴玄義章等二十餘部。弟子主要有宏觀、文超、智光、宗一、慧苑等。﹝賢首大師碑傳、宋高僧傳卷五、佛祖統紀卷二十九、佛祖歷代通載卷十五﹞

(七)（1573～1635）明代臨濟宗僧。梁溪（位于江蘇無錫）人，俗姓蘇。號漢月，字于密。十五歲出家，長好禪旨，讀高峰語錄有疑，潛心參究，歷十餘年。一日，聞折竹聲大悟。天啟四年（1624），至金粟寺參詣密雲圓 悟，蒙其印可付法。開法于蘇州虞山?山中之三峰清涼禪寺（三峰禪院），世稱三峰藏公。其後，歷住北禪大慈寺、杭州安穩寺，蘇州聖恩寺等名剎。師聰敏絕倫，負操任氣，學貫佛儒。潛心禪修，沉思有年，見地遂異，倡為新說。著五宗源，指責當世曹洞宗抹殺五家宗旨，僅單傳釋迦拈華一事，而強調自威音王以來，無一言一法非五家宗旨之符印。一時諸方驚疑，論諍遂起。圓悟曾寄書告誡之，然不能奪其意。後于崇禎八年七月示寂，世壽六十二。清代雍正年間，帝以政令指其教為魔說，毀其書，黜其徒，三峰一脈遂絕。其所著廣錄三十卷、弘戒法儀三卷、語錄三十卷等，迄今仍流傳于叢林間。﹝五燈嚴統卷二十四、五燈全書卷六十五﹞



### 陳義孝佛學常見辭彙

１．又名佛法藏，或如來藏，即法性的道理，因法性含藏無量的性德，故名。２．人名，本康居國人，武后賜號賢首，是華嚴宗的第三祖。



### 丁福保佛學大辭典

【術語】又曰佛法藏，一名如來藏。法性之理也。法性含藏無量之性德，故曰法藏。無量壽經上曰：「行權方便入佛法藏究竟彼岸。」又曰：「受持如來甚深法藏，護佛種性。」又曰：「為眾開法藏，廣施功德寶。」同嘉祥疏曰：「名理為藏，解契宗源，故云入佛法藏。」同慧遠疏曰：「如來藏性，是如來甚深法藏，闇障既除，明現己心，故曰受持。」

【術語】佛所說之教法也，教法含藏多義，故名法藏。多法集積，故又曰法蘊，其數有八萬四千，釋之者有多義，法華經序品曰：「此妙光法師奉持佛法藏。」同寶塔品曰：「持八萬四千法藏，為人演說。」賢劫經曰：「佛初發至分舍利凡有三百五十度門，一一皆有六度，合二千一百，又對四分，合八千四百，一變十合八萬四千。」俱舍論一曰：「有師言如來說八萬部法蘊經，一一法蘊有六千頌，如法蘊足論有六千頌。又有師說就所詮法義，五蘊十二處十八界等其數八萬四千因之顯一法門之教門為一法蘊，其數八萬。然如實說，所化有情，有貪瞋等八萬煩惱，為對治之，世尊說八萬法蘊。」多論一曰：「八萬法藏者，樹之根鬚枝葉多，名為一樹，佛為一眾生始終說法名一藏，如是有八萬。有曰佛名一座說法為藏，如是有八萬。有云十六字為半偈，三十二字為一偈，如是有八萬。有云每半月說戒，為一藏，如是有八萬。有云佛自說六萬大千偈為一藏，如是有八萬，有云佛說塵勞有八萬，法藥亦有八萬，名八萬法藏。

【雜名】納經之庫藏曰法藏，亦云寶藏。

【菩薩】無量壽佛在因位時之名也。見法藏比丘項。

參照：<a href="/dict/法藏比丘">法藏比丘</a>

【人名】華嚴之祖賢首法藏法師諱法藏。康居國人。姓康氏。來居長安。往侍智儼。盡得其教。以巾幘說法。武后度之為僧。乙未，詔師開示華嚴宗旨。方序經題，口出白光，須臾成蓋。后大悅，賜號賢首。詔佐實叉難陀譯華嚴經。既畢，詔講新經。大地震動。即日指殿隅金獅子為曉譬之因。其說著金師子章。睿宗受內禪，請師授菩薩大戒。師講華嚴三十餘徧。楞伽密嚴梵網起信心經皆有義疏。先天元年，終於大薦福寺。贈鴻臚卿。是為華嚴三祖。」



