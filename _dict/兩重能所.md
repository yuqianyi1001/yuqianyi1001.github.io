---
title: 兩重能所
source: deerpark.app
---

### 丁福保佛學大辭典

【術語】天台山外之異義，以真性而立觀境，不許以陰妄之念為所觀。四明尊者十義書通破之，且於指要鈔立兩重之能所，明陰妄正為所觀之境。觀者觀三千之能觀智也，猶如槌。不思議境者三千之妙諦，即所觀也，猶如砧。此觀智與妙境相望而立一重之能所。而陰妄之一念，猶如淳朴，何則？以觀解陰妄之一念，是三千之妙境（即不思議境）故也（即觀）。故此二望於陰妄之心，則皆為能觀，而更有一重之能所。要之以能觀智慧之槌與所觀妙境之砧。而鍛現前陰妄之心之淳朴，使為三千三諦之妙體也。指要鈔上曰：「今更自立一譬。雙明兩重能所。如器諸淳朴。豈單用槌而無砧耶？故知槌砧自分能所。若望淳朴。皆屬所也。智者以喻得解。」

【術語】見十乘觀條。

參照：<a href="/dict/十乘觀">十乘觀</a>


