---
title: 寂滅道場
source: deerpark.app
---
### 佛光大辭典

又作阿蘭若法菩提場。即指位于中印度摩揭陀國伽耶城南菩提樹下之金剛座，為釋尊成道之處。略稱寂滅場、寂場。此菩提樹又稱寂滅樹、寂場樹。華嚴經探玄記卷二謂，寂滅有四義：(一)障滅，謂‘性滅’及‘治滅’。(二)證滅，謂證悟寂滅之理故。(三)顯其滅德，謂示現佛之十身及普賢等法。(四)益物成滅之故。然新華嚴經譯為阿蘭若法菩提場。華嚴經疏卷四釋其字義謂，阿蘭若，即寂靜之義。菩提場者，菩提，即覺之義，謂能證悟大智圓明究竟之境；場，即證悟菩提之處。又歷來之華嚴說法會座有‘七處八會’之說，然智儼之華嚴經大義綱目、智之法華玄義卷一下等，皆以寂滅道場為華嚴之總會處。﹝法華玄義卷十上、卷十下、法華文句卷二上、卷九上、卷九下、華嚴遊意、華嚴經略策﹞



### 陳義孝佛學常見辭彙

化身佛證有餘涅槃的道場，如釋尊在摩竭陀國伽耶山附近菩提迦耶菩提樹下之金剛座是。



### 丁福保佛學大辭典

【術語】化身佛證有餘涅槃之道場也。如釋尊在摩竭陀國迦耶山頭尼連禪河邊之菩提樹下金剛座上是也。晉華嚴經一曰：「一時佛在摩竭陀國寂滅道場始成正覺。」



