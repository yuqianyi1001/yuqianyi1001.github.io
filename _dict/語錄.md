---
title: 語錄
source: deerpark.app
---

**來源：丁福保佛學大辭典**

<p>【雜語】禪祖之語要，不事華藻。以俗談平話宣之，侍者小師隨而筆錄者，名為語錄。宋儒講學，門弟子記其言論，亦襲是稱，如上蔡語錄之類。大抵以白話敘述。別為一格。</p>

**來源：佛光大辭典**

<p>為禪宗祖師說法開示之記錄書。禪師平日說法開示，並不藻飾華詞，大多以通常俗語直說宗旨，其侍者與參隨弟子予以記錄，搜集成冊，即稱語錄。自唐初六祖慧能有法寶壇經後，諸方記錄漸成巨帙。五代、趙宋以降，禪宗叢林制度成立，凡知名禪師多曾出任方丈，依制度，其下必設書記，職司記錄禪師之言行，日後輯成語錄，如馬祖道一禪師語錄、趙州從諗禪師語錄等。語錄之中，將祖師法語作詳細之記錄，稱為廣錄，如馬祖道一禪師廣錄、雲門匡真禪師廣錄；僅記錄重要部分者，稱為語要，如百丈懷海禪師語要。又僅集一人之法語者，稱為別集；集多人之法語者，則稱通集。</p><p>所謂‘語錄’一詞，最初見于宋高僧傳卷六慧義寺神清章中之北山參玄語錄，但今人所用‘語錄’二字之意義與此不同，乃淵源于馬祖道一及其會下之禪僧，其中以臨濟慧照禪師語錄與黃檗禪師傳心法要等最為著名。此外，語錄並不僅用于禪林，禪宗以外之祖師語集，亦可稱為語錄。宋以降，儒道二家亦多有沿用者。又語錄之內容亦逐漸包括詩偈及文疏等。</p>
