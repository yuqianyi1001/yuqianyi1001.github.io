---
title: 名詮自性
source: deerpark.app
---
### 佛光大辭典

即以名詮顯事物之自性。俱舍論、成唯識論等，以之為心不相應行法之一，並立名身、句身、文身三者。名（梵nāman  ），指事物之名稱，相當于單語；句（梵pada  ），指單語所作之章句；文（梵vyañjana  ），指構成單語之文字，系指音節；身則為總體、積聚之意。成唯識論卷二（大三一·六中）：‘名詮自性，句詮差別。’即以名詮顯事物之自性，以句詮顯事物之差別，如謂‘諸行無常’，‘諸’為名，即形容法之眾多之名稱，此名僅詮顯眾多之自性，故稱名詮自性。又‘諸’為眾多之名稱，故不分有為、無為，而可通于一切。又‘諸’加‘行無常’三字而成句時，則詮表差別之義；此因‘行’乃遷流之義，為有為法之通名，而凡有為法皆為無常，故稱‘諸行無常’。﹝俱舍論卷五、瑜伽師地論卷五十二、成唯識論述記卷二末﹞（參閱‘名’2254）



### 丁福保佛學大辭典

【術語】名詮自性者，名字顯自性也，如言諸行無常，諸為名字，是名法之眾多之名字，但只詮眾多之自性，故云名詮自性。又諸為眾多之名字，故不分有為無為，通於一切。加行無常三字而成句時，詮差別之義。考其故，行者遷流之義，有為法之通名也。諸有為法，皆為無常，故云諸行無常。以差別於無為法之常住，故云句詮差別。唯識論二曰：「名詮自性，名詮差別。」



