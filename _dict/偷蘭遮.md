---
title: 偷蘭遮
source: deerpark.app
---
### 佛光大辭典

巴利語thullaccaya 或thūlaccaya。又作偷蘭遮耶、偷羅遮、薩偷羅、土羅遮、@吐羅。略稱偷蘭。梵語為 sthūlātyaya，音譯@吐羅底也。意譯大罪、重罪、粗罪、粗惡、粗過、大障善道。為佛制戒六聚之一，七聚之一。乃觸犯將構成波羅夷、僧殘而未遂之諸罪；不屬于波羅夷等五篇之罪，除突吉羅罪外，其餘一切或輕或重的因罪、果罪皆總稱為偷蘭遮。可分獨頭、方便之正、從二種，即：(一)獨頭偷蘭，又作自性偷蘭、根本偷蘭。即已成就罪過，能斷善根。(二)方便偷蘭，又作從生偷蘭。欲犯波羅夷罪或僧殘罪而行方便，終不成立之因罪。另有次于僧殘重罪之偷蘭遮，與次于提舍尼輕罪之偷蘭遮等兩種。

有關此罪之懺悔法，依四分律刪補隨機羯磨卷下、薩婆多毗尼摩得勒伽卷三、僧羯磨卷中等可分三品，破法輪僧、盜四錢、盜僧食等為上品罪；破羯磨僧、盜三錢以下、互有衣相觸為中品罪；惡心罵僧、盜一錢、使用人發、食生肉血、裸身著外道衣為下品罪。上品之罪須于結界內對一切大眾懺悔，中品罪須出界外對四比丘懺悔，下品罪僅對一比丘懺悔即可。又有關犯此罪之業報，據目連問戒律中五百輕重事五篇事品（大二四·九七二中）：‘犯偷蘭遮，如兜率天壽四千歲，墮泥犁中，于人間數五十億六十千歲。’又善見律毗婆沙卷九謂，犯此罪後墮惡道，蓋特就偷蘭遮中之重罪而言。﹝毗尼母經卷七、四分律卷五十八、四分律刪繁補闕行事鈔卷中一﹞（參閱‘律’3789）



### 三藏法數

梵語偷蘭，善見律云：偷蘭名大，遮是華言，謂遮障善道。此華梵兼舉也。謂犯此罪者，大障善道，墮於惡趣也。（善道者，人、天也。惡趣者，餓鬼、畜生、地獄也。）

梵語偷蘭，華言大遮，即遮障善道，華梵兼稱，故云偷蘭遮，謂大障一切善根也。



### 丁福保佛學大辭典

【術語】又曰偷蘭遮耶，薩偷羅。梵音Sthūlātyayas，巴Ohullaccaya，譯作大障善道，大罪，麤惡麤過等。六聚罪之一。初二篇之因罪（犯波羅夷與僧殘而未遂者），及五篇不攝之諸果罪（就死屍而婬，盜五錢已下，不在五篇中者）也。故此中於罪體雖有因果之別，輕重之差，而就最重者列於波羅夷僧殘之次，以對於此二者之因罪（即本遂罪）最重故也。行事鈔中之一曰：「善見云：偷蘭名大，遮言障善道，後墮惡道體是鄙惡，從不善體立名者，由能成初二兩篇之罪故也。又翻為大罪，亦言麤惡。聲論云：正音名為薩偷羅，明了論解偷蘭為麤，遮耶為過。」



