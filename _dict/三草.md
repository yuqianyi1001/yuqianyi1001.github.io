---
title: 三草
source: deerpark.app
---

### 三藏法數

﹝出法華經文句﹞ 草即藥草也。藥草既蒙雲雨之潤，即得生長，而能遍治眾病，變體成僊，以譬五乘之人，既聞法華之教，無漏智慧即得增長，能破無明之惑，開佛知見，故以三草喻之。（五乘者，菩薩乘、緣覺乘、聲聞乘、天乘、人乘也。） 〔一、小草〕，小草喻人、天也。謂法雨既沾，無不蒙潤，而人、天之機根力微弱，未獲大益，故名小草。 〔二、中草〕，中草喻聲聞、緣覺也，謂此二乘之人，蒙佛法雨，而於大乘根漸增長，故名中草。 〔三、上草〕，上草喻三藏教菩薩也。謂此菩薩，蒙佛法雨，敷榮鬱茂，自他饒益，故名上草。（三藏者，經藏、律藏、論藏也。）



### 丁福保佛學大辭典

【譬喻】見三草二木條。

參照：<a href="/dict/三草二木">三草二木</a>


