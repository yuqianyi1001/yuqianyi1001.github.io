---
title: 蓮華
source: deerpark.app
---

**來源：陳義孝佛學常見辭彙**

<p>植物名。印度共有四種的蓮華，即優羅華、拘物頭華、波頭摩華、芬陀利華，亦即青黃赤白四種顏色的蓮華，通常所說的蓮華，是指芬陀利白蓮華。佛教以蓮華代表清淨，因蓮華出污泥而不染。</p>

**來源：丁福保佛學大辭典**

<p>【植物】天竺有四種之蓮華：一優鉢羅華Utpala，二拘物頭華Kumuda，三波頭摩華Padma，四芬陀利華Puṇḍarika。如其次第，青黃赤白之四色也。又加泥盧鉢羅Nilotpala為五種。總譯為蓮華。但通常稱為蓮華者，指芬陀利之白蓮華。此華有三時。未敷之時，名屈摩羅（Mukula）；敷而將落之時，名迦摩羅（Kamala）；處中盛時，稱為芬陀利。法華遊意曰：「舊云：外國稱芬陀利，此翻為蓮華。今謂芬陀利未必翻為蓮華。涅槃經云人中蓮華、人中芬陀利華，既其兩出，似如為異。今謂蓮華為通，芬陀利為別，所以知然者，凡有五證，云云。」法華玄贊一曰：「奔荼利迦者白蓮華也，西域呼白蓮華為奔荼利迦故。新經說青黃赤白四色蓮華，云媼鉢羅華，拘某陀華，鉢特摩華，奔荼利華。如次配之。」大日經疏十五曰：「三藏說：西方蓮華有多種：一者鉢頭摩。復有二種：一者赤色，即此間蓮華也。二者白色，今此間有白蓮是也，非芬陀利。優鉢羅，亦有赤白二色。又有不赤不白者，形似泥盧鉢羅花也。俱勿頭，有赤及青二種。又云：俱勿頭是蓮華青色者。泥盧鉢羅，此華從牛糞種生，極香，是文殊所執者。自如青蓮，亦是此色。更有蘇健地迦花，亦相似而小花。芬陀利迦，花可有百葉，葉葉相承，圓整可愛。最外葉極白，漸向內色漸微黃，乃至最在內者與萼色相近也。此花極香也。昔琉璃王害釋女時，大迦葉於阿耨達池取此花，裹八功德水灑之。諸女身心得安樂，命終生天。因是投花於地遂成種，至今猶有之。花太可愛，徑一尺餘，尤可愛也。此法華所引中者是，是漫荼羅八葉者也。」</p>

**來源：佛光大辭典**

<p>又作蓮花。為生于沼澤之宿根草本植物。蓮，學名 Nelumbo nucifera。通常于夏季開花，味香色美，生于污泥之中，而開潔淨之花。印度古來即珍視此花。據印度史詩摩訶婆羅多（梵Mahābhārata  ）所述，天地開闢之始，毗濕@（梵Viṣṇu  ）之臍中生出蓮華，華中有梵天，結跏趺坐，創造萬物；又毗濕@及其配偶神皆以蓮華為表征，或以蓮華為多聞天（梵Kubera  ）之七寶之一。佛教亦珍視之，如佛及菩薩大多以蓮華為座。據入大乘論卷下載，十地之菩薩系生于摩醯首羅天王宮，坐于寶蓮華王座而成佛。觀無量壽經載，阿彌陀佛及觀音、勢至二菩薩等，皆坐于寶蓮華上；眾生臨終時，彼佛等持蓮台來迎九品往生之人。又後世佛、菩薩等像，大多安置于蓮華台上；蓮華亦常作為供養佛、菩薩之具。</p><p>在印度，稱蓮華者，可大別為二種。(一)缽頭摩華，梵語padma，巴利語同。學名 Nymphaea alba。即蓮華。又作缽曇摩華、缽特摩華、般頭摩華、缽弩摩華、波曇華、波慕華。譯為赤蓮華、赤蓮、紅蓮華、赤黃蓮華、黃蓮華。有赤、白二色，是否實有黃色則不詳。通常缽頭摩華即指赤蓮華而言；八寒地獄之中，有缽頭摩地獄、摩訶缽頭摩地獄，即譯為紅蓮地獄、大紅蓮地獄。此乃因地獄之眾生，由于寒冷，故身體凍成紅色，皮破而呈血赤之色。</p><p>(二)優缽羅華，梵語utpala，巴利語 uppala。即睡蓮。學名 Nympha=ea tetragona。又作優缽華、烏怛缽羅華、優缽羅華。譯為青蓮華、黛華、紅蓮華。有青色、赤色、白色等。其中以青色者為最著名，即尼羅烏缽羅華（梵nīlotpala  ），又作泥盧    羅華，譯為青蓮華。在經典中，形容佛眼之微妙，即以其葉為喻；口氣之香潔則以其花為喻。青蓮華為千手觀音四十手中之右一手所持物，此手即稱青蓮華手。又八寒地獄之第六為優缽羅地獄，八大龍王之一為優缽羅龍王。前者因冰混同水色而呈青色，或因寒氣而使皮膚凍成青色，故稱優缽羅地獄。後者因龍王所住之處即優缽羅華所生長之池，故以之為名。</p><p>此外，拘勿頭華，梵語kumuda。又作拘牟頭華、俱物頭華、句文羅華。譯為白蓮華、地喜花，即白或紅之睡蓮，亦有黃、青二色，此恐系指赤、白優缽羅華而言。又須幹提華，梵語 saugandhika，又作搔b提迦華，好香華之意。華之色有黑色與赤色，傳說此華恐為白色之拘勿頭華，然其形色不相似。另有分陀利華，梵語puṇḍarīka，學名 Nelumbo nuci=fera。又作分陀利迦華、分荼利迦華、奔荼利華、本哩迦華；譯為白蓮華，又稱百葉華、妙好華。亦為白色睡蓮之一種。不被煩惱污染之清淨無垢佛，其法性即喻為分陀利華。悲華經及妙法蓮華經即以此華為經題。又千葉蓮華，乃有千枚花瓣之蓮華，系供養佛陀所用，即為佛所坐之華台。又大日經疏卷十五列舉五種西方之蓮華，即缽頭摩華、優缽羅華、泥盧缽羅華、拘勿頭華、芬荼利迦華。</p><p>又據梁譯攝大乘論釋卷十五記載，蓮花有香、淨、柔軟、可愛等四德，而以之比喻法界真如之常、樂、我、淨四德。于華嚴經、梵網經等有蓮華藏世界之說。于密教有以八葉蓮華為胎藏界曼荼羅之中台，又以比喻人之心髒（梵hṛd  ，音譯汗栗馱，意為肉團心），並表示眾生本有之心蓮。﹝中阿含經卷二十三、華手經卷一、大日經卷五、大智度論卷九、法華經玄義卷七下、大日經疏卷五、宗鏡錄卷二十八、佛教美術研究、曼荼羅之研究、L.A. Waddell: The Buddhi=sm of Tibet﹞（參閱‘譬喻’6809）</p>
