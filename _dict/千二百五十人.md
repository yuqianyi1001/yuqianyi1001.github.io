---
title: 千二百五十人
source: deerpark.app
---
### 佛光大辭典

指耶舍長者子朋黨五十人、優樓頻螺迦葉師徒五百人、那提迦葉師徒二百五十人、伽耶迦葉師徒二百五十人、舍利弗師徒一百人、大目犍連師徒一百人，共一千二百五十人。此千二百五十人先事外道，勤苦累劫而無所證，後承佛化導，即得證果，于是感佛之恩，遂于一一法會常隨不舍，稱為常隨眾，故諸經之首列眾皆稱千二百五十人。﹝過去現在因果經卷四、普曜經卷八﹞



### 三藏法數

﹝出因果經﹞ 謂耶舍長者子，朋黨五十人。優樓頻螺迦葉，師徒五百人。那提迦葉，師徒二百五十人。伽耶迦葉，師徒二百五十人。舍利弗，師徒一百人。大目犍連，師徒一百人。此千二百五十人，並先事外道，勤苦累劫而無所證，承佛化導，即得證果，於是感佛之恩，一一法會，常隨不捨。故諸經首，列眾皆云千二百五十人俱者，以此也。（梵語優樓頻螺迦葉，華言木瓜林。梵語那提迦葉，華言河。梵語伽耶迦葉，華言城。梵語舍利弗，華言身子。梵語大目犍連，華言采蔣氏。）



### 丁福保佛學大辭典

【雜語】過去現在因果經四曰：「耶舍長者子朋黨五十人，優樓頻螺迦葉師徒五百人，那提迦葉師徒二百五十人，伽耶迦葉師徒二百五十人，舍利弗師徒一百人，大目犍連師徒一百人，此千二百五十人先事外道，後承佛之化導，而得證果。於是感佛之恩，一一法會常隨不離，故諸經之首列眾多云千二百五十人俱。」



