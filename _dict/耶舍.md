---
title: 耶舍
source: deerpark.app
---
### 佛光大辭典

(一)梵名Yaśa   或 Yaśoda。又作耶輸陀、耶輸伽。意為名聞、善稱。中印度波羅奈國（巴Vārāṇasī  ，現今瓦拉那西）大富長者善覺之子。因厭離俗世，遂出家，詣釋尊于鹿野苑（梵Mṛgadāva  ）。僅次于五比丘，而為佛陀第六位弟子。後來，其父母及故二（妻子）亦歸依三寶，是為最早成為優婆塞、優婆夷者。﹝毗尼母經卷一、出曜經卷二十九﹞

(二)巴利名Yasa-Kākaṇḍakaputta  。又作耶舍陀迦蘭提子、耶舍迦那子。釋尊入滅後百年（即紀元前二八三年頃）之長老僧。夙通三藏，證阿羅漢果，得六神通。當時，住毗舍離（梵Vaīśāli  ）之跋耆子（巴Vajjiputta  ）等，以鹽淨等十事淨法，起而反抗保守之比丘，對十條戒律提出新解。此在保守派稱‘十事非法’，經耶舍與離婆多（梵Revata  ，巴同）等長老于毗舍離城會七百比丘，決定彼之十事為非法。另據巴利文大史、島史等載，耶舍斷十事為非法，組成上座部，即為南傳佛教所說之上座部創始者。﹝四分律卷五十四、十誦律卷六十﹞（參閱‘十事非法’442）

(三)阿育王時巴連弗（華氏）城雞雀精舍之上座。贊助阿育王造八萬四千寺塔，並向王推薦優婆鞠多。﹝雜阿含經卷二十三、阿育王經卷一﹞

(四)全稱那連提黎耶舍。北印度烏場國人。（參閱‘那連提黎耶舍’3027）



### 丁福保佛學大辭典

【人名】Yasas，比丘名。譯曰名聞，名稱。或作耶舍陀Yaśoda，耶舍那。有部毘奈耶四十曰：「具壽阿難陀有弟子在婆颯婆聚落，號曰名稱，梵云耶舍。」四分律曰：「耶舍伽那子。」善見律曰：「耶斯那。」西域記曰：「耶舍陀。」阿育王經二曰：「比丘名耶舍，翻名聞。」玄應音義二十五曰：「耶舍此云譽，謂名譽也。」梵語雜名曰：「名聞，耶舍。」出於佛滅後一百年。為摩竭陀國華氏城雞園寺之上座，勸阿育王建八萬四千佛塔，後於跋耆國毘舍離城集七百賢聖為第二結集之阿羅漢也。見阿育王經一，毘奈耶雜事四十。



