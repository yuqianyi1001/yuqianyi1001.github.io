---
title: 叩髑髏知生處
source: deerpark.app
---

**來源：丁福保佛學大辭典**

<p>【故事】五分律二十曰：「耆域能別音聲本末之相，佛將至塚間，示五人髑髏。耆域徧叩白佛言：第一叩者生地獄，第二叩者生餓鬼，第三叩者生畜生，第四叩者生人道，第五叩者生天上。佛言善哉皆如汝所說，復示一髑髏，耆域三叩不知所之。白佛言：我不知此人所生之處。佛言：汝應不知。何以故？此是羅漢髑髏，無有生處。」又增一阿含經二十（聲聞品）謂世尊將鹿頭梵志至塚間，取髑髏與之曰：汝明星宿，能知死之因緣。今我問汝，此是何人？男耶女耶？復由何病而取命終？死至於何處？是時梵志取髑髏，反覆觀察，以手擊之曰：是為男子。是眾病集而百節酸痛，取命終。此人命終墮於三惡趣。佛曰：如汝所言。更取髑髏與之。梵志打之，一一答之。爾時香山之南，有優陀延比丘，入於無餘涅槃界。世尊申臂取其髑髏，與梵志而問之。梵志復以手擊之。白世尊言：我觀此髑髏非男非女，亦不見生。亦不見斷。亦不見周旋往來。所以然者。觀八方上下，都無音響。世尊告之曰止止，梵志汝竟不識之。此髑髏無終無始，亦無生死。亦無八方上下可適之所。此是阿羅漢之取無餘涅槃界者。梵志即嘆未曾有，為弟子，遂證阿羅漢果。止觀七下曰：「外道打髑髏作聲，聽如生處，知無量事。」</p>

**來源：佛光大辭典**

<p>佛世時，外道耆域叩打髑髏，聞聲即能測知此人所往生之處，乃至此人是男是女、由于何病而命終等生前事蹟。然佛陀以一羅漢之髑髏令叩之，則三叩不能知其往生處。蓋因羅漢已證無餘涅，不再輪回受生。五分律卷二十（大二二·一三四上）：‘耆域善別音聲本末之相，佛將至塚間，示五人髑髏。耆域遍叩白佛言：“第一叩者生地獄，第二叩者生畜生，第三叩者生餓鬼，第四叩者生人道，第五叩者生天上。”佛言：“善哉！皆如汝說。”復示一髑髏，耆域三叩，不知所之，白佛言：“我不知此人所生之處。”佛言：“汝應不知。何以故？此是羅漢髑髏，無有生處。”’此外，增一阿含經卷二十聲聞品亦有類似記載，惟外道之名為‘鹿頭梵志’。﹝摩訶止觀卷七下﹞</p>
