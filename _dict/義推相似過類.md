---
title: 義推相似過類
source: deerpark.app
---

**來源：丁福保佛學大辭典**

<p>【術語】因十四過類之第七。謂不知宗因寬狹之規則，濫為義推，由反面攻擊立者論法時所招之過誤也。凡宗因之關係，因之範圍，與宗之範圍同等。若狹時，得論理推斷，不許因之範圍，較宗之範圍寬廣，然敵者不知此理，例如對於「聲無常（宗），由人意力發故（因），猶如人造品（同喻）。」之論式，欲破斥之，若謂如汝所云，義推之，不得不謂無常者，皆由人生之意力發生，然有無常而非人造之物，如此論式，實為謬誤云云，是全不知宗因寬狹之規則，為敵者自己之過誤也。</p>
