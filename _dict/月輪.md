---
title: 月輪
source: deerpark.app
---

**來源：丁福保佛學大辭典**

<p>【術語】謂太陰也。俱舍論十一曰：「日月徑量，幾喻繕那，日五十一，月唯五十。（中略）月輪下面頗胝迦寶水珠所成，能冷能照。」見月宮條。</p><p>參照：<a href="/dict/月宮">月宮</a></p>

**來源：佛光大辭典**

<p>(一)月之別名。以月圓如輪，故稱月輪。俱舍論卷十一載，月輪之直徑長五十由旬，其下由頗胝迦寶水珠所成，能冷亦能照。又謂月輪中有月宮殿，由天銀與天青色琉璃所成，月天子及妃、天眾等住之。密教稱之為月天，屬護世十二天之一。又以月輪即指滿月，表示智德圓滿。亦表佛心、菩提心等。﹝長阿含經卷二十二、起世經卷十、菩提心論﹞</p><p>(二)明代臨濟宗僧。馬龍（雲南）人，俗姓易。生卒年不詳。十八歲出家受具足戒，參真圓月潭禪師，盤桓年餘，得受心印，復遍參南北諸名宿。居燕京（北平）二十六年，遐邇受教不計其數，名動九重，兩度蒙賜紫衣、龍藏，殊寵之極。晚年返歸雲南，歷主華亭、華嚴二大名剎，大振頹風。有語錄行世。﹝增訂佛祖道影卷二（虛雲）﹞</p>
