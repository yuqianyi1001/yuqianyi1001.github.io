---
title: 時解脫
source: deerpark.app
---

**來源：法相辭典**

<p>★如時愛心解脫中說。</p><p>★二解　如六種阿羅漢中說又俱舍論二十五卷五頁雲：又增十經作如是說：一法應起，謂時愛心解脫。一法應證，謂不動心解脫。若應果性、名為時愛心解脫者；何故于此增十經中，再說應果？又曾無處說阿羅漢果，名為應起；但說名應證。又說鈍根所攝應果，名為應起；為顯何義？若為顯彼能起現前；則餘利根，最應能起。若為顯彼應起現前；亦餘利根最所應起。故時解脫，非應果性。若爾；何故說時解脫應果？謂有應果，根性鈍故，要待時故；定方現前。若與彼相違；名不時解脫。</p>

**來源：三藏法數**

<p>謂前信行鈍根之人，欲待時節，及以緣具，方堪入道，故名時解脫。（緣具有六，謂衣、食、床具、處所、說法人、同學人也。）</p>

**來源：丁福保佛學大辭典**

<p>【術語】七聖之一。</p>

**來源：佛光大辭典**

<p>‘不時解脫’之對稱。又稱待時解脫、時愛心解脫。聲聞四果中之阿羅漢可分六種，于六種阿羅漢中，前五種之退法、思法、護法、安住法、堪達法等五種鈍根之人，為入現法樂住，必待勝緣具足之時而解脫煩惱障，故稱時解脫。其所待之勝緣又可分為六種，即好食、好衣、好臥具、好說法、好處所、好人等。﹝中阿含卷四十九大空經、俱舍論卷二十五、大毗婆沙論卷一○一﹞</p>
