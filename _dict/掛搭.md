---
title: 掛搭
source: deerpark.app
---

**來源：丁福保佛學大辭典**

<p>【雜語】或作掛褡，又作掛搭。正韻曰：「掛與挂同。」懸也。搭者，附也挂也。禪僧止住，云掛搭。懸衣鉢袋於僧堂之鉤也。因之住持許行腳人依住，謂為許掛搭，與掛錫掛鉢等亦同。見掛錫條。</p><p>參照：<a href="/dict/掛錫">掛錫</a></p>

**來源：佛光大辭典**

<p>又作掛單、掛搭單、掛錫、掛褡、掛。缽。僧人遊方行腳，入僧堂掛其所攜之衣被等于堂內之鉤，有依住叢林之意味。又住持允許行腳人依住，稱為許掛搭。敕修百丈清規卷八楊億之古清規序（大四八·一一五八上）：‘學眾無多少、無高下，盡入僧堂依夏次安排，設長連床，施嗉芄宜（疑作搭）道具。’依敕修百丈清規卷五遊方參請條記載，求掛搭，依古規首到客司相看，次往堂司掛搭，送單位經案定，然後到侍司通覆，詣方丈禮拜之。現初到旦過，至客司，具威儀，知客接入，揖坐、燒香、吃茶、略詢來歷。復歸旦過，知客不久即往回禮。又載（大四八·一一四○中）：‘如求掛搭，參頭領眾回身，進住持前，稟雲：“某等生死事大，無常迅速，久聞道風，特來依附，伏望慈悲收錄。”稟訖不伺允否，即普觸禮一拜雲：“謝和尚掛搭。”’大抵較嚴厲之師家，均嚴格實行掛搭法，以試驗新入之客僧。掛搭之時限，為八月一日開旦過，翌年之四月一日鎖之；由四月至七月，此期間稱為止掛搭，即不允許雲衲之掛搭。（參閱‘掛錫’4585）</p>
