---
title: 八正道
source: deerpark.app
---

### 陳義孝佛學常見辭彙

又名八聖道，即八條聖者的道法。一、正見，即正確的知見。二、正思惟，即正確的思考。三、正語，即正當的言語。四、正業，即正當的行為。五、正命，即正當的職業。六、正精進，即正當的努力。七、正念，即正確的觀念。八、正定，即正確的禪定。修此八正道，可證得阿羅漢果。



**來源：三藏法數**

﹝出法界次第﹞ 謂此八法不依偏邪而行，故名為正。復能通至涅槃，故名為道。（梵語涅槃，華言滅度。） 〔一、正見〕，謂人修無漏道，見四諦分明，破外道有無等種種邪見，是為正見。（無漏道者即戒定慧。修此道者，能斷三界有漏生死也。四諦者，苦諦、集諦、滅諦、道諦也。） 〔二、正思惟〕，謂人見四諦時，正念思惟，觀察籌量，令觀增長，是為正思惟。 〔三、正語〕，謂人以無漏智慧，常攝口業，遠離一切虛妄不實之語，是為正語。 〔四、正業〕，謂人以無漏智慧，修攝其心，住於清淨正業，斷除一切邪妄之行，是為正業。（清淨正業者，謂戒定慧等出世之善業也。） 〔五、正命〕，謂出家之人，當離五種邪命利養，常以乞食自活其命，是為正命。（五種邪命者，一詐現異相，二自說功能，三占相吉凶，四高聲現威，五說所得利以動人心也。） 〔六、正精進〕，不雜名精，無間名進。謂人勤修戒定慧之道，一心專精，無有間歇，是名正精進。 〔七、正念〕，謂人思念戒定慧正道及五停心助道之法，堪能進至涅槃，是名正念。（五停心者，多散眾生數息觀、多貪眾生不淨觀、多瞋眾生慈悲觀、愚癡眾生因緣觀、多障眾生念佛觀也。） 〔八、正定〕，謂人攝諸散亂，身心寂靜，正住真空之理，決定不移，是名正定。

不邪曰正，能通曰道。一、正見，謂能見真理也。二、正思惟，謂心無邪念也。三、正語，謂言無虛妄也。四、正業，謂白淨善業也。五、正命，謂依法乞食活命也。六、正精進，謂修諸道行無間雜也。七、正念，謂專心憶念善法也。八、正定，謂一心住於真空之理也。



### 丁福保佛學大辭典

【術語】總謂之八正道分。俱舍作八聖道支。聖者正也，其道離偏邪，故曰正道。又聖者之道，故謂之聖道（Āryamārga，巴Arīyamagga）。玄應音義三曰：「八由行，又作遊行，又作道行，或作直行，或言八直道，亦言八聖道，或言八正道，其義一也。」

一、正見Samyak－dṛṣti，巴Sammā－diṭṭhi（正者Samyak及Sammā也，以下略之），見苦集滅道四諦之理而明之也。以無漏之慧為體，是八正道之主體也。

二、正思惟（一saṁkalpa，巴一saṁkappa），既見四諦之理，尚思惟而使真智增長也。以無漏之心所為體。

三、正語（－vāc，巴－vācā），以真智修口業不作一切非理之語也。以無漏之戒為體。

四、正業（－karmānta，巴－kammanta），以真智除身之一切邪業住於清淨之身業也。以無漏之戒為體。

五、正命（－ājiva，巴同），清淨身口意之三業，順於正法而活命，離五種之邪活法（謂之五邪命）也。以無漏之戒為體。

六、正精進（－vyāyāma，巴－vāyāma），發用真智而強修涅槃之道也。以無漏之勤為體。

七、正念（－smṛti，巴－sati），以真智憶念正道而無邪念也。以無漏之念為體。

八、正定（－samādhi，巴同），以真智入於無漏清淨之禪定也。以無漏之定為體。

此八法盡離邪非，故謂之正。能到涅槃，故謂之道。總為無漏，不取有漏，是見道位之行法也。七覺支者，修道之行法也，經以七覺八正為次第者，是數之次第，非修之次第也。此中正見之一，是八正道中之主體，故為道，亦為道分道支，餘七者是道分道支而非道也。



### 佛光大辭典

梵語āryāṣṭāṅgika-mārga。八種求趣涅之正道。又作八聖道、八支正道、八聖道分、八道行、八直行、八正、八道、八支、八法、八路。乃三十七道品中，最能代表佛教之實踐法門，即八種通向涅解脫之正確方法或途徑。釋尊轉法輪時，所說離樂欲及苦行之二邊，趨向中道者，即指此八正道。八者即：(一)正見，又作諦見。即見苦是苦，集是集，滅是滅，道是道，有善惡業，有善惡業報，有此世彼世，有父母，世有真人往至善處，去善向善，于此世彼世自覺自證成就。(二)正思惟，又作正志、正分別、正覺或諦念。即謂無欲覺、恚覺及害覺。(三)正語，又作正言、諦語。即離妄言、兩舌、惡口、綺語等。(四)正業，又作正行、諦行。即離殺生、不與取等。(五)正命，又作諦受。即舍咒術等邪命，如法求衣服、飲食、床榻、湯藥等諸生活之具。(六)正精進，又作正方便、正治、諦法、諦治。發願已生之惡法令斷，未生之惡法令不起，未生之善法令生，已生之善法令增長滿具。即謂能求方便精勤。(七)正念，又作諦意。即以自共相觀身、受、心、法等四者。(八)正定，又作諦定。即離欲惡不善之法，成就初禪乃至四禪。

八聖道乃眾生從迷界之此岸渡到悟界之彼岸所持之力，故以船、筏為譬，有八道船、八筏之稱；又如車輪之輻、轂、輞相互助車轉動，故亦譬稱八輪。又此為聖者遊行之所，故又作八遊行、八由行。反之，邪見、邪思、邪語、邪業、邪命、邪精進、邪念、邪定，稱為八邪、八邪行。﹝中阿含卷七分別聖諦經、四諦論卷四、大毗婆沙論卷九十六﹞


