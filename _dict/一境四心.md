---
title: 一境四心
source: deerpark.app
---

### 丁福保佛學大辭典

【雜語】同一之境由見之者不同而生差違也。又名一水四見。唐譯攝大乘論釋第四，有「謂於餓鬼自業變異，增上力故，所見江河，皆悉充滿膿血等處，魚等傍生，即見舍宅遊從道路，天見種種寶莊嚴地，人見是處有清冷水，波浪湍洄，若入虛空無邊處定，即於是處唯見虛空」云云。大明三藏法數第十八題之為一境四心：一、天見是寶嚴地。二、人見是水。三，餓鬼見是膿血。四，魚見是住處。



### 佛光大辭典

又作一水四見。譬如一水，本無有異，蓋因天、人、餓鬼、畜生果報不同，故于一水而見有四相分別之異。四者即：(一)天見是寶嚴地，謂諸天福德殊勝，其所見水，悉成琉璃眾寶莊嚴之地。(二)人見是水，謂世間之人所見之水，清濁雖異，而皆是水。(三)餓鬼見是膿血，謂由宿世慳貪，罪障深重，墮餓鬼中，長劫不聞漿水之名，既因飢渴所逼，望見河水，意欲飲之，速趨岸傍，皆是膿血。(四)魚見是住處，住處，即窟宅。謂魚以水而為住處，潛躍遊泳，不見水相。﹝攝大乘論釋卷四（玄奘譯）、大明三藏法數卷十八﹞


