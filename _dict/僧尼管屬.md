---
title: 僧尼管屬
source: deerpark.app
---
### 佛光大辭典

為中國古代朝廷管理僧尼之制度。據大宋僧史略卷中載，東漢初之沙門隸屬鴻臚寺，至後魏初，則設立監福曹以統攝僧侶。後改為崇玄署。齊梁時，創設同文寺以主僧務。至唐初，僧尼皆隸屬司賓，則天延載元年（694），改隸祠部。玄宗開元十四年（726），僧尼仍屬鴻臚寺，使祠部檢校之；道士女冠則隸于宗正寺。憲宗元和二年（807），設立左右街功德使，僧道全隸之，所度僧尼皆由祠部發給戒牒，宋朝亦同。



### 丁福保佛學大辭典

【雜語】僧尼之制度官也。僧史略中曰：「東漢初沙門，隸鴻臚寺，西晉無聞。至後魏初立監福曹，統攝僧伍，尋更為昭玄寺。後復改崇玄曹。齊梁之世，立同文寺，使主僧務。至唐初，僧尼皆隸司賓，則天朝改隸祠部。玄宗開元十四年分僧道，僧尼割屬鴻臚寺，使祠部檢校之，道士女冠隸之宗正寺。憲宗元和二年，初立左右衛功德使，僧道全隸之。所度僧尼由祠部給牒。宋朝一代准之。」



