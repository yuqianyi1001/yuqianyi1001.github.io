---
title: 三從
source: deerpark.app
---

### 丁福保佛學大辭典

【名數】女子從父母從夫從子，謂之三從。四十華嚴經二十八曰：「處女居家從父母，笲年嫡事又從夫，夫亡從子護嫌疑。」賢愚經三，智度論九十九亦同。超日明三昧經下曰：「女有三事隔五事礙。何謂三？少制父母；出嫁制夫不得自由；長大難子，是謂三。」法句譬喻經二曰：「我等稟形生為女人，從少至老為三事所監不得自由。」因而勝鬘經寶窟上本謂之五礙三監。案三從之說，儒書亦有之。



### 佛光大辭典

古代女子一生中所應恪守、遵從之三項德目，即在家從父，出嫁從夫，夫死從子。又作三障、三隔、三監。女子囿于三從，遂令終生難得自由，故以之比喻佛道修行中境遇之困頓，而與五障並稱五障三從，以表女子之劣機。超日明三昧經卷下（大一五·五四一中）：‘女有三事隔、五事礙。何謂三？少制父母、出嫁制夫，不得自由，長大難子，是謂三。’﹝玉耶女經、賢愚經卷四、無量壽經釋、大藏法數卷十六﹞（參閱‘五障’1194）


