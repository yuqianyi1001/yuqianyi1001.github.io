---
title: 須陀洹
source: deerpark.app
---

**來源：陳義孝佛學常見辭彙**

<p>舊譯為入流，新譯為預流，是聲聞乘四果中的初果名。入流是初入聖人之流的意思，預流是預入聖者之流的意思。</p>

**來源：丁福保佛學大辭典**

<p>【術語】Srota－āpauna，具稱須陀般那，窣路多阿半那，窣路陀阿鉢囊。舊譯入流，至流，逆流，溝港等。新譯預流。聲聞四果中初果之名也。入流者，初入聖道之義，逆流者，違背於生死之流也。斷三界之見惑，即得此果。大乘義章十七本曰：「須陀洹者是外國語。義釋有三：一當名正翻。名修無漏。如涅槃說。須名無漏。陀洹修習。以修無漏故，名須陀洹。二隨義傍翻。名為逆流。逆生死流。三途生死永不受故。三隨義傍翻。亦名觸債。將拒三途因而不受果，故曰觸債。」智度論三十二曰：「須陀名流，即是八聖道分。般那名入，入是八聖道分，流入涅槃也。」玄應音義二十三曰：「窣路多阿半那，此云預流。一切聖道說名流，能相續流向涅槃故。初證聖果，創參勝列，故名預流，預及也。參預也。須陀洹者訛也。或云逆流，或言入流，亦云至流。皆一也。」慧苑音義上曰：「須陀洹，正云窣路陀阿鉢囊。言窣路陀者，此云入也。阿鉢囊者，此云流也。謂適斷見惑，捨異生性，初獲聖性，入聖行流，故名入流。舊安洹字，莫知其所以也。」大明度經二曰：「溝港。」同行瑫音義曰：「梵云須陀洹，此云入流。謂已入聖流。今云溝港，乃取入流之義也。」玄應音義五曰：「今言溝港者，取其流入處也。」</p>

**來源：佛光大辭典**

<p>梵語srota-āpanna，巴利語sotāpanna。為聲聞乘四果中最初之聖果。又稱初果。即斷盡‘見惑’之聖者所得之果位。全稱須陀般那。又作須訊喟□□恰□@路陀阿缽囊、@路多阿半那。舊譯作入流、至流、逆流。新譯作預流。入流，意指初入聖者之流；逆流，謂斷三界之見惑已，方違逆生死之流。又初證聖果者，預入聖道之法流，故稱預流。須陀洹分因果二位，自入‘見道’初心至第十五心之間，為趣向須陀洹果之因位，稱須陀洹向；‘見道’之終，即第十六心之位，而對于前之向位則稱須陀洹果，為聲聞乘四聖位中之正果初位。又依五教章通路記卷五十，將預流果之人分為三類，即：(一)現般預流，乃三界‘修惑’皆斷盡，得‘無學果’證般涅者。此屬利根之機。(二)現進預流，由進修而斷欲界‘修惑’之前六品乃至九品，證‘一來果’，並證‘不還果’者。屬中根之機。(三)受生預流，指于一、二生或七返人天往來受生者。屬于根器較鈍者。﹝增一阿含經卷二十、大毗婆沙論卷四十六、俱舍論卷二十三、瑜伽師地論卷二十六、華嚴五教章卷三﹞（參閱‘四向四果’1683、‘預流果’5701）</p>
