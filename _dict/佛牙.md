---
title: 佛牙
source: deerpark.app
---
### 佛光大辭典

即釋迦牟尼佛之牙齒。據傳，世尊荼毗後，全身悉化為細粒之舍利，唯其部分牙齒未損，稱為佛牙舍利（梵Dantadhātu  ，巴同）。據大般涅經後分卷下所載，世尊荼毗之時，以大悲力之故，碎金剛體為細末舍利，唯留四牙不沮壞。帝釋天于佛口上頷取牙舍利，即還天上，起塔供養。另據觀虛空藏菩薩經所載，忉利天城之北駕禦園中有佛牙塔。高僧法顯傳師子國（錫蘭，今斯裡蘭卡）條亦載，王城中有佛牙精舍。此外，另有一枚佛牙傳至烏纏國（即烏萇國，位于今印度北部）。據梁高僧傳卷十三、法苑珠林卷十二等載，南朝僧法獻于劉宋元徽三年（475）往西域取經，至于闐，得烏纏國所傳來之佛牙一枚及舍利十五粒。回國後住于南齊王都建業（南京），乃密藏佛牙，自行供養禮拜。永明七年（489），文宣王因感夢，始將此事傳諸道俗。其後佛牙供奉于上定林寺。梁武帝普通三年（522），佛牙一度遭竊，下落不明。

至隋代，佛牙出現，供奉于大興（陝西長安）。唐末五代時，戰亂頻仍，遂將佛牙輾轉送至北方遼之燕京（北京）。據遼史道宗紀所載，道宗鹹雍七年（1071，即北宋神宗熙寧四年），將佛牙安奉于靈光寺招仙塔。清光緒二十六年（1900），八國聯軍進犯北京，寺、塔毀于戰火。後經僧眾發掘清理、在塔基中尋獲藏有佛牙之石函，函內復有一沉香木盒，盒上刻有‘釋迦牟尼佛靈牙舍利。天會七年四月二十二日記，善慧書’等字。‘天會’系五代十國北漢（951～979）之年號。西元一九六四年，當地佛教團體于寺塔舊址重建佛牙舍利塔，以供奉佛牙。

另于宋高僧傳亦載有道宣感得佛牙舍利之經過，宋高僧傳卷十四（大五○·七九一上）：‘于西明寺夜行道，足跌前階，有物扶持，履空無害，熟顧視之，乃少年也，宣遽問：“何人中夜在此？”少年曰：“某非常人，即毗沙門天王之子那吒也，護法之故，擁護和尚，時之久矣！”宣曰：“貧道修行，無事煩太子，太子威神自在，西域有可作佛事者，願為致之。”太子曰：“某有佛牙，寶掌雖久，頭目猶舍，敢不奉獻？”俄授于宣。’

道宣所感得之佛牙，與上記所說之佛牙，兩者是否同一，或具有何等關系，資料所示不詳。此枚佛牙其後奉置于河南開封之相國寺灌頂院，宋太宗嘗幸臨禮拜，並以烈火試之，光彩益顯，太宗乃制佛牙贊，並改灌頂院為法華院。其後宋真宗將此佛牙舍利迎至開寶寺塔下供養，亦制一佛牙贊。治平二年（1065），英宗造立佛牙贊碑。崇寧三年（1104），徽宗迎佛牙至宮中供養，亦復制贊，此後亦為歷朝所崇信。

此外，錫蘭坎底市（Kandy）之馬拉葛瓦寺（Malagawa）所珍藏之佛牙舍利，被視為錫蘭之國寶，故該寺又稱佛牙寺。錫蘭佛教界每年八月一日舉行歷時十二天之佛牙節，于每日晚間八時至十一時舉辦場面盛大的佛牙遊行。據佛牙史（巴Dāṭhāvaṃsa  ）載，此枚佛牙系于四世紀頃，由印度羯陵伽國（巴Kaliṅga  ）傳入錫蘭，並受到最高之禮敬。十四世紀初，南印度塔米爾人（Tamils）入侵，並劫取佛牙。波洛卡摩婆訶王三世（巴Parakkamabāhu   Ⅲ， 1302～1310 在位）時，以和平方式迎回佛牙。其後，錫蘭仍戰亂不止，佛牙亦隨之不斷遷地密藏。

一五○五年，葡萄牙人登陸，極力迫害佛教信仰，王都又輾轉遷至坎底市，于此建佛牙寺以供奉佛牙。一五六○年，葡人將佛牙送至印度果阿地方（Goa）燒毀，然數年之後佛牙再度出現，或謂燒毀之佛牙乃系膺品。

據義淨之西域求法高僧傳卷上載，明遠法師嘗至師子洲（錫蘭），欲密攜佛牙歸國，終為錫蘭人發覺，致遭凌辱，錫蘭人對佛牙之防守益加嚴密。又據明本大唐西域記僧伽羅國附記及錫蘭佛教史（C. Dipayaksorn 之泰文著作）等所載，明使鄭和嘗至錫蘭取得佛牙。又古代錫蘭人稱佛牙為Dāṭhā-dhātu，現今則稱為 Dalada。﹝出三藏記集卷二、卷三、法苑雜錄原始集目錄卷九﹞（參閱‘佛牙史’2616、‘佛牙節’2617）



### 丁福保佛學大辭典

【雜語】荼毘佛身時，全身悉為細粒之舍利，其一分之牙不損，現形在灰燼中，是云佛牙舍利。時有捷疾鬼盜佛牙去，其後毘沙門天之那吒太子以其佛牙授南山道宣律師云。後分涅槃經曰：「帝釋於佛口中右畔上頷，取牙舍利，即還天上起塔供養。爾時有二捷疾羅剎隱身隨帝釋後，眾皆不見，盜取一雙佛牙舍利。」宋高僧傳記道宣律師於西明寺夜行道，足跌前階，有物扶持，履空無害。顧禮之，乃少年。宣問何人，少年曰：某毘沙門天王之子那吒，為護法故，擁護和尚已久。又曰：某有佛牙，寶掌久矣，頭目猶可捨，敢不奉獻。俄乃授宣。釋門正統曰：「唐宣律師，天神密授釋迦文佛靈牙，隨身供養。」宋朝類苑曰：「熙寧中余察訪過咸平，是時劉定子先知縣事，同過一佛寺。子先謂餘曰：此有一佛牙，甚異。予乃齋潔取視之，其牙忽生舍利，如人身之汗，颯然湧出，莫知其數。或飛空中，或墮地，人以手承之，即透過，著床榻，摘然有聲，復透下，光明瑩徹，爛然滿目。予到京師，盛傳於公卿間，後有人迎至京師，執政官取入東府，以次流布士大夫之家，神異之迹，不可悉數。有詔留大相國寺，創造木浮圖以藏之。今相國寺西塔是也。」



