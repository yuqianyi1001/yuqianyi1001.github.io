---
title: 不二
source: deerpark.app
---
### 佛光大辭典

又作無二、離兩邊。指對一切現象應無分別，或超越各種區別。據大乘義章卷一載，一實之理妙寂離相，如如平等，亡于彼此，故稱為不二。又為真如、法性之別名。然主要系作為認識論與方法論而受重視。中論等總結般若思想，以‘不生亦不滅’等八不表明法性之本質，並作為不執偏見、契合法性之佛教認識，此稱中道觀。



### 丁福保佛學大辭典

【術語】一實之理，如如平等，而無彼此之別，謂之不二。菩薩悟入一實平等之理，謂之入不二法門。維摩經入不二法門品說三十三人所得之不二法是也。維摩經入不二法門品：「什曰：有之緣起，極於二法。二法已廢，則入玄境。肇曰：離真皆名二，故以不二為言。」大乘義章一曰：「言不二者，無異之謂也，即是經中一實義也。一實之理，妙寂離相，如如平等，亡於彼此，故云不二。」十二門論疏上曰：「一道清淨，故稱不二。」



