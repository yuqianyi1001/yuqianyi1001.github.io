---
title: 無間業
source: deerpark.app
---

### 陳義孝佛學常見辭彙

受苦沒有間斷的五種大惡業。



### 法相辭典

★俱舍論十七卷十五頁雲：論曰：言無間業者，謂五無間。其五者何？一者、害母。二者、害父。三者、害阿羅漢。四者、破和合僧。五者、惡心出佛身血。此無間名，為目何義？約異熟果決定，更無餘業餘生能為間隔。故此唯目無間隔義。或造此業補特伽羅，從此命終，定墮地獄，中無間隔；故名無間。彼有無間，得無間名。與無間法合，故名無間。如與沙門合，故名沙門。



### 丁福保佛學大辭典

【術語】有五種之大惡業，此惡業決定受極苦之果，更無餘業餘果之間隔，故名無間業。又造此惡業之人，由此命終定墮地獄中而無間隔，故名無間業。此二義雖有前就法後就人之別，然皆當體得名也。又地獄名為無間，此業能受無間地獄之果，故名無間業，是從果得名也。俱舍論十七曰：「此無間名，為目何義？約異熟果決定更無餘業餘生能為間隔故。此唯目無間隔義，或造此業補特伽羅。從此命終，定墮地獄中無間隔，故名無間。」（此二釋為當體得名）。大乘義章七曰：「此五何故名無間業？釋有四義：一趣果無間，故曰無間。故成實言：捨此身已，次身即受，故名無間。二受苦無間。五逆之罪生阿鼻獄，一劫之中苦苦相續無有樂間，因從果稱，名無間業。三壽命無間。五逆之罪生阿鼻獄，一劫之中壽命無絕，因從果稱，名為無間。四身形無間。五逆之罪生阿鼻獄，阿鼻地獄縱橫八萬四千由旬，一人入中，身亦徧滿。一切人入，身亦昇滿不相障礙，因從果號，名曰無間。」（此四釋前一為當體得名，後三為從果得名）梵Ānantarya。



### 佛光大辭典

梵語ānantarya-karman。指犯五逆罪者所作之業，導致受無間地獄苦果。蓋犯五逆罪者，臨命終之際，必定墮入地獄而無間隔，故稱無間業。又地獄稱為無間，以五逆罪業能招受無間地獄之果報，故稱無間業，此乃‘從果’立名。又地藏菩薩本願經卷上觀眾生業緣品以五義解釋無間：(一)日夜受罪，以至劫數，無時間歇絕。(二)身形遍滿無間，一人亦滿，多人亦滿，故稱無間。(三)罪器叉棒，鷹蛇狼犬，鐵網鐵繩，飢吞鐵丸，渴飲鐵汁，苦楚相連，更無間斷。(四)不問男子女人，羌胡夷狄，天龍神鬼，罪行業感，悉同受之。(五)從初入時，至百千劫，一日一夜，萬死萬生，求一念間暫住不得；除非業盡，方得受生，以此連綿，故稱無間。﹝俱舍論卷十七、大乘義章卷七﹞


