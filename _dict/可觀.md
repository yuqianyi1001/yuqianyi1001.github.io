---
title: 可觀
source: deerpark.app
---

### 丁福保佛學大辭典

【人名】四明法智之四世法孫，宋秀州當湖竹庵之解空尊者，名可觀。少依車溪擇卿之講席，得旨，擇卿印可之，又見慧覺於湖州，在雪窓之下讀指要鈔，至若不謂實。鐵床非苦。變易非遷云云。豁然喜曰：世間之文字言語，皆糟糠耳。高宗紹興戊午司當湖德藏院，乾道七年秋，住北禪之天台寺，淳熙九年二月寂。壽九十一。



### 佛光大辭典

（1092～1182）宋代僧。江蘇華亭人，俗姓戚（一說傅）。字宜翁，號解空、竹庵。十六歲受具足戒，學天台。初依止南屏精微，後聞車溪擇卿禪師聲震江浙，負笈從之，得其法。南宋建炎初，住持嘉禾壽聖寺。紹興年間（1131～1162）轉住當湖德藏寺。講經餘暇，則補注楞伽經。其後移住祥符寺，因染疾退隱至當湖南林之竹庵。乾道七年（1171），應丞相魏把之請，住持北禪天台寺。淳熙七年（1180），受魏憲王請，為南湖延慶寺之主，未久，又歸隱當湖之竹庵。淳熙九年示寂，享年九十一。生前，大慧宗杲曾由徑山前來相與言談終日，譽之以‘教海老龍’。其法嗣有北峰宗印、智行守F、神辯清一等人。重要著作有：楞伽說題集解補注四卷、蘭盆補注、山家義苑各二卷、金剛通論、金剛事說（或金剛事苑）、圓覺手鑑、竹庵草錄各一卷等。﹝佛祖統紀卷十五、卷二十五、釋門正統卷七、釋氏稽古略卷四、佛祖歷代通載卷二十一﹞


