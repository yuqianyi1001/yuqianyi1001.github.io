---
title: 孤山
source: deerpark.app
---

### 丁福保佛學大辭典

【人名】奉先源清弟子，釋智圓。字無外。自號中庸子，或名替夫，又曰病夫。就奉先源清學天台三觀之旨，居西湖孤山。以接學者。著書頗多。宋神宗乾興元年寂，壽四十七。崇寧三年賜諡法慧大師。造楞嚴經等十經之疏。號十本疏主。見佛祖統紀十。



### 佛光大辭典

位于浙江杭州西湖西北隅之島嶼。又稱孤嶼、瀛嶼、梅花嶼。相傳唐代曾于此建有孤山寺，宋初改稱廣化寺。宋大中祥符九年（1016），天台宗山外派之孤山智圓幽居此地之瑪瑙院，與處士林和靖等交遊，以詩文自娛，編有閒居篇五十一卷。治平二年（1065），瑪瑙院改稱寶勝院，其後又改稱延勝觀，改隸道教。南宋紹興二年（1132），延勝觀改稱瑪瑙寺，與智圓之全身塔皆移建至湖之北面。孤山今有林處士之墓，及元代陳子安所創建之放鶴亭，乃西湖名勝。﹝閒居篇卷三十九、卷四十、孤山志（清代王福禮撰）、古今圖書集成職方典第九五○、第九五一﹞（參閱‘智圓’5029）


